[
    {
        "bookchapter": "דברי הימים ב",
        "chapter": "כ",
        "versechapter": "לא",
        "bookseder": "דברי הימים",
        "seder": "יט",
        "verseseder": "א",
        "versenikud": "וַיִּמְלֹ֥ךְ יְהוֹשָׁפָ֖ט עַל־ יְהוּדָ֑ה בֶּן־ שְׁלֹשִׁים֩ וְחָמֵ֨שׁ שָׁנָ֜ה בְּמָלְכ֗וֹ וְעֶשְׂרִ֨ים וְחָמֵ֤שׁ שָׁנָה֙ מָלַ֣ךְ בִּֽירוּשָׁלִַ֔ם וְשֵׁ֣ם אִמּ֔וֹ עֲזוּבָ֖ה בַּת־ שִׁלְחִֽי׃ ",
        "versenonikud": "וימלך יהושפט על יהודה בן שלשים וחמש שנה במלכו ועשרים וחמש שנה מלך בירושלם ושם אמו עזובה בת שלחי "
    },
    {
        "bookchapter": "דברי הימים ב",
        "chapter": "כ",
        "versechapter": "לב",
        "bookseder": "דברי הימים",
        "seder": "יט",
        "verseseder": "ב",
        "versenikud": "וַיֵּ֗לֶךְ בְּדֶ֛רֶךְ אָבִ֥יו אָסָ֖א וְלֹא־ סָ֣ר מִמֶּ֑נָּה לַעֲשׂ֥וֹת הַיָּשָׁ֖ר בְּעֵינֵ֥י יְהוָֽה׃ ",
        "versenonikud": "וילך בדרך אביו אסא ולא סר ממנה לעשות הישר בעיני יהוה "
    },
    {
        "bookchapter": "דברי הימים ב",
        "chapter": "כ",
        "versechapter": "לג",
        "bookseder": "דברי הימים",
        "seder": "יט",
        "verseseder": "ג",
        "versenikud": "אַ֥ךְ הַבָּמ֖וֹת לֹא־ סָ֑רוּ וְע֤וֹד הָעָם֙ לֹא־ הֵכִ֣ינוּ לְבָבָ֔ם לֵאלֹהֵ֖י אֲבֹתֵיהֶֽם׃ ",
        "versenonikud": "אך הבמות לא סרו ועוד העם לא הכינו לבבם לאלהי אבתיהם "
    },
    {
        "bookchapter": "דברי הימים ב",
        "chapter": "כ",
        "versechapter": "לד",
        "bookseder": "דברי הימים",
        "seder": "יט",
        "verseseder": "ד",
        "versenikud": "וְיֶ֙תֶר֙ דִּבְרֵ֣י יְהוֹשָׁפָ֔ט הָרִאשֹׁנִ֖ים וְהָאַחֲרֹנִ֑ים הִנָּ֣ם כְּתוּבִ֗ים בְּדִבְרֵי֙ יֵה֣וּא בֶן־ חֲנָ֔נִי אֲשֶׁ֣ר הֹֽעֲלָ֔ה עַל־ סֵ֖פֶר מַלְכֵ֥י יִשְׂרָאֵֽל׃ ",
        "versenonikud": "ויתר דברי יהושפט הראשנים והאחרנים הנם כתובים בדברי יהוא בן חנני אשר העלה על ספר מלכי ישראל "
    },
    {
        "bookchapter": "דברי הימים ב",
        "chapter": "כ",
        "versechapter": "לה",
        "bookseder": "דברי הימים",
        "seder": "יט",
        "verseseder": "ה",
        "versenikud": "וְאַחֲרֵיכֵ֗ן אֶתְחַבַּר֙ יְהוֹשָׁפָ֣ט מֶֽלֶךְ־ יְהוּדָ֔ה עִ֖ם אֲחַזְיָ֣ה מֶֽלֶךְ־ יִשְׂרָאֵ֑ל ה֖וּא הִרְשִׁ֥יעַ לַעֲשֽׂוֹת׃ ",
        "versenonikud": "ואחריכן אתחבר יהושפט מלך יהודה עם אחזיה מלך ישראל הוא הרשיע לעשות "
    },
    {
        "bookchapter": "דברי הימים ב",
        "chapter": "כ",
        "versechapter": "לו",
        "bookseder": "דברי הימים",
        "seder": "יט",
        "verseseder": "ו",
        "versenikud": "וַיְחַבְּרֵ֣הוּ עִמּ֔וֹ לַעֲשׂ֥וֹת אֳנִיּ֖וֹת לָלֶ֣כֶת תַּרְשִׁ֑ישׁ וַיַּעֲשׂ֥וּ אֳנִיּ֖וֹת בְּעֶצְי֥וֹן גָּֽבֶר׃ ",
        "versenonikud": "ויחברהו עמו לעשות אניות ללכת תרשיש ויעשו אניות בעציון גבר "
    },
    {
        "bookchapter": "דברי הימים ב",
        "chapter": "כ",
        "versechapter": "לז",
        "bookseder": "דברי הימים",
        "seder": "יט",
        "verseseder": "ז",
        "versenikud": "וַיִּתְנַבֵּ֞א אֱלִיעֶ֤זֶר בֶּן־ דֹּדָוָ֙הוּ֙ מִמָּ֣רֵשָׁ֔ה עַל־ יְהוֹשָׁפָ֖ט לֵאמֹ֑ר כְּהִֽתְחַבֶּרְךָ֣ עִם־ אֲחַזְיָ֗הוּ פָּרַ֤ץ יְהוָה֙ אֶֽת־ מַעֲשֶׂ֔יךָ וַיִּשָּׁבְר֣וּ אֳנִיּ֔וֹת וְלֹ֥א עָצְר֖וּ לָלֶ֥כֶת אֶל־ תַּרְשִֽׁישׁ׃ ",
        "versenonikud": "ויתנבא אליעזר בן דדוהו ממרשה על יהושפט לאמר כהתחברך עם אחזיהו פרץ יהוה את מעשיך וישברו אניות ולא עצרו ללכת אל תרשיש "
    },
    {
        "bookchapter": "דברי הימים ב",
        "chapter": "כא",
        "versechapter": "א",
        "bookseder": "דברי הימים",
        "seder": "יט",
        "verseseder": "ח",
        "versenikud": "וַיִּשְׁכַּ֤ב יְהֽוֹשָׁפָט֙ עִם־ אֲבֹתָ֔יו וַיִּקָּבֵ֥ר עִם־ אֲבֹתָ֖יו בְּעִ֣יר דָּוִ֑יד וַיִּמְלֹ֛ךְ יְהוֹרָ֥ם בְּנ֖וֹ תַּחְתָּֽיו׃ ",
        "versenonikud": "וישכב יהושפט עם אבתיו ויקבר עם אבתיו בעיר דויד וימלך יהורם בנו תחתיו "
    },
    {
        "bookchapter": "דברי הימים ב",
        "chapter": "כא",
        "versechapter": "ב",
        "bookseder": "דברי הימים",
        "seder": "יט",
        "verseseder": "ט",
        "versenikud": "וְלֽוֹ־ אַחִ֞ים בְּנֵ֣י יְהוֹשָׁפָ֗ט עֲזַרְיָ֤ה וִֽיחִיאֵל֙ וּזְכַרְיָ֣הוּ וַעֲזַרְיָ֔הוּ וּמִיכָאֵ֖ל וּשְׁפַטְיָ֑הוּ כָּל־ אֵ֕לֶּה בְּנֵ֥י יְהוֹשָׁפָ֖ט מֶ֥לֶךְ־ יִשְׂרָאֵֽל׃ ",
        "versenonikud": "ולו אחים בני יהושפט עזריה ויחיאל וזכריהו ועזריהו ומיכאל ושפטיהו כל אלה בני יהושפט מלך ישראל "
    },
    {
        "bookchapter": "דברי הימים ב",
        "chapter": "כא",
        "versechapter": "ג",
        "bookseder": "דברי הימים",
        "seder": "יט",
        "verseseder": "י",
        "versenikud": "וַיִּתֵּ֣ן לָהֶ֣ם ׀ אֲ֠בִיהֶם מַתָּנ֨וֹת רַבּ֜וֹת לְכֶ֤סֶף וּלְזָהָב֙ וּלְמִגְדָּנ֔וֹת עִם־ עָרֵ֥י מְצֻר֖וֹת בִּֽיהוּדָ֑ה וְאֶת־ הַמַּמְלָכָ֛ה נָתַ֥ן לִֽיהוֹרָ֖ם כִּי־ ה֥וּא הַבְּכֽוֹר׃ ",
        "versenonikud": "ויתן להם  אביהם מתנות רבות לכסף ולזהב ולמגדנות עם ערי מצרות ביהודה ואת הממלכה נתן ליהורם כי הוא הבכור "
    },
    {
        "bookchapter": "דברי הימים ב",
        "chapter": "כא",
        "versechapter": "ד",
        "bookseder": "דברי הימים",
        "seder": "יט",
        "verseseder": "יא",
        "versenikud": "וַיָּ֨קָם יְהוֹרָ֜ם עַל־ מַמְלֶ֤כַת אָבִיו֙ וַיִּתְחַזַּ֔ק וַיַּהֲרֹ֥ג אֶת־ כָּל־ אֶחָ֖יו בֶּחָ֑רֶב וְגַ֖ם מִשָּׂרֵ֥י יִשְׂרָאֵֽל׃ ",
        "versenonikud": "ויקם יהורם על ממלכת אביו ויתחזק ויהרג את כל אחיו בחרב וגם משרי ישראל "
    },
    {
        "bookchapter": "דברי הימים ב",
        "chapter": "כא",
        "versechapter": "ה",
        "bookseder": "דברי הימים",
        "seder": "יט",
        "verseseder": "יב",
        "versenikud": "בֶּן־ שְׁלֹשִׁ֥ים וּשְׁתַּ֛יִם שָׁנָ֖ה יְהוֹרָ֣ם בְּמָלְכ֑וֹ וּשְׁמוֹנֶ֣ה שָׁנִ֔ים מָלַ֖ךְ בִּירוּשָׁלִָֽם׃ ",
        "versenonikud": "בן שלשים ושתים שנה יהורם במלכו ושמונה שנים מלך בירושלם "
    },
    {
        "bookchapter": "דברי הימים ב",
        "chapter": "כא",
        "versechapter": "ו",
        "bookseder": "דברי הימים",
        "seder": "יט",
        "verseseder": "יג",
        "versenikud": "וַיֵּ֜לֶךְ בְּדֶ֣רֶךְ ׀ מַלְכֵ֣י יִשְׂרָאֵ֗ל כַּאֲשֶׁ֤ר עָשׂוּ֙ בֵּ֣ית אַחְאָ֔ב כִּ֚י בַּת־ אַחְאָ֔ב הָ֥יְתָה לּ֖וֹ אִשָּׁ֑ה וַיַּ֥עַשׂ הָרַ֖ע בְּעֵינֵ֥י יְהוָֽה׃ ",
        "versenonikud": "וילך בדרך  מלכי ישראל כאשר עשו בית אחאב כי בת אחאב היתה לו אשה ויעש הרע בעיני יהוה "
    },
    {
        "bookchapter": "דברי הימים ב",
        "chapter": "כא",
        "versechapter": "ז",
        "bookseder": "דברי הימים",
        "seder": "יט",
        "verseseder": "יד",
        "versenikud": "וְלֹא־ אָבָ֣ה יְהוָ֗ה לְהַשְׁחִית֙ אֶת־ בֵּ֣ית דָּוִ֔יד לְמַ֣עַן הַבְּרִ֔ית אֲשֶׁ֥ר כָּרַ֖ת לְדָוִ֑יד וְכַאֲשֶׁ֣ר אָמַ֗ר לָתֵ֨ת ל֥וֹ נִ֛יר וּלְבָנָ֖יו כָּל־ הַיָּמִֽים׃ ",
        "versenonikud": "ולא אבה יהוה להשחית את בית דויד למען הברית אשר כרת לדויד וכאשר אמר לתת לו ניר ולבניו כל הימים "
    },
    {
        "bookchapter": "דברי הימים ב",
        "chapter": "כא",
        "versechapter": "ח",
        "bookseder": "דברי הימים",
        "seder": "יט",
        "verseseder": "טו",
        "versenikud": "בְּיָמָיו֙ פָּשַׁ֣ע אֱד֔וֹם מִתַּ֖חַת יַד־ יְהוּדָ֑ה וַיַּמְלִ֥יכוּ עֲלֵיהֶ֖ם מֶֽלֶךְ׃ ",
        "versenonikud": "בימיו פשע אדום מתחת יד יהודה וימליכו עליהם מלך "
    },
    {
        "bookchapter": "דברי הימים ב",
        "chapter": "כא",
        "versechapter": "ט",
        "bookseder": "דברי הימים",
        "seder": "יט",
        "verseseder": "טז",
        "versenikud": "וַיַּֽעֲבֹ֤ר יְהוֹרָם֙ עִם־ שָׂרָ֔יו וְכָל־ הָרֶ֖כֶב עִמּ֑וֹ וַיְהִי֙ קָ֣ם לַ֔יְלָה וַיַּ֗ךְ אֶת־ אֱדוֹם֙ הַסּוֹבֵ֣ב אֵלָ֔יו וְאֵ֖ת שָׂרֵ֥י הָרָֽכֶב׃ ",
        "versenonikud": "ויעבר יהורם עם שריו וכל הרכב עמו ויהי קם לילה ויך את אדום הסובב אליו ואת שרי הרכב "
    },
    {
        "bookchapter": "דברי הימים ב",
        "chapter": "כא",
        "versechapter": "י",
        "bookseder": "דברי הימים",
        "seder": "יט",
        "verseseder": "יז",
        "versenikud": "וַיִּפְשַׁ֨ע אֱד֜וֹם מִתַּ֣חַת יַד־ יְהוּדָ֗ה עַ֚ד הַיּ֣וֹם הַזֶּ֔ה אָ֣ז תִּפְשַׁ֥ע לִבְנָ֛ה בָּעֵ֥ת הַהִ֖יא מִתַּ֣חַת יָד֑וֹ כִּ֣י עָזַ֔ב אֶת־ יְהוָ֖ה אֱלֹהֵ֥י אֲבֹתָֽיו׃ ",
        "versenonikud": "ויפשע אדום מתחת יד יהודה עד היום הזה אז תפשע לבנה בעת ההיא מתחת ידו כי עזב את יהוה אלהי אבתיו "
    },
    {
        "bookchapter": "דברי הימים ב",
        "chapter": "כא",
        "versechapter": "יא",
        "bookseder": "דברי הימים",
        "seder": "יט",
        "verseseder": "יח",
        "versenikud": "גַּם־ ה֥וּא עָשָֽׂה־ בָמ֖וֹת בְּהָרֵ֣י יְהוּדָ֑ה וַיֶּ֙זֶן֙ אֶת־ יֹשְׁבֵ֣י יְרוּשָׁלִַ֔ם וַיַּדַּ֖ח אֶת־ יְהוּדָֽה׃ ",
        "versenonikud": "גם הוא עשה במות בהרי יהודה ויזן את ישבי ירושלם וידח את יהודה "
    },
    {
        "bookchapter": "דברי הימים ב",
        "chapter": "כא",
        "versechapter": "יב",
        "bookseder": "דברי הימים",
        "seder": "יט",
        "verseseder": "יט",
        "versenikud": "וַיָּבֹ֤א אֵלָיו֙ מִכְתָּ֔ב מֵֽאֵלִיָּ֥הוּ הַנָּבִ֖יא לֵאמֹ֑ר כֹּ֣ה ׀ אָמַ֣ר יְהוָ֗ה אֱלֹהֵי֙ דָּוִ֣יד אָבִ֔יךָ תַּ֗חַת אֲשֶׁ֤ר לֹֽא־ הָלַ֙כְתָּ֙ בְּדַרְכֵי֙ יְהוֹשָׁפָ֣ט אָבִ֔יךָ וּבְדַרְכֵ֖י אָסָ֥א מֶֽלֶךְ־ יְהוּדָֽה׃ ",
        "versenonikud": "ויבא אליו מכתב מאליהו הנביא לאמר כה  אמר יהוה אלהי דויד אביך תחת אשר לא הלכת בדרכי יהושפט אביך ובדרכי אסא מלך יהודה "
    },
    {
        "bookchapter": "דברי הימים ב",
        "chapter": "כא",
        "versechapter": "יג",
        "bookseder": "דברי הימים",
        "seder": "יט",
        "verseseder": "כ",
        "versenikud": "וַתֵּ֗לֶךְ בְּדֶ֙רֶךְ֙ מַלְכֵ֣י יִשְׂרָאֵ֔ל וַתַּזְנֶ֤ה אֶת־ יְהוּדָה֙ וְאֶת־ יֹשְׁבֵ֣י יְרוּשָׁלִַ֔ם כְּהַזְנ֖וֹת בֵּ֣ית אַחְאָ֑ב וְגַ֨ם אֶת־ אַחֶ֧יךָ בֵית־ אָבִ֛יךָ הַטּוֹבִ֥ים מִמְּךָ֖ הָרָֽגְתָּ׃ ",
        "versenonikud": "ותלך בדרך מלכי ישראל ותזנה את יהודה ואת ישבי ירושלם כהזנות בית אחאב וגם את אחיך בית אביך הטובים ממך הרגת "
    },
    {
        "bookchapter": "דברי הימים ב",
        "chapter": "כא",
        "versechapter": "יד",
        "bookseder": "דברי הימים",
        "seder": "יט",
        "verseseder": "כא",
        "versenikud": "הִנֵּ֣ה יְהוָ֗ה נֹגֵ֛ף מַגֵּפָ֥ה גְדוֹלָ֖ה בְּעַמֶּ֑ךָ וּבְבָנֶ֥יךָ וּבְנָשֶׁ֖יךָ וּבְכָל־ רְכוּשֶֽׁךָ׃ ",
        "versenonikud": "הנה יהוה נגף מגפה גדולה בעמך ובבניך ובנשיך ובכל רכושך "
    },
    {
        "bookchapter": "דברי הימים ב",
        "chapter": "כא",
        "versechapter": "טו",
        "bookseder": "דברי הימים",
        "seder": "יט",
        "verseseder": "כב",
        "versenikud": "וְאַתָּ֛ה בָּחֳלָיִ֥ים רַבִּ֖ים בְּמַחֲלֵ֣ה מֵעֶ֑יךָ עַד־ יֵצְא֤וּ מֵעֶ֙יךָ֙ מִן־ הַחֹ֔לִי יָמִ֖ים עַל־ יָמִֽים׃ ",
        "versenonikud": "ואתה בחליים רבים במחלה מעיך עד יצאו מעיך מן החלי ימים על ימים "
    },
    {
        "bookchapter": "דברי הימים ב",
        "chapter": "כא",
        "versechapter": "טז",
        "bookseder": "דברי הימים",
        "seder": "יט",
        "verseseder": "כג",
        "versenikud": "וַיָּ֨עַר יְהוָ֜ה עַל־ יְהוֹרָ֗ם אֵ֣ת ר֤וּחַ הַפְּלִשְׁתִּים֙ וְהָ֣עַרְבִ֔ים אֲשֶׁ֖ר עַל־ יַ֥ד כּוּשִֽׁים׃ ",
        "versenonikud": "ויער יהוה על יהורם את רוח הפלשתים והערבים אשר על יד כושים "
    },
    {
        "bookchapter": "דברי הימים ב",
        "chapter": "כא",
        "versechapter": "יז",
        "bookseder": "דברי הימים",
        "seder": "יט",
        "verseseder": "כד",
        "versenikud": "וַיַּעֲל֤וּ בִֽיהוּדָה֙ וַיִּבְקָע֔וּהָ וַיִּשְׁבּ֗וּ אֵ֤ת כָּל־ הָרְכוּשׁ֙ הַנִּמְצָ֣א לְבֵית־ הַמֶּ֔לֶךְ וְגַם־ בָּנָ֖יו וְנָשָׁ֑יו וְלֹ֤א נִשְׁאַר־ לוֹ֙ בֵּ֔ן כִּ֥י אִם־ יְהוֹאָחָ֖ז קְטֹ֥ן בָּנָֽיו׃ ",
        "versenonikud": "ויעלו ביהודה ויבקעוה וישבו את כל הרכוש הנמצא לבית המלך וגם בניו ונשיו ולא נשאר לו בן כי אם יהואחז קטן בניו "
    },
    {
        "bookchapter": "דברי הימים ב",
        "chapter": "כא",
        "versechapter": "יח",
        "bookseder": "דברי הימים",
        "seder": "יט",
        "verseseder": "כה",
        "versenikud": "וְאַחֲרֵ֖י כָּל־ זֹ֑את נְגָפ֨וֹ יְהוָ֧ה ׀ בְּמֵעָ֛יו לָחֳלִ֖י לְאֵ֥ין מַרְפֵּֽא׃ ",
        "versenonikud": "ואחרי כל זאת נגפו יהוה  במעיו לחלי לאין מרפא "
    },
    {
        "bookchapter": "דברי הימים ב",
        "chapter": "כא",
        "versechapter": "יט",
        "bookseder": "דברי הימים",
        "seder": "יט",
        "verseseder": "כו",
        "versenikud": "וַיְהִ֣י לְיָמִ֣ים ׀ מִיָּמִ֡ים וּכְעֵת֩ צֵ֨את הַקֵּ֜ץ לְיָמִ֣ים שְׁנַ֗יִם יָצְא֤וּ מֵעָיו֙ עִם־ חָלְי֔וֹ וַיָּ֖מָת בְּתַחֲלֻאִ֣ים רָעִ֑ים וְלֹא־ עָ֨שׂוּ ל֥וֹ עַמּ֛וֹ שְׂרֵפָ֖ה כִּשְׂרֵפַ֥ת אֲבֹתָֽיו׃ ",
        "versenonikud": "ויהי לימים  מימים וכעת צאת הקץ לימים שנים יצאו מעיו עם חליו וימת בתחלאים רעים ולא עשו לו עמו שרפה כשרפת אבתיו "
    },
    {
        "bookchapter": "דברי הימים ב",
        "chapter": "כא",
        "versechapter": "כ",
        "bookseder": "דברי הימים",
        "seder": "יט",
        "verseseder": "כז",
        "versenikud": "בֶּן־ שְׁלֹשִׁ֤ים וּשְׁתַּ֙יִם֙ הָיָ֣ה בְמָלְכ֔וֹ וּשְׁמוֹנֶ֣ה שָׁנִ֔ים מָלַ֖ךְ בִּירוּשָׁלִָ֑ם וַיֵּ֙לֶךְ֙ בְּלֹ֣א חֶמְדָּ֔ה וַֽיִּקְבְּרֻ֙הוּ֙ בְּעִ֣יר דָּוִ֔יד וְלֹ֖א בְּקִבְר֥וֹת הַמְּלָכִֽים׃ ",
        "versenonikud": "בן שלשים ושתים היה במלכו ושמונה שנים מלך בירושלם וילך בלא חמדה ויקברהו בעיר דויד ולא בקברות המלכים "
    },
    {
        "bookchapter": "דברי הימים ב",
        "chapter": "כב",
        "versechapter": "א",
        "bookseder": "דברי הימים",
        "seder": "יט",
        "verseseder": "כח",
        "versenikud": "וַיַּמְלִיכוּ֩ יוֹשְׁבֵ֨י יְרוּשָׁלִַ֜ם אֶת־ אֲחַזְיָ֨הוּ בְנ֤וֹ הַקָּטֹן֙ תַּחְתָּ֔יו כִּ֤י כָל־ הָרִאשֹׁנִים֙ הָרַ֣ג הַגְּד֔וּד הַבָּ֥א בָֽעַרְבִ֖ים לַֽמַּחֲנֶ֑ה וַיִּמְלֹ֛ךְ אֲחַזְיָ֥הוּ בֶן־ יְהוֹרָ֖ם מֶ֥לֶךְ יְהוּדָֽה׃ ",
        "versenonikud": "וימליכו יושבי ירושלם את אחזיהו בנו הקטן תחתיו כי כל הראשנים הרג הגדוד הבא בערבים למחנה וימלך אחזיהו בן יהורם מלך יהודה "
    },
    {
        "bookchapter": "דברי הימים ב",
        "chapter": "כב",
        "versechapter": "ב",
        "bookseder": "דברי הימים",
        "seder": "יט",
        "verseseder": "כט",
        "versenikud": "בֶּן־ אַרְבָּעִ֨ים וּשְׁתַּ֤יִם שָׁנָה֙ אֲחַזְיָ֣הוּ בְמָלְכ֔וֹ וְשָׁנָ֣ה אַחַ֔ת מָלַ֖ךְ בִּֽירוּשָׁלִָ֑ם וְשֵׁ֣ם אִמּ֔וֹ עֲתַלְיָ֖הוּ בַּת־ עָמְרִֽי׃ ",
        "versenonikud": "בן ארבעים ושתים שנה אחזיהו במלכו ושנה אחת מלך בירושלם ושם אמו עתליהו בת עמרי "
    },
    {
        "bookchapter": "דברי הימים ב",
        "chapter": "כב",
        "versechapter": "ג",
        "bookseder": "דברי הימים",
        "seder": "יט",
        "verseseder": "ל",
        "versenikud": "גַּם־ ה֣וּא הָלַ֔ךְ בְּדַרְכֵ֖י בֵּ֣ית אַחְאָ֑ב כִּ֥י אִמּ֛וֹ הָיְתָ֥ה יֽוֹעַצְתּ֖וֹ לְהַרְשִֽׁיעַ׃ ",
        "versenonikud": "גם הוא הלך בדרכי בית אחאב כי אמו היתה יועצתו להרשיע "
    },
    {
        "bookchapter": "דברי הימים ב",
        "chapter": "כב",
        "versechapter": "ד",
        "bookseder": "דברי הימים",
        "seder": "יט",
        "verseseder": "לא",
        "versenikud": "וַיַּ֧עַשׂ הָרַ֛ע בְּעֵינֵ֥י יְהוָ֖ה כְּבֵ֣ית אַחְאָ֑ב כִּי־ הֵ֜מָּה הָֽיוּ־ ל֣וֹ יֽוֹעֲצִ֗ים אַחֲרֵ֛י מ֥וֹת אָבִ֖יו לְמַשְׁחִ֥ית לֽוֹ׃ ",
        "versenonikud": "ויעש הרע בעיני יהוה כבית אחאב כי המה היו לו יועצים אחרי מות אביו למשחית לו "
    },
    {
        "bookchapter": "דברי הימים ב",
        "chapter": "כב",
        "versechapter": "ה",
        "bookseder": "דברי הימים",
        "seder": "יט",
        "verseseder": "לב",
        "versenikud": "גַּ֣ם בַּעֲצָתָם֮ הָלַךְ֒ וַיֵּלֶךְ֩ אֶת־ יְהוֹרָ֨ם בֶּן־ אַחְאָ֜ב מֶ֣לֶךְ יִשְׂרָאֵ֗ל לַמִּלְחָמָ֛ה עַל־ חֲזָאֵ֥ל מֶֽלֶךְ־ אֲרָ֖ם בְּרָמ֣וֹת גִּלְעָ֑ד וַיַּכּ֥וּ הָֽרַמִּ֖ים אֶת־ יוֹרָֽם׃ ",
        "versenonikud": "גם בעצתם הלך וילך את יהורם בן אחאב מלך ישראל למלחמה על חזאל מלך ארם ברמות גלעד ויכו הרמים את יורם "
    },
    {
        "bookchapter": "דברי הימים ב",
        "chapter": "כב",
        "versechapter": "ו",
        "bookseder": "דברי הימים",
        "seder": "יט",
        "verseseder": "לג",
        "versenikud": "וַיָּ֜שָׁב לְהִתְרַפֵּ֣א בְיִזְרְעֶ֗אל כִּ֤י הַמַּכִּים֙ אֲשֶׁ֣ר הִכֻּ֣הוּ בָֽרָמָ֔ה בְּהִלָּ֣חֲמ֔וֹ אֶת־ חֲזָהאֵ֖ל מֶ֣לֶךְ אֲרָ֑ם וַעֲזַרְיָ֨הוּ בֶן־ יְהוֹרָ֜ם מֶ֣לֶךְ יְהוּדָ֗ה יָרַ֡ד לִרְא֞וֹת אֶת־ יְהוֹרָ֧ם בֶּן־ אַחְאָ֛ב בְּיִזְרְעֶ֖אל כִּי־ חֹלֶ֥ה הֽוּא׃ ",
        "versenonikud": "וישב להתרפא ביזרעאל כי המכים אשר הכהו ברמה בהלחמו את חזהאל מלך ארם ועזריהו בן יהורם מלך יהודה ירד לראות את יהורם בן אחאב ביזרעאל כי חלה הוא "
    },
    {
        "bookchapter": "דברי הימים ב",
        "chapter": "כב",
        "versechapter": "ז",
        "bookseder": "דברי הימים",
        "seder": "יט",
        "verseseder": "לד",
        "versenikud": "וּמֵֽאֱלֹהִ֗ים הָיְתָה֙ תְּבוּסַ֣ת אֲחַזְיָ֔הוּ לָב֖וֹא אֶל־ יוֹרָ֑ם וּבְבֹא֗וֹ יָצָ֤א עִם־ יְהוֹרָם֙ אֶל־ יֵה֣וּא בֶן־ נִמְשִׁ֔י אֲשֶׁ֣ר מְשָׁח֣וֹ יְהוָ֔ה לְהַכְרִ֖ית אֶת־ בֵּ֥ית אַחְאָֽב׃ ",
        "versenonikud": "ומאלהים היתה תבוסת אחזיהו לבוא אל יורם ובבאו יצא עם יהורם אל יהוא בן נמשי אשר משחו יהוה להכרית את בית אחאב "
    },
    {
        "bookchapter": "דברי הימים ב",
        "chapter": "כב",
        "versechapter": "ח",
        "bookseder": "דברי הימים",
        "seder": "יט",
        "verseseder": "לה",
        "versenikud": "וַיְהִ֕י כְּהִשָּׁפֵ֥ט יֵה֖וּא עִם־ בֵּ֣ית אַחְאָ֑ב וַיִּמְצָא֩ אֶת־ שָׂרֵ֨י יְהוּדָ֜ה וּבְנֵ֨י אֲחֵ֧י אֲחַזְיָ֛הוּ מְשָׁרְתִ֥ים לַאֲחַזְיָ֖הוּ וַיַּהַרְגֵֽם׃ ",
        "versenonikud": "ויהי כהשפט יהוא עם בית אחאב וימצא את שרי יהודה ובני אחי אחזיהו משרתים לאחזיהו ויהרגם "
    },
    {
        "bookchapter": "דברי הימים ב",
        "chapter": "כב",
        "versechapter": "ט",
        "bookseder": "דברי הימים",
        "seder": "יט",
        "verseseder": "לו",
        "versenikud": "וַיְבַקֵּשׁ֩ אֶת־ אֲחַזְיָ֨הוּ וַֽיִּלְכְּדֻ֜הוּ וְה֧וּא מִתְחַבֵּ֣א בְשֹֽׁמְר֗וֹן וַיְבִאֻ֣הוּ אֶל־ יֵהוּא֮ וַיְמִתֻהוּ֒ וַֽיִּקְבְּרֻ֔הוּ כִּ֤י אָֽמְרוּ֙ בֶּן־ יְהוֹשָׁפָ֣ט ה֔וּא אֲשֶׁר־ דָּרַ֥שׁ אֶת־ יְהוָ֖ה בְּכָל־ לְבָב֑וֹ וְאֵין֙ לְבֵ֣ית אֲחַזְיָ֔הוּ לַעְצֹ֥ר כֹּ֖חַ לְמַמְלָכָֽה׃ ",
        "versenonikud": "ויבקש את אחזיהו וילכדהו והוא מתחבא בשמרון ויבאהו אל יהוא וימתהו ויקברהו כי אמרו בן יהושפט הוא אשר דרש את יהוה בכל לבבו ואין לבית אחזיהו לעצר כח לממלכה "
    },
    {
        "bookchapter": "דברי הימים ב",
        "chapter": "כב",
        "versechapter": "י",
        "bookseder": "דברי הימים",
        "seder": "יט",
        "verseseder": "לז",
        "versenikud": "וַעֲתַלְיָ֙הוּ֙ אֵ֣ם אֲחַזְיָ֔הוּ רָאֲתָ֖ה כִּ֣י מֵ֣ת בְּנָ֑הּ וַתָּ֗קָם וַתְּדַבֵּ֛ר אֶת־ כָּל־ זֶ֥רַע הַמַּמְלָכָ֖ה לְבֵ֥ית יְהוּדָֽה׃ ",
        "versenonikud": "ועתליהו אם אחזיהו ראתה כי מת בנה ותקם ותדבר את כל זרע הממלכה לבית יהודה "
    },
    {
        "bookchapter": "דברי הימים ב",
        "chapter": "כב",
        "versechapter": "יא",
        "bookseder": "דברי הימים",
        "seder": "יט",
        "verseseder": "לח",
        "versenikud": "וַתִּקַּח֩ יְהוֹשַׁבְעַ֨ת בַּת־ הַמֶּ֜לֶךְ אֶת־ יוֹאָ֣שׁ בֶּן־ אֲחַזְיָ֗הוּ וַתִּגְנֹ֤ב אֹתוֹ֙ מִתּ֤וֹךְ בְּנֵֽי־ הַמֶּ֙לֶךְ֙ הַמּ֣וּמָתִ֔ים וַתִּתֵּ֥ן אֹת֛וֹ וְאֶת־ מֵֽינִקְתּ֖וֹ בַּחֲדַ֣ר הַמִּטּ֑וֹת וַתַּסְתִּירֵ֡הוּ יְהוֹשַׁבְעַ֣ת בַּת־ הַמֶּ֣לֶךְ יְהוֹרָ֡ם אֵשֶׁת֩ יְהוֹיָדָ֨ע הַכֹּהֵ֜ן כִּ֣י הִיא֩ הָיְתָ֨ה אֲח֧וֹת אֲחַזְיָ֛הוּ מִפְּנֵ֥י עֲתַלְיָ֖הוּ וְלֹ֥א הֱמִיתָֽתְהוּ׃ ",
        "versenonikud": "ותקח יהושבעת בת המלך את יואש בן אחזיהו ותגנב אתו מתוך בני המלך המומתים ותתן אתו ואת מינקתו בחדר המטות ותסתירהו יהושבעת בת המלך יהורם אשת יהוידע הכהן כי היא היתה אחות אחזיהו מפני עתליהו ולא המיתתהו "
    },
    {
        "bookchapter": "דברי הימים ב",
        "chapter": "כב",
        "versechapter": "יב",
        "bookseder": "דברי הימים",
        "seder": "יט",
        "verseseder": "לט",
        "versenikud": "וַיְהִ֤י אִתָּם֙ בְּבֵ֣ית הָֽאֱלֹהִ֔ים מִתְחַבֵּ֖א שֵׁ֣שׁ שָׁנִ֖ים וַעֲתַלְיָ֖ה מֹלֶ֥כֶת עַל־ הָאָֽרֶץ׃ ",
        "versenonikud": "ויהי אתם בבית האלהים מתחבא שש שנים ועתליה מלכת על הארץ "
    },
    {
        "bookchapter": "דברי הימים ב",
        "chapter": "כג",
        "versechapter": "א",
        "bookseder": "דברי הימים",
        "seder": "יט",
        "verseseder": "מ",
        "versenikud": "וּבַשָּׁנָ֨ה הַשְּׁבִעִ֜ית הִתְחַזַּ֣ק יְהוֹיָדָ֗ע וַיִּקַּ֣ח אֶת־ שָׂרֵ֣י הַמֵּא֡וֹת לַעֲזַרְיָ֣הוּ בֶן־ יְרֹחָ֡ם וּלְיִשְׁמָעֵ֣אל בֶּן־ יְ֠הוֹחָנָן וְלַֽעֲזַרְיָ֨הוּ בֶן־ עוֹבֵ֜ד וְאֶת־ מַעֲשֵׂיָ֧הוּ בֶן־ עֲדָיָ֛הוּ וְאֶת־ אֱלִישָׁפָ֥ט בֶּן־ זִכְרִ֖י עִמּ֥וֹ בַבְּרִֽית׃ ",
        "versenonikud": "ובשנה השבעית התחזק יהוידע ויקח את שרי המאות לעזריהו בן ירחם ולישמעאל בן יהוחנן ולעזריהו בן עובד ואת מעשיהו בן עדיהו ואת אלישפט בן זכרי עמו בברית "
    },
    {
        "bookchapter": "דברי הימים ב",
        "chapter": "כג",
        "versechapter": "ב",
        "bookseder": "דברי הימים",
        "seder": "יט",
        "verseseder": "מא",
        "versenikud": "וַיָּסֹ֙בּוּ֙ בִּֽיהוּדָ֔ה וַיִּקְבְּצ֤וּ אֶת־ הַלְוִיִּם֙ מִכָּל־ עָרֵ֣י יְהוּדָ֔ה וְרָאשֵׁ֥י הָאָב֖וֹת לְיִשְׂרָאֵ֑ל וַיָּבֹ֖אוּ אֶל־ יְרוּשָׁלִָֽם׃ ",
        "versenonikud": "ויסבו ביהודה ויקבצו את הלוים מכל ערי יהודה וראשי האבות לישראל ויבאו אל ירושלם "
    },
    {
        "bookchapter": "דברי הימים ב",
        "chapter": "כג",
        "versechapter": "ג",
        "bookseder": "דברי הימים",
        "seder": "יט",
        "verseseder": "מב",
        "versenikud": "וַיִּכְרֹ֨ת כָּל־ הַקָּהָ֥ל בְּרִ֛ית בְּבֵ֥ית הָאֱלֹהִ֖ים עִם־ הַמֶּ֑לֶךְ וַיֹּ֣אמֶר לָהֶ֗ם הִנֵּ֤ה בֶן־ הַמֶּ֙לֶךְ֙ יִמְלֹ֔ךְ כַּאֲשֶׁ֛ר דִּבֶּ֥ר יְהוָ֖ה עַל־ בְּנֵ֥י דָוִֽיד׃ ",
        "versenonikud": "ויכרת כל הקהל ברית בבית האלהים עם המלך ויאמר להם הנה בן המלך ימלך כאשר דבר יהוה על בני דויד "
    },
    {
        "bookchapter": "דברי הימים ב",
        "chapter": "כג",
        "versechapter": "ד",
        "bookseder": "דברי הימים",
        "seder": "יט",
        "verseseder": "מג",
        "versenikud": "זֶ֥ה הַדָּבָ֖ר אֲשֶׁ֣ר תַּעֲשׂ֑וּ הַשְּׁלִשִׁ֨ית מִכֶּ֜ם בָּאֵ֣י הַשַּׁבָּ֗ת לַכֹּֽהֲנִים֙ וְלַלְוִיִּ֔ם לְשֹֽׁעֲרֵ֖י הַסִּפִּֽים׃ ",
        "versenonikud": "זה הדבר אשר תעשו השלשית מכם באי השבת לכהנים וללוים לשערי הספים "
    },
    {
        "bookchapter": "דברי הימים ב",
        "chapter": "כג",
        "versechapter": "ה",
        "bookseder": "דברי הימים",
        "seder": "יט",
        "verseseder": "מד",
        "versenikud": "וְהַשְּׁלִשִׁית֙ בְּבֵ֣ית הַמֶּ֔לֶךְ וְהַשְּׁלִשִׁ֖ית בְּשַׁ֣עַר הַיְס֑וֹד וְכָל־ הָעָ֔ם בְּחַצְר֖וֹת בֵּ֥ית יְהוָֽה׃ ",
        "versenonikud": "והשלשית בבית המלך והשלשית בשער היסוד וכל העם בחצרות בית יהוה "
    },
    {
        "bookchapter": "דברי הימים ב",
        "chapter": "כג",
        "versechapter": "ו",
        "bookseder": "דברי הימים",
        "seder": "יט",
        "verseseder": "מה",
        "versenikud": "וְאַל־ יָב֣וֹא בֵית־ יְהוָ֗ה כִּ֤י אִם־ הַכֹּֽהֲנִים֙ וְהַמְשָׁרְתִ֣ים לַלְוִיִּ֔ם הֵ֥מָּה יָבֹ֖אוּ כִּי־ קֹ֣דֶשׁ הֵ֑מָּה וְכָל־ הָעָ֔ם יִשְׁמְר֖וּ מִשְׁמֶ֥רֶת יְהוָֽה׃ ",
        "versenonikud": "ואל יבוא בית יהוה כי אם הכהנים והמשרתים ללוים המה יבאו כי קדש המה וכל העם ישמרו משמרת יהוה "
    },
    {
        "bookchapter": "דברי הימים ב",
        "chapter": "כג",
        "versechapter": "ז",
        "bookseder": "דברי הימים",
        "seder": "יט",
        "verseseder": "מו",
        "versenikud": "וְהִקִּיפוּ֩ הַלְוִיִּ֨ם אֶת־ הַמֶּ֜לֶךְ סָבִ֗יב אִ֚ישׁ וְכֵלָ֣יו בְּיָד֔וֹ וְהַבָּ֥א אֶל־ הַבַּ֖יִת יוּמָ֑ת וִֽהְי֥וּ אֶת־ הַמֶּ֖לֶךְ בְּבֹא֥וֹ וּבְצֵאתֽוֹ׃ ",
        "versenonikud": "והקיפו הלוים את המלך סביב איש וכליו בידו והבא אל הבית יומת והיו את המלך בבאו ובצאתו "
    },
    {
        "bookchapter": "דברי הימים ב",
        "chapter": "כג",
        "versechapter": "ח",
        "bookseder": "דברי הימים",
        "seder": "יט",
        "verseseder": "מז",
        "versenikud": "וַיַּעֲשׂ֨וּ הַלְוִיִּ֜ם וְכָל־ יְהוּדָ֗ה כְּכֹ֣ל אֲשֶׁר־ צִוָּה֮ יְהוֹיָדָ֣ע הַכֹּהֵן֒ וַיִּקְחוּ֙ אִ֣ישׁ אֶת־ אֲנָשָׁ֔יו בָּאֵ֣י הַשַּׁבָּ֔ת עִ֖ם יוֹצְאֵ֣י הַשַּׁבָּ֑ת כִּ֣י לֹ֥א פָטַ֛ר יְהוֹיָדָ֥ע הַכֹּהֵ֖ן אֶת־ הַֽמַּחְלְקֽוֹת׃ ",
        "versenonikud": "ויעשו הלוים וכל יהודה ככל אשר צוה יהוידע הכהן ויקחו איש את אנשיו באי השבת עם יוצאי השבת כי לא פטר יהוידע הכהן את המחלקות "
    },
    {
        "bookchapter": "דברי הימים ב",
        "chapter": "כג",
        "versechapter": "ט",
        "bookseder": "דברי הימים",
        "seder": "יט",
        "verseseder": "מח",
        "versenikud": "וַיִּתֵּן֩ יְהוֹיָדָ֨ע הַכֹּהֵ֜ן לְשָׂרֵ֣י הַמֵּא֗וֹת אֶת־ הַֽחֲנִיתִים֙ וְאֶת־ הַמָּגִנּוֹת֙ וְאֶת־ הַשְּׁלָטִ֔ים אֲשֶׁ֖ר לַמֶּ֣לֶךְ דָּוִ֑יד אֲשֶׁ֖ר בֵּ֥ית הָאֱלֹהִֽים׃ ",
        "versenonikud": "ויתן יהוידע הכהן לשרי המאות את החניתים ואת המגנות ואת השלטים אשר למלך דויד אשר בית האלהים "
    },
    {
        "bookchapter": "דברי הימים ב",
        "chapter": "כג",
        "versechapter": "י",
        "bookseder": "דברי הימים",
        "seder": "יט",
        "verseseder": "מט",
        "versenikud": "וַיַּעֲמֵ֨ד אֶת־ כָּל־ הָעָ֜ם וְאִ֣ישׁ ׀ שִׁלְח֣וֹ בְיָד֗וֹ מִכֶּ֨תֶף הַבַּ֤יִת הַיְמָנִית֙ עַד־ כֶּ֤תֶף הַבַּ֙יִת֙ הַשְּׂמָאלִ֔ית לַמִּזְבֵּ֖חַ וְלַבָּ֑יִת עַל־ הַמֶּ֖לֶךְ סָבִֽיב׃ ",
        "versenonikud": "ויעמד את כל העם ואיש  שלחו בידו מכתף הבית הימנית עד כתף הבית השמאלית למזבח ולבית על המלך סביב "
    }
]