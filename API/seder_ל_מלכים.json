[
    {
        "bookchapter": "מלכים ב",
        "chapter": "יח",
        "versechapter": "ו",
        "bookseder": "מלכים",
        "seder": "ל",
        "verseseder": "א",
        "versenikud": "וַיִּדְבַּק֙ בַּֽיהוָ֔ה לֹא־ סָ֖ר מֵאַֽחֲרָ֑יו וַיִּשְׁמֹר֙ מִצְוֺתָ֔יו אֲשֶׁר־ צִוָּ֥ה יְהוָ֖ה אֶת־ מֹשֶֽׁה׃ ",
        "versenonikud": "וידבק ביהוה לא סר מאחריו וישמר מצותיו אשר צוה יהוה את משה "
    },
    {
        "bookchapter": "מלכים ב",
        "chapter": "יח",
        "versechapter": "ז",
        "bookseder": "מלכים",
        "seder": "ל",
        "verseseder": "ב",
        "versenikud": "וְהָיָ֤ה יְהוָה֙ עִמּ֔וֹ בְּכֹ֥ל אֲשֶׁר־ יֵצֵ֖א יַשְׂכִּ֑יל וַיִּמְרֹ֥ד בְּמֶֽלֶךְ־ אַשּׁ֖וּר וְלֹ֥א עֲבָדֽוֹ׃ ",
        "versenonikud": "והיה יהוה עמו בכל אשר יצא ישכיל וימרד במלך אשור ולא עבדו "
    },
    {
        "bookchapter": "מלכים ב",
        "chapter": "יח",
        "versechapter": "ח",
        "bookseder": "מלכים",
        "seder": "ל",
        "verseseder": "ג",
        "versenikud": "הֽוּא־ הִכָּ֧ה אֶת־ פְּלִשְׁתִּ֛ים עַד־ עַזָּ֖ה וְאֶת־ גְּבוּלֶ֑יהָ מִמִּגְדַּ֥ל נוֹצְרִ֖ים עַד־ עִ֥יר מִבְצָֽר׃ ",
        "versenonikud": "הוא הכה את פלשתים עד עזה ואת גבוליה ממגדל נוצרים עד עיר מבצר "
    },
    {
        "bookchapter": "מלכים ב",
        "chapter": "יח",
        "versechapter": "ט",
        "bookseder": "מלכים",
        "seder": "ל",
        "verseseder": "ד",
        "versenikud": "וַֽיְהִ֞י בַּשָּׁנָ֤ה הָֽרְבִיעִית֙ לַמֶּ֣לֶךְ חִזְקִיָּ֔הוּ הִ֚יא הַשָּׁנָ֣ה הַשְּׁבִיעִ֔ית לְהוֹשֵׁ֥עַ בֶּן־ אֵלָ֖ה מֶ֣לֶךְ יִשְׂרָאֵ֑ל עָלָ֞ה שַׁלְמַנְאֶ֧סֶר מֶֽלֶךְ־ אַשּׁ֛וּר עַל־ שֹׁמְר֖וֹן וַיָּ֥צַר עָלֶֽיהָ׃ ",
        "versenonikud": "ויהי בשנה הרביעית למלך חזקיהו היא השנה השביעית להושע בן אלה מלך ישראל עלה שלמנאסר מלך אשור על שמרון ויצר עליה "
    },
    {
        "bookchapter": "מלכים ב",
        "chapter": "יח",
        "versechapter": "י",
        "bookseder": "מלכים",
        "seder": "ל",
        "verseseder": "ה",
        "versenikud": "וַֽיִּלְכְּדֻ֗הָ מִקְצֵה֙ שָׁלֹ֣שׁ שָׁנִ֔ים בִּשְׁנַת־ שֵׁ֖שׁ לְחִזְקִיָּ֑ה הִ֣יא שְׁנַת־ תֵּ֗שַׁע לְהוֹשֵׁ֙עַ֙ מֶ֣לֶךְ יִשְׂרָאֵ֔ל נִלְכְּדָ֖ה שֹׁמְרֽוֹן׃ ",
        "versenonikud": "וילכדה מקצה שלש שנים בשנת שש לחזקיה היא שנת תשע להושע מלך ישראל נלכדה שמרון "
    },
    {
        "bookchapter": "מלכים ב",
        "chapter": "יח",
        "versechapter": "יא",
        "bookseder": "מלכים",
        "seder": "ל",
        "verseseder": "ו",
        "versenikud": "וַיֶּ֧גֶל מֶֽלֶךְ־ אַשּׁ֛וּר אֶת־ יִשְׂרָאֵ֖ל אַשּׁ֑וּרָה וַיַּנְחֵ֞ם בַּחְלַ֧ח וּבְחָב֛וֹר נְהַ֥ר גּוֹזָ֖ן וְעָרֵ֥י מָדָֽי׃ ",
        "versenonikud": "ויגל מלך אשור את ישראל אשורה וינחם בחלח ובחבור נהר גוזן וערי מדי "
    },
    {
        "bookchapter": "מלכים ב",
        "chapter": "יח",
        "versechapter": "יב",
        "bookseder": "מלכים",
        "seder": "ל",
        "verseseder": "ז",
        "versenikud": "עַ֣ל ׀ אֲשֶׁ֣ר לֹֽא־ שָׁמְע֗וּ בְּקוֹל֙ יְהוָ֣ה אֱלֹהֵיהֶ֔ם וַיַּעַבְרוּ֙ אֶת־ בְּרִית֔וֹ אֵ֚ת כָּל־ אֲשֶׁ֣ר צִוָּ֔ה מֹשֶׁ֖ה עֶ֣בֶד יְהוָ֑ה וְלֹ֥א שָׁמְע֖וּ וְלֹ֥א עָשֽׂוּ׃ ",
        "versenonikud": "על  אשר לא שמעו בקול יהוה אלהיהם ויעברו את בריתו את כל אשר צוה משה עבד יהוה ולא שמעו ולא עשו "
    },
    {
        "bookchapter": "מלכים ב",
        "chapter": "יח",
        "versechapter": "יג",
        "bookseder": "מלכים",
        "seder": "ל",
        "verseseder": "ח",
        "versenikud": "וּבְאַרְבַּע֩ עֶשְׂרֵ֨ה שָׁנָ֜ה לַמֶּ֣לֶךְ חִזְקִיָּ֗ה עָלָ֞ה סַנְחֵרִ֤יב מֶֽלֶךְ־ אַשּׁוּר֙ עַ֣ל כָּל־ עָרֵ֧י יְהוּדָ֛ה הַבְּצֻר֖וֹת וַֽיִּתְפְּשֵֽׂם׃ ",
        "versenonikud": "ובארבע עשרה שנה למלך חזקיה עלה סנחריב מלך אשור על כל ערי יהודה הבצרות ויתפשם "
    },
    {
        "bookchapter": "מלכים ב",
        "chapter": "יח",
        "versechapter": "יד",
        "bookseder": "מלכים",
        "seder": "ל",
        "verseseder": "ט",
        "versenikud": "וַיִּשְׁלַ֣ח חִזְקִיָּ֣ה מֶֽלֶךְ־ יְהוּדָ֣ה אֶל־ מֶֽלֶךְ־ אַשּׁוּר֩ ׀ לָכִ֨ישָׁה ׀ לֵאמֹ֤ר ׀ חָטָ֙אתִי֙ שׁ֣וּב מֵֽעָלַ֔י אֵ֛ת אֲשֶׁר־ תִּתֵּ֥ן עָלַ֖י אֶשָּׂ֑א וַיָּ֨שֶׂם מֶֽלֶךְ־ אַשּׁ֜וּר עַל־ חִזְקִיָּ֣ה מֶֽלֶךְ־ יְהוּדָ֗ה שְׁלֹ֤שׁ מֵאוֹת֙ כִּכַּר־ כֶּ֔סֶף וּשְׁלֹשִׁ֖ים כִּכַּ֥ר זָהָֽב׃ ",
        "versenonikud": "וישלח חזקיה מלך יהודה אל מלך אשור  לכישה  לאמר  חטאתי שוב מעלי את אשר תתן עלי אשא וישם מלך אשור על חזקיה מלך יהודה שלש מאות ככר כסף ושלשים ככר זהב "
    },
    {
        "bookchapter": "מלכים ב",
        "chapter": "יח",
        "versechapter": "טו",
        "bookseder": "מלכים",
        "seder": "ל",
        "verseseder": "י",
        "versenikud": "וַיִּתֵּן֙ חִזְקִיָּ֔ה אֶת־ כָּל־ הַכֶּ֖סֶף הַנִּמְצָ֣א בֵית־ יְהוָ֑ה וּבְאֹצְר֖וֹת בֵּ֥ית הַמֶּֽלֶךְ׃ ",
        "versenonikud": "ויתן חזקיה את כל הכסף הנמצא בית יהוה ובאצרות בית המלך "
    },
    {
        "bookchapter": "מלכים ב",
        "chapter": "יח",
        "versechapter": "טז",
        "bookseder": "מלכים",
        "seder": "ל",
        "verseseder": "יא",
        "versenikud": "בָּעֵ֣ת הַהִ֗יא קִצַּ֨ץ חִזְקִיָּ֜ה אֶת־ דַּלְת֨וֹת הֵיכַ֤ל יְהוָה֙ וְאֶת־ הָאֹ֣מְנ֔וֹת אֲשֶׁ֣ר צִפָּ֔ה חִזְקִיָּ֖ה מֶ֣לֶךְ יְהוּדָ֑ה וַֽיִּתְּנֵ֖ם לְמֶ֥לֶךְ אַשּֽׁוּר׃ ",
        "versenonikud": "בעת ההיא קצץ חזקיה את דלתות היכל יהוה ואת האמנות אשר צפה חזקיה מלך יהודה ויתנם למלך אשור "
    },
    {
        "bookchapter": "מלכים ב",
        "chapter": "יח",
        "versechapter": "יז",
        "bookseder": "מלכים",
        "seder": "ל",
        "verseseder": "יב",
        "versenikud": "וַיִּשְׁלַ֣ח מֶֽלֶךְ־ אַשּׁ֡וּר אֶת־ תַּרְתָּ֥ן וְאֶת־ רַב־ סָרִ֣יס ׀ וְאֶת־ רַב־ שָׁקֵ֨ה מִן־ לָכִ֜ישׁ אֶל־ הַמֶּ֧לֶךְ חִזְקִיָּ֛הוּ בְּחֵ֥יל כָּבֵ֖ד יְרוּשָׁלִָ֑ם וַֽיַּעֲלוּ֙ וַיָּבֹ֣אוּ יְרוּשָׁלִַ֔ם וַיַּעֲל֣וּ וַיָּבֹ֗אוּ וַיַּֽעַמְדוּ֙ בִּתְעָלַת֙ הַבְּרֵכָ֣ה הָֽעֶלְיוֹנָ֔ה אֲשֶׁ֕ר בִּמְסִלַּ֖ת שְׂדֵ֥ה כוֹבֵֽס׃ ",
        "versenonikud": "וישלח מלך אשור את תרתן ואת רב סריס  ואת רב שקה מן לכיש אל המלך חזקיהו בחיל כבד ירושלם ויעלו ויבאו ירושלם ויעלו ויבאו ויעמדו בתעלת הברכה העליונה אשר במסלת שדה כובס "
    },
    {
        "bookchapter": "מלכים ב",
        "chapter": "יח",
        "versechapter": "יח",
        "bookseder": "מלכים",
        "seder": "ל",
        "verseseder": "יג",
        "versenikud": "וַֽיִּקְרְאוּ֙ אֶל־ הַמֶּ֔לֶךְ וַיֵּצֵ֧א אֲלֵהֶ֛ם אֶלְיָקִ֥ים בֶּן־ חִלְקִיָּ֖הוּ אֲשֶׁ֣ר עַל־ הַבָּ֑יִת וְשֶׁבְנָה֙ הַסֹּפֵ֔ר וְיוֹאָ֥ח בֶּן־ אָסָ֖ף הַמַּזְכִּֽיר׃ ",
        "versenonikud": "ויקראו אל המלך ויצא אלהם אליקים בן חלקיהו אשר על הבית ושבנה הספר ויואח בן אסף המזכיר "
    },
    {
        "bookchapter": "מלכים ב",
        "chapter": "יח",
        "versechapter": "יט",
        "bookseder": "מלכים",
        "seder": "ל",
        "verseseder": "יד",
        "versenikud": "וַיֹּ֤אמֶר אֲלֵהֶם֙ רַב־ שָׁקֵ֔ה אִמְרוּ־ נָ֖א אֶל־ חִזְקִיָּ֑הוּ כֹּֽה־ אָמַ֞ר הַמֶּ֤לֶךְ הַגָּדוֹל֙ מֶ֣לֶךְ אַשּׁ֔וּר מָ֧ה הַבִּטָּח֛וֹן הַזֶּ֖ה אֲשֶׁ֥ר בָּטָֽחְתָּ׃ ",
        "versenonikud": "ויאמר אלהם רב שקה אמרו נא אל חזקיהו כה אמר המלך הגדול מלך אשור מה הבטחון הזה אשר בטחת "
    },
    {
        "bookchapter": "מלכים ב",
        "chapter": "יח",
        "versechapter": "כ",
        "bookseder": "מלכים",
        "seder": "ל",
        "verseseder": "טו",
        "versenikud": "אָמַ֙רְתָּ֙ אַךְ־ דְּבַר־ שְׂפָתַ֔יִם עֵצָ֥ה וּגְבוּרָ֖ה לַמִּלְחָמָ֑ה עַתָּה֙ עַל־ מִ֣י בָטַ֔חְתָּ כִּ֥י מָרַ֖דְתָּ בִּֽי׃ ",
        "versenonikud": "אמרת אך דבר שפתים עצה וגבורה למלחמה עתה על מי בטחת כי מרדת בי "
    },
    {
        "bookchapter": "מלכים ב",
        "chapter": "יח",
        "versechapter": "כא",
        "bookseder": "מלכים",
        "seder": "ל",
        "verseseder": "טז",
        "versenikud": "עַתָּ֡ה הִנֵּ֣ה בָטַ֣חְתָּ לְּךָ֡ עַל־ מִשְׁעֶנֶת֩ הַקָּנֶ֨ה הָרָצ֤וּץ הַזֶּה֙ עַל־ מִצְרַ֔יִם אֲשֶׁ֨ר יִסָּמֵ֥ךְ אִישׁ֙ עָלָ֔יו וּבָ֥א בְכַפּ֖וֹ וּנְקָבָ֑הּ כֵּ֚ן פַּרְעֹ֣ה מֶֽלֶךְ־ מִצְרַ֔יִם לְכָֽל־ הַבֹּטְחִ֖ים עָלָֽיו׃ ",
        "versenonikud": "עתה הנה בטחת לך על משענת הקנה הרצוץ הזה על מצרים אשר יסמך איש עליו ובא בכפו ונקבה כן פרעה מלך מצרים לכל הבטחים עליו "
    },
    {
        "bookchapter": "מלכים ב",
        "chapter": "יח",
        "versechapter": "כב",
        "bookseder": "מלכים",
        "seder": "ל",
        "verseseder": "יז",
        "versenikud": "וְכִי־ תֹאמְר֣וּן אֵלַ֔י אֶל־ יְהוָ֥ה אֱלֹהֵ֖ינוּ בָּטָ֑חְנוּ הֲלוֹא־ ה֗וּא אֲשֶׁ֨ר הֵסִ֤יר חִזְקִיָּ֙הוּ֙ אֶת־ בָּמֹתָ֣יו וְאֶת־ מִזְבְּחֹתָ֔יו וַיֹּ֤אמֶר לִֽיהוּדָה֙ וְלִיר֣וּשָׁלִַ֔ם לִפְנֵי֙ הַמִּזְבֵּ֣חַ הַזֶּ֔ה תִּֽשְׁתַּחֲו֖וּ בִּירוּשָׁלִָֽם׃ ",
        "versenonikud": "וכי תאמרון אלי אל יהוה אלהינו בטחנו הלוא הוא אשר הסיר חזקיהו את במתיו ואת מזבחתיו ויאמר ליהודה ולירושלם לפני המזבח הזה תשתחוו בירושלם "
    },
    {
        "bookchapter": "מלכים ב",
        "chapter": "יח",
        "versechapter": "כג",
        "bookseder": "מלכים",
        "seder": "ל",
        "verseseder": "יח",
        "versenikud": "וְעַתָּה֙ הִתְעָ֣רֶב נָ֔א אֶת־ אֲדֹנִ֖י אֶת־ מֶ֣לֶךְ אַשּׁ֑וּר וְאֶתְּנָ֤ה לְךָ֙ אַלְפַּ֣יִם סוּסִ֔ים אִם־ תּוּכַ֕ל לָ֥תֶת לְךָ֖ רֹכְבִ֥ים עֲלֵיהֶֽם׃ ",
        "versenonikud": "ועתה התערב נא את אדני את מלך אשור ואתנה לך אלפים סוסים אם תוכל לתת לך רכבים עליהם "
    },
    {
        "bookchapter": "מלכים ב",
        "chapter": "יח",
        "versechapter": "כד",
        "bookseder": "מלכים",
        "seder": "ל",
        "verseseder": "יט",
        "versenikud": "וְאֵ֣יךְ תָּשִׁ֗יב אֵ֠ת פְּנֵ֨י פַחַ֥ת אַחַ֛ד עַבְדֵ֥י אֲדֹנִ֖י הַקְּטַנִּ֑ים וַתִּבְטַ֤ח לְךָ֙ עַל־ מִצְרַ֔יִם לְרֶ֖כֶב וּלְפָרָשִֽׁים׃ ",
        "versenonikud": "ואיך תשיב את פני פחת אחד עבדי אדני הקטנים ותבטח לך על מצרים לרכב ולפרשים "
    },
    {
        "bookchapter": "מלכים ב",
        "chapter": "יח",
        "versechapter": "כה",
        "bookseder": "מלכים",
        "seder": "ל",
        "verseseder": "כ",
        "versenikud": "עַתָּה֙ הֲמִבַּלְעֲדֵ֣י יְהוָ֔ה עָלִ֛יתִי עַל־ הַמָּק֥וֹם הַזֶּ֖ה לְהַשְׁחִת֑וֹ יְהוָה֙ אָמַ֣ר אֵלַ֔י עֲלֵ֛ה עַל־ הָאָ֥רֶץ הַזֹּ֖את וְהַשְׁחִיתָֽהּ׃ ",
        "versenonikud": "עתה המבלעדי יהוה עליתי על המקום הזה להשחתו יהוה אמר אלי עלה על הארץ הזאת והשחיתה "
    },
    {
        "bookchapter": "מלכים ב",
        "chapter": "יח",
        "versechapter": "כו",
        "bookseder": "מלכים",
        "seder": "ל",
        "verseseder": "כא",
        "versenikud": "וַיֹּ֣אמֶר אֶלְיָקִ֣ים בֶּן־ חִ֠לְקִיָּהוּ וְשֶׁבְנָ֨ה וְיוֹאָ֜ח אֶל־ רַב־ שָׁקֵ֗ה דַּבֶּר־ נָ֤א אֶל־ עֲבָדֶ֙יךָ֙ אֲרָמִ֔ית כִּ֥י שֹׁמְעִ֖ים אֲנָ֑חְנוּ וְאַל־ תְּדַבֵּ֤ר עִמָּ֙נוּ֙ יְהוּדִ֔ית בְּאָזְנֵ֣י הָעָ֔ם אֲשֶׁ֖ר עַל־ הַחֹמָֽה׃ ",
        "versenonikud": "ויאמר אליקים בן חלקיהו ושבנה ויואח אל רב שקה דבר נא אל עבדיך ארמית כי שמעים אנחנו ואל תדבר עמנו יהודית באזני העם אשר על החמה "
    },
    {
        "bookchapter": "מלכים ב",
        "chapter": "יח",
        "versechapter": "כז",
        "bookseder": "מלכים",
        "seder": "ל",
        "verseseder": "כב",
        "versenikud": "וַיֹּ֨אמֶר אֲלֵיהֶ֜ם רַב־ שָׁקֵ֗ה הַעַ֨ל אֲדֹנֶ֤יךָ וְאֵלֶ֙יךָ֙ שְׁלָחַ֣נִי אֲדֹנִ֔י לְדַבֵּ֖ר אֶת־ הַדְּבָרִ֣ים הָאֵ֑לֶּה הֲלֹ֣א עַל־ הָאֲנָשִׁ֗ים הַיֹּֽשְׁבִים֙ עַל־ הַ֣חֹמָ֔ה לֶאֱכֹ֣ל אֶת חריהם צוֹאָתָ֗ם וְלִשְׁתּ֛וֹת אֶת־ שיניהם מימֵ֥י רַגְלֵיהֶ֖ם עִמָּכֶֽם׃ ",
        "versenonikud": "ויאמר אליהם רב שקה העל אדניך ואליך שלחני אדני לדבר את הדברים האלה הלא על האנשים הישבים על החמה לאכל את חריהם צואתם ולשתות את שיניהם מימי רגליהם עמכם "
    },
    {
        "bookchapter": "מלכים ב",
        "chapter": "יח",
        "versechapter": "כח",
        "bookseder": "מלכים",
        "seder": "ל",
        "verseseder": "כג",
        "versenikud": "וַֽיַּעֲמֹד֙ רַב־ שָׁקֵ֔ה וַיִּקְרָ֥א בְקוֹל־ גָּד֖וֹל יְהוּדִ֑ית וַיְדַבֵּ֣ר וַיֹּ֔אמֶר שִׁמְע֛וּ דְּבַר־ הַמֶּ֥לֶךְ הַגָּד֖וֹל מֶ֥לֶךְ אַשּֽׁוּר׃ ",
        "versenonikud": "ויעמד רב שקה ויקרא בקול גדול יהודית וידבר ויאמר שמעו דבר המלך הגדול מלך אשור "
    },
    {
        "bookchapter": "מלכים ב",
        "chapter": "יח",
        "versechapter": "כט",
        "bookseder": "מלכים",
        "seder": "ל",
        "verseseder": "כד",
        "versenikud": "כֹּ֚ה אָמַ֣ר הַמֶּ֔לֶךְ אַל־ יַשִּׁ֥יא לָכֶ֖ם חִזְקִיָּ֑הוּ כִּי־ לֹ֣א יוּכַ֔ל לְהַצִּ֥יל אֶתְכֶ֖ם מִיָּדֽוֹ׃ ",
        "versenonikud": "כה אמר המלך אל ישיא לכם חזקיהו כי לא יוכל להציל אתכם מידו "
    },
    {
        "bookchapter": "מלכים ב",
        "chapter": "יח",
        "versechapter": "ל",
        "bookseder": "מלכים",
        "seder": "ל",
        "verseseder": "כה",
        "versenikud": "וְאַל־ יַבְטַ֨ח אֶתְכֶ֤ם חִזְקִיָּ֙הוּ֙ אֶל־ יְהוָ֣ה לֵאמֹ֔ר הַצֵּ֥ל יַצִּילֵ֖נוּ יְהוָ֑ה וְלֹ֤א תִנָּתֵן֙ אֶת־ הָעִ֣יר הַזֹּ֔את בְּיַ֖ד מֶ֥לֶךְ אַשּֽׁוּר׃ ",
        "versenonikud": "ואל יבטח אתכם חזקיהו אל יהוה לאמר הצל יצילנו יהוה ולא תנתן את העיר הזאת ביד מלך אשור "
    },
    {
        "bookchapter": "מלכים ב",
        "chapter": "יח",
        "versechapter": "לא",
        "bookseder": "מלכים",
        "seder": "ל",
        "verseseder": "כו",
        "versenikud": "אַֽל־ תִּשְׁמְע֖וּ אֶל־ חִזְקִיָּ֑הוּ כִּי֩ כֹ֨ה אָמַ֜ר מֶ֣לֶךְ אַשּׁ֗וּר עֲשֽׂוּ־ אִתִּ֤י בְרָכָה֙ וּצְא֣וּ אֵלַ֔י וְאִכְל֤וּ אִישׁ־ גַּפְנוֹ֙ וְאִ֣ישׁ תְּאֵֽנָת֔וֹ וּשְׁת֖וּ אִ֥ישׁ מֵֽי־ בוֹרֽוֹ׃ ",
        "versenonikud": "אל תשמעו אל חזקיהו כי כה אמר מלך אשור עשו אתי ברכה וצאו אלי ואכלו איש גפנו ואיש תאנתו ושתו איש מי בורו "
    },
    {
        "bookchapter": "מלכים ב",
        "chapter": "יח",
        "versechapter": "לב",
        "bookseder": "מלכים",
        "seder": "ל",
        "verseseder": "כז",
        "versenikud": "עַד־ בֹּאִי֩ וְלָקַחְתִּ֨י אֶתְכֶ֜ם אֶל־ אֶ֣רֶץ כְּאַרְצְכֶ֗ם אֶרֶץ֩ דָּגָ֨ן וְתִיר֜וֹשׁ אֶ֧רֶץ לֶ֣חֶם וּכְרָמִ֗ים אֶ֣רֶץ זֵ֤ית יִצְהָר֙ וּדְבַ֔שׁ וִֽחְי֖וּ וְלֹ֣א תָמֻ֑תוּ וְאַֽל־ תִּשְׁמְעוּ֙ אֶל־ חִזְקִיָּ֔הוּ כִּֽי־ יַסִּ֤ית אֶתְכֶם֙ לֵאמֹ֔ר יְהוָ֖ה יַצִּילֵֽנוּ׃ ",
        "versenonikud": "עד באי ולקחתי אתכם אל ארץ כארצכם ארץ דגן ותירוש ארץ לחם וכרמים ארץ זית יצהר ודבש וחיו ולא תמתו ואל תשמעו אל חזקיהו כי יסית אתכם לאמר יהוה יצילנו "
    },
    {
        "bookchapter": "מלכים ב",
        "chapter": "יח",
        "versechapter": "לג",
        "bookseder": "מלכים",
        "seder": "ל",
        "verseseder": "כח",
        "versenikud": "הַהַצֵּ֥ל הִצִּ֛ילוּ אֱלֹהֵ֥י הַגּוֹיִ֖ם אִ֣ישׁ אֶת־ אַרְצ֑וֹ מִיַּ֖ד מֶ֥לֶךְ אַשּֽׁוּר׃ ",
        "versenonikud": "ההצל הצילו אלהי הגוים איש את ארצו מיד מלך אשור "
    },
    {
        "bookchapter": "מלכים ב",
        "chapter": "יח",
        "versechapter": "לד",
        "bookseder": "מלכים",
        "seder": "ל",
        "verseseder": "כט",
        "versenikud": "אַיֵּה֩ אֱלֹהֵ֨י חֲמָ֜ת וְאַרְפָּ֗ד אַיֵּ֛ה אֱלֹהֵ֥י סְפַרְוַ֖יִם הֵנַ֣ע וְעִוָּ֑ה כִּֽי־ הִצִּ֥ילוּ אֶת־ שֹׁמְר֖וֹן מִיָּדִֽי׃ ",
        "versenonikud": "איה אלהי חמת וארפד איה אלהי ספרוים הנע ועוה כי הצילו את שמרון מידי "
    },
    {
        "bookchapter": "מלכים ב",
        "chapter": "יח",
        "versechapter": "לה",
        "bookseder": "מלכים",
        "seder": "ל",
        "verseseder": "ל",
        "versenikud": "מִ֚י בְּכָל־ אֱלֹהֵ֣י הָֽאֲרָצ֔וֹת אֲשֶׁר־ הִצִּ֥ילוּ אֶת־ אַרְצָ֖ם מִיָּדִ֑י כִּי־ יַצִּ֧יל יְהוָ֛ה אֶת־ יְרוּשָׁלִַ֖ם מִיָּדִֽי׃ ",
        "versenonikud": "מי בכל אלהי הארצות אשר הצילו את ארצם מידי כי יציל יהוה את ירושלם מידי "
    },
    {
        "bookchapter": "מלכים ב",
        "chapter": "יח",
        "versechapter": "לו",
        "bookseder": "מלכים",
        "seder": "ל",
        "verseseder": "לא",
        "versenikud": "וְהֶחֱרִ֣ישׁוּ הָעָ֔ם וְלֹֽא־ עָנ֥וּ אֹת֖וֹ דָּבָ֑ר כִּי־ מִצְוַ֨ת הַמֶּ֥לֶךְ הִ֛יא לֵאמֹ֖ר לֹ֥א תַעֲנֻֽהוּ׃ ",
        "versenonikud": "והחרישו העם ולא ענו אתו דבר כי מצות המלך היא לאמר לא תענהו "
    },
    {
        "bookchapter": "מלכים ב",
        "chapter": "יח",
        "versechapter": "לז",
        "bookseder": "מלכים",
        "seder": "ל",
        "verseseder": "לב",
        "versenikud": "וַיָּבֹ֣א אֶלְיָקִ֣ים בֶּן־ חִלְקִיָּ֣ה אֲשֶׁר־ עַל־ הַ֠בַּיִת וְשֶׁבְנָ֨א הַסֹּפֵ֜ר וְיוֹאָ֨ח בֶּן־ אָסָ֧ף הַמַּזְכִּ֛יר אֶל־ חִזְקִיָּ֖הוּ קְרוּעֵ֣י בְגָדִ֑ים וַיַּגִּ֣דוּ ל֔וֹ דִּבְרֵ֖י רַב־ שָׁקֵֽה׃ ",
        "versenonikud": "ויבא אליקים בן חלקיה אשר על הבית ושבנא הספר ויואח בן אסף המזכיר אל חזקיהו קרועי בגדים ויגדו לו דברי רב שקה "
    },
    {
        "bookchapter": "מלכים ב",
        "chapter": "יט",
        "versechapter": "א",
        "bookseder": "מלכים",
        "seder": "ל",
        "verseseder": "לג",
        "versenikud": "וַיְהִ֗י כִּשְׁמֹ֙עַ֙ הַמֶּ֣לֶךְ חִזְקִיָּ֔הוּ וַיִּקְרַ֖ע אֶת־ בְּגָדָ֑יו וַיִּתְכַּ֣ס בַּשָּׂ֔ק וַיָּבֹ֖א בֵּ֥ית יְהוָֽה׃ ",
        "versenonikud": "ויהי כשמע המלך חזקיהו ויקרע את בגדיו ויתכס בשק ויבא בית יהוה "
    },
    {
        "bookchapter": "מלכים ב",
        "chapter": "יט",
        "versechapter": "ב",
        "bookseder": "מלכים",
        "seder": "ל",
        "verseseder": "לד",
        "versenikud": "וַ֠יִּשְׁלַח אֶת־ אֶלְיָקִ֨ים אֲשֶׁר־ עַל־ הַבַּ֜יִת וְשֶׁבְנָ֣א הַסֹּפֵ֗ר וְאֵת֙ זִקְנֵ֣י הַכֹּֽהֲנִ֔ים מִתְכַּסִּ֖ים בַּשַּׂקִּ֑ים אֶל־ יְשַֽׁעְיָ֥הוּ הַנָּבִ֖יא בֶּן־ אָמֽוֹץ׃ ",
        "versenonikud": "וישלח את אליקים אשר על הבית ושבנא הספר ואת זקני הכהנים מתכסים בשקים אל ישעיהו הנביא בן אמוץ "
    },
    {
        "bookchapter": "מלכים ב",
        "chapter": "יט",
        "versechapter": "ג",
        "bookseder": "מלכים",
        "seder": "ל",
        "verseseder": "לה",
        "versenikud": "וַיֹּאמְר֣וּ אֵלָ֗יו כֹּ֚ה אָמַ֣ר חִזְקִיָּ֔הוּ יוֹם־ צָרָ֧ה וְתוֹכֵחָ֛ה וּנְאָצָ֖ה הַיּ֣וֹם הַזֶּ֑ה כִּ֣י בָ֤אוּ בָנִים֙ עַד־ מַשְׁבֵּ֔ר וְכֹ֥חַ אַ֖יִן לְלֵדָֽה׃ ",
        "versenonikud": "ויאמרו אליו כה אמר חזקיהו יום צרה ותוכחה ונאצה היום הזה כי באו בנים עד משבר וכח אין ללדה "
    },
    {
        "bookchapter": "מלכים ב",
        "chapter": "יט",
        "versechapter": "ד",
        "bookseder": "מלכים",
        "seder": "ל",
        "verseseder": "לו",
        "versenikud": "אוּלַ֡י יִשְׁמַע֩ יְהוָ֨ה אֱלֹהֶ֜יךָ אֵ֣ת ׀ כָּל־ דִּבְרֵ֣י רַב־ שָׁקֵ֗ה אֲשֶׁר֩ שְׁלָח֨וֹ מֶֽלֶךְ־ אַשּׁ֤וּר ׀ אֲדֹנָיו֙ לְחָרֵף֙ אֱלֹהִ֣ים חַ֔י וְהוֹכִ֙יחַ֙ בַּדְּבָרִ֔ים אֲשֶׁ֥ר שָׁמַ֖ע יְהוָ֣ה אֱלֹהֶ֑יךָ וְנָשָׂ֣אתָ תְפִלָּ֔ה בְּעַ֥ד הַשְּׁאֵרִ֖ית הַנִּמְצָאָֽה׃ ",
        "versenonikud": "אולי ישמע יהוה אלהיך את  כל דברי רב שקה אשר שלחו מלך אשור  אדניו לחרף אלהים חי והוכיח בדברים אשר שמע יהוה אלהיך ונשאת תפלה בעד השארית הנמצאה "
    },
    {
        "bookchapter": "מלכים ב",
        "chapter": "יט",
        "versechapter": "ה",
        "bookseder": "מלכים",
        "seder": "ל",
        "verseseder": "לז",
        "versenikud": "וַיָּבֹ֗אוּ עַבְדֵ֛י הַמֶּ֥לֶךְ חִזְקִיָּ֖הוּ אֶל־ יְשַֽׁעַיָֽהוּ׃ ",
        "versenonikud": "ויבאו עבדי המלך חזקיהו אל ישעיהו "
    },
    {
        "bookchapter": "מלכים ב",
        "chapter": "יט",
        "versechapter": "ו",
        "bookseder": "מלכים",
        "seder": "ל",
        "verseseder": "לח",
        "versenikud": "וַיֹּ֤אמֶר לָהֶם֙ יְשַֽׁעְיָ֔הוּ כֹּ֥ה תֹאמְר֖וּן אֶל־ אֲדֹֽנֵיכֶ֑ם כֹּ֣ה ׀ אָמַ֣ר יְהוָ֗ה אַל־ תִּירָא֙ מִפְּנֵ֤י הַדְּבָרִים֙ אֲשֶׁ֣ר שָׁמַ֗עְתָּ אֲשֶׁ֧ר גִּדְּפ֛וּ נַעֲרֵ֥י מֶֽלֶךְ־ אַשּׁ֖וּר אֹתִֽי׃ ",
        "versenonikud": "ויאמר להם ישעיהו כה תאמרון אל אדניכם כה  אמר יהוה אל תירא מפני הדברים אשר שמעת אשר גדפו נערי מלך אשור אתי "
    },
    {
        "bookchapter": "מלכים ב",
        "chapter": "יט",
        "versechapter": "ז",
        "bookseder": "מלכים",
        "seder": "ל",
        "verseseder": "לט",
        "versenikud": "הִנְנִ֨י נֹתֵ֥ן בּוֹ֙ ר֔וּחַ וְשָׁמַ֥ע שְׁמוּעָ֖ה וְשָׁ֣ב לְאַרְצ֑וֹ וְהִפַּלְתִּ֥יו בַּחֶ֖רֶב בְּאַרְצֽוֹ׃ ",
        "versenonikud": "הנני נתן בו רוח ושמע שמועה ושב לארצו והפלתיו בחרב בארצו "
    },
    {
        "bookchapter": "מלכים ב",
        "chapter": "יט",
        "versechapter": "ח",
        "bookseder": "מלכים",
        "seder": "ל",
        "verseseder": "מ",
        "versenikud": "וַיָּ֙שָׁב֙ רַב־ שָׁקֵ֔ה וַיִּמְצָא֙ אֶת־ מֶ֣לֶךְ אַשּׁ֔וּר נִלְחָ֖ם עַל־ לִבְנָ֑ה כִּ֣י שָׁמַ֔ע כִּ֥י נָסַ֖ע מִלָּכִֽישׁ׃ ",
        "versenonikud": "וישב רב שקה וימצא את מלך אשור נלחם על לבנה כי שמע כי נסע מלכיש "
    },
    {
        "bookchapter": "מלכים ב",
        "chapter": "יט",
        "versechapter": "ט",
        "bookseder": "מלכים",
        "seder": "ל",
        "verseseder": "מא",
        "versenikud": "וַיִּשְׁמַ֗ע אֶל־ תִּרְהָ֤קָה מֶֽלֶך־ כּוּשׁ֙ לֵאמֹ֔ר הִנֵּ֥ה יָצָ֖א לְהִלָּחֵ֣ם אִתָּ֑ךְ וַיָּ֙שָׁב֙ וַיִּשְׁלַ֣ח מַלְאָכִ֔ים אֶל־ חִזְקִיָּ֖הוּ לֵאמֹֽר׃ ",
        "versenonikud": "וישמע אל תרהקה מלך כוש לאמר הנה יצא להלחם אתך וישב וישלח מלאכים אל חזקיהו לאמר "
    },
    {
        "bookchapter": "מלכים ב",
        "chapter": "יט",
        "versechapter": "י",
        "bookseder": "מלכים",
        "seder": "ל",
        "verseseder": "מב",
        "versenikud": "כֹּ֣ה תֹאמְר֗וּן אֶל־ חִזְקִיָּ֤הוּ מֶֽלֶךְ־ יְהוּדָה֙ לֵאמֹ֔ר אַל־ יַשִּׁאֲךָ֣ אֱלֹהֶ֔יךָ אֲשֶׁ֥ר אַתָּ֛ה בֹּטֵ֥חַ בּ֖וֹ לֵאמֹ֑ר לֹ֤א תִנָּתֵן֙ יְר֣וּשָׁלִַ֔ם בְּיַ֖ד מֶ֥לֶךְ אַשּֽׁוּר׃ ",
        "versenonikud": "כה תאמרון אל חזקיהו מלך יהודה לאמר אל ישאך אלהיך אשר אתה בטח בו לאמר לא תנתן ירושלם ביד מלך אשור "
    },
    {
        "bookchapter": "מלכים ב",
        "chapter": "יט",
        "versechapter": "יא",
        "bookseder": "מלכים",
        "seder": "ל",
        "verseseder": "מג",
        "versenikud": "הִנֵּ֣ה ׀ אַתָּ֣ה שָׁמַ֗עְתָּ אֵת֩ אֲשֶׁ֨ר עָשׂ֜וּ מַלְכֵ֥י אַשּׁ֛וּר לְכָל־ הָאֲרָצ֖וֹת לְהַֽחֲרִימָ֑ם וְאַתָּ֖ה תִּנָּצֵֽל׃ ",
        "versenonikud": "הנה  אתה שמעת את אשר עשו מלכי אשור לכל הארצות להחרימם ואתה תנצל "
    },
    {
        "bookchapter": "מלכים ב",
        "chapter": "יט",
        "versechapter": "יב",
        "bookseder": "מלכים",
        "seder": "ל",
        "verseseder": "מד",
        "versenikud": "הַהִצִּ֨ילוּ אֹתָ֜ם אֱלֹהֵ֤י הַגּוֹיִם֙ אֲשֶׁ֣ר שִׁחֲת֣וּ אֲבוֹתַ֔י אֶת־ גּוֹזָ֖ן וְאֶת־ חָרָ֑ן וְרֶ֥צֶף וּבְנֵי־ עֶ֖דֶן אֲשֶׁ֥ר בִּתְלַאשָּֽׂר׃ ",
        "versenonikud": "ההצילו אתם אלהי הגוים אשר שחתו אבותי את גוזן ואת חרן ורצף ובני עדן אשר בתלאשר "
    },
    {
        "bookchapter": "מלכים ב",
        "chapter": "יט",
        "versechapter": "יג",
        "bookseder": "מלכים",
        "seder": "ל",
        "verseseder": "מה",
        "versenikud": "אַיּ֤וֹ מֶֽלֶךְ־ חֲמָת֙ וּמֶ֣לֶךְ אַרְפָּ֔ד וּמֶ֖לֶךְ לָעִ֣יר סְפַרְוָ֑יִם הֵנַ֖ע וְעִוָּֽה׃ ",
        "versenonikud": "איו מלך חמת ומלך ארפד ומלך לעיר ספרוים הנע ועוה "
    },
    {
        "bookchapter": "מלכים ב",
        "chapter": "יט",
        "versechapter": "יד",
        "bookseder": "מלכים",
        "seder": "ל",
        "verseseder": "מו",
        "versenikud": "וַיִּקַּ֨ח חִזְקִיָּ֧הוּ אֶת־ הַסְּפָרִ֛ים מִיַּ֥ד הַמַּלְאָכִ֖ים וַיִּקְרָאֵ֑ם וַיַּ֙עַל֙ בֵּ֣ית יְהוָ֔ה וַיִּפְרְשֵׂ֥הוּ חִזְקִיָּ֖הוּ לִפְנֵ֥י יְהוָֽה׃ ",
        "versenonikud": "ויקח חזקיהו את הספרים מיד המלאכים ויקראם ויעל בית יהוה ויפרשהו חזקיהו לפני יהוה "
    },
    {
        "bookchapter": "מלכים ב",
        "chapter": "יט",
        "versechapter": "טו",
        "bookseder": "מלכים",
        "seder": "ל",
        "verseseder": "מז",
        "versenikud": "וַיִּתְפַּלֵּ֨ל חִזְקִיָּ֜הוּ לִפְנֵ֣י יְהוָה֮ וַיֹּאמַר֒ יְהוָ֞ה אֱלֹהֵ֤י יִשְׂרָאֵל֙ יֹשֵׁ֣ב הַכְּרֻבִ֔ים אַתָּה־ ה֤וּא הָֽאֱלֹהִים֙ לְבַדְּךָ֔ לְכֹ֖ל מַמְלְכ֣וֹת הָאָ֑רֶץ אַתָּ֣ה עָשִׂ֔יתָ אֶת־ הַשָּׁמַ֖יִם וְאֶת־ הָאָֽרֶץ׃ ",
        "versenonikud": "ויתפלל חזקיהו לפני יהוה ויאמר יהוה אלהי ישראל ישב הכרבים אתה הוא האלהים לבדך לכל ממלכות הארץ אתה עשית את השמים ואת הארץ "
    },
    {
        "bookchapter": "מלכים ב",
        "chapter": "יט",
        "versechapter": "טז",
        "bookseder": "מלכים",
        "seder": "ל",
        "verseseder": "מח",
        "versenikud": "הַטֵּ֨ה יְהוָ֤ה ׀ אָזְנְךָ֙ וּֽשֲׁמָ֔ע פְּקַ֧ח יְהוָ֛ה עֵינֶ֖יךָ וּרְאֵ֑ה וּשְׁמַ֗ע אֵ֚ת דִּבְרֵ֣י סַנְחֵרִ֔יב אֲשֶׁ֣ר שְׁלָח֔וֹ לְחָרֵ֖ף אֱלֹהִ֥ים חָֽי׃ ",
        "versenonikud": "הטה יהוה  אזנך ושמע פקח יהוה עיניך וראה ושמע את דברי סנחריב אשר שלחו לחרף אלהים חי "
    },
    {
        "bookchapter": "מלכים ב",
        "chapter": "יט",
        "versechapter": "יז",
        "bookseder": "מלכים",
        "seder": "ל",
        "verseseder": "מט",
        "versenikud": "אָמְנָ֖ם יְהוָ֑ה הֶחֱרִ֜יבוּ מַלְכֵ֥י אַשּׁ֛וּר אֶת־ הַגּוֹיִ֖ם וְאֶת־ אַרְצָֽם׃ ",
        "versenonikud": "אמנם יהוה החריבו מלכי אשור את הגוים ואת ארצם "
    },
    {
        "bookchapter": "מלכים ב",
        "chapter": "יט",
        "versechapter": "יח",
        "bookseder": "מלכים",
        "seder": "ל",
        "verseseder": "נ",
        "versenikud": "וְנָתְנ֥וּ אֶת־ אֱלֹהֵיהֶ֖ם בָּאֵ֑שׁ כִּי֩ לֹ֨א אֱלֹהִ֜ים הֵ֗מָּה כִּ֣י אִם־ מַעֲשֵׂ֧ה יְדֵֽי־ אָדָ֛ם עֵ֥ץ וָאֶ֖בֶן וַֽיְאַבְּדֽוּם׃ ",
        "versenonikud": "ונתנו את אלהיהם באש כי לא אלהים המה כי אם מעשה ידי אדם עץ ואבן ויאבדום "
    }
]