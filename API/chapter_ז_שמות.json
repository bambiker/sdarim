[
    {
        "bookchapter": "שמות",
        "chapter": "ז",
        "versechapter": "א",
        "bookseder": "שמות",
        "seder": "ד",
        "verseseder": "ל",
        "parasha": "וארא",
        "versenikud": "וַיֹּ֤אמֶר יְהוָה֙ אֶל־ מֹשֶׁ֔ה רְאֵ֛ה נְתַתִּ֥יךָ אֱלֹהִ֖ים לְפַרְעֹ֑ה וְאַהֲרֹ֥ן אָחִ֖יךָ יִהְיֶ֥ה נְבִיאֶֽךָ׃ ",
        "versenonikud": "ויאמר יהוה אל משה ראה נתתיך אלהים לפרעה ואהרן אחיך יהיה נביאך "
    },
    {
        "bookchapter": "שמות",
        "chapter": "ז",
        "versechapter": "ב",
        "bookseder": "שמות",
        "seder": "ד",
        "verseseder": "לא",
        "parasha": "וארא",
        "versenikud": "אַתָּ֣ה תְדַבֵּ֔ר אֵ֖ת כָּל־ אֲשֶׁ֣ר אֲצַוֶּ֑ךָּ וְאַהֲרֹ֤ן אָחִ֙יךָ֙ יְדַבֵּ֣ר אֶל־ פַּרְעֹ֔ה וְשִׁלַּ֥ח אֶת־ בְּנֵֽי־ יִשְׂרָאֵ֖ל מֵאַרְצֽוֹ׃ ",
        "versenonikud": "אתה תדבר את כל אשר אצוך ואהרן אחיך ידבר אל פרעה ושלח את בני ישראל מארצו "
    },
    {
        "bookchapter": "שמות",
        "chapter": "ז",
        "versechapter": "ג",
        "bookseder": "שמות",
        "seder": "ד",
        "verseseder": "לב",
        "parasha": "וארא",
        "versenikud": "וַאֲנִ֥י אַקְשֶׁ֖ה אֶת־ לֵ֣ב פַּרְעֹ֑ה וְהִרְבֵּיתִ֧י אֶת־ אֹתֹתַ֛י וְאֶת־ מוֹפְתַ֖י בְּאֶ֥רֶץ מִצְרָֽיִם׃ ",
        "versenonikud": "ואני אקשה את לב פרעה והרביתי את אתתי ואת מופתי בארץ מצרים "
    },
    {
        "bookchapter": "שמות",
        "chapter": "ז",
        "versechapter": "ד",
        "bookseder": "שמות",
        "seder": "ד",
        "verseseder": "לג",
        "parasha": "וארא",
        "versenikud": "וְלֹֽא־ יִשְׁמַ֤ע אֲלֵכֶם֙ פַּרְעֹ֔ה וְנָתַתִּ֥י אֶת־ יָדִ֖י בְּמִצְרָ֑יִם וְהוֹצֵאתִ֨י אֶת־ צִבְאֹתַ֜י אֶת־ עַמִּ֤י בְנֵֽי־ יִשְׂרָאֵל֙ מֵאֶ֣רֶץ מִצְרַ֔יִם בִּשְׁפָטִ֖ים גְּדֹלִֽים׃ ",
        "versenonikud": "ולא ישמע אלכם פרעה ונתתי את ידי במצרים והוצאתי את צבאתי את עמי בני ישראל מארץ מצרים בשפטים גדלים "
    },
    {
        "bookchapter": "שמות",
        "chapter": "ז",
        "versechapter": "ה",
        "bookseder": "שמות",
        "seder": "ד",
        "verseseder": "לד",
        "parasha": "וארא",
        "versenikud": "וְיָדְע֤וּ מִצְרַ֙יִם֙ כִּֽי־ אֲנִ֣י יְהוָ֔ה בִּנְטֹתִ֥י אֶת־ יָדִ֖י עַל־ מִצְרָ֑יִם וְהוֹצֵאתִ֥י אֶת־ בְּנֵֽי־ יִשְׂרָאֵ֖ל מִתּוֹכָֽם׃ ",
        "versenonikud": "וידעו מצרים כי אני יהוה בנטתי את ידי על מצרים והוצאתי את בני ישראל מתוכם "
    },
    {
        "bookchapter": "שמות",
        "chapter": "ז",
        "versechapter": "ו",
        "bookseder": "שמות",
        "seder": "ד",
        "verseseder": "לה",
        "parasha": "וארא",
        "versenikud": "וַיַּ֥עַשׂ מֹשֶׁ֖ה וְאַהֲרֹ֑ן כַּאֲשֶׁ֨ר צִוָּ֧ה יְהוָ֛ה אֹתָ֖ם כֵּ֥ן עָשֽׂוּ׃ ",
        "versenonikud": "ויעש משה ואהרן כאשר צוה יהוה אתם כן עשו "
    },
    {
        "bookchapter": "שמות",
        "chapter": "ז",
        "versechapter": "ז",
        "bookseder": "שמות",
        "seder": "ד",
        "verseseder": "לו",
        "parasha": "וארא",
        "versenikud": "וּמֹשֶׁה֙ בֶּן־ שְׁמֹנִ֣ים שָׁנָ֔ה וְאַֽהֲרֹ֔ן בֶּן־ שָׁלֹ֥שׁ וּשְׁמֹנִ֖ים שָׁנָ֑ה בְּדַבְּרָ֖ם אֶל־ פַּרְעֹֽה׃ ",
        "versenonikud": "ומשה בן שמנים שנה ואהרן בן שלש ושמנים שנה בדברם אל פרעה "
    },
    {
        "bookchapter": "שמות",
        "chapter": "ז",
        "versechapter": "ח",
        "bookseder": "שמות",
        "seder": "ה",
        "verseseder": "א",
        "parasha": "וארא",
        "versenikud": "וַיֹּ֣אמֶר יְהוָ֔ה אֶל־ מֹשֶׁ֥ה וְאֶֽל־ אַהֲרֹ֖ן לֵאמֹֽר׃ ",
        "versenonikud": "ויאמר יהוה אל משה ואל אהרן לאמר "
    },
    {
        "bookchapter": "שמות",
        "chapter": "ז",
        "versechapter": "ט",
        "bookseder": "שמות",
        "seder": "ה",
        "verseseder": "ב",
        "parasha": "וארא",
        "versenikud": "כִּי֩ יְדַבֵּ֨ר אֲלֵכֶ֤ם פַּרְעֹה֙ לֵאמֹ֔ר תְּנ֥וּ לָכֶ֖ם מוֹפֵ֑ת וְאָמַרְתָּ֣ אֶֽל־ אַהֲרֹ֗ן קַ֧ח אֶֽת־ מַטְּךָ֛ וְהַשְׁלֵ֥ךְ לִפְנֵֽי־ פַרְעֹ֖ה יְהִ֥י לְתַנִּֽין׃ ",
        "versenonikud": "כי ידבר אלכם פרעה לאמר תנו לכם מופת ואמרת אל אהרן קח את מטך והשלך לפני פרעה יהי לתנין "
    },
    {
        "bookchapter": "שמות",
        "chapter": "ז",
        "versechapter": "י",
        "bookseder": "שמות",
        "seder": "ה",
        "verseseder": "ג",
        "parasha": "וארא",
        "versenikud": "וַיָּבֹ֨א מֹשֶׁ֤ה וְאַהֲרֹן֙ אֶל־ פַּרְעֹ֔ה וַיַּ֣עַשׂוּ כֵ֔ן כַּאֲשֶׁ֖ר צִוָּ֣ה יְהוָ֑ה וַיַּשְׁלֵ֨ךְ אַהֲרֹ֜ן אֶת־ מַטֵּ֗הוּ לִפְנֵ֥י פַרְעֹ֛ה וְלִפְנֵ֥י עֲבָדָ֖יו וַיְהִ֥י לְתַנִּֽין׃ ",
        "versenonikud": "ויבא משה ואהרן אל פרעה ויעשו כן כאשר צוה יהוה וישלך אהרן את מטהו לפני פרעה ולפני עבדיו ויהי לתנין "
    },
    {
        "bookchapter": "שמות",
        "chapter": "ז",
        "versechapter": "יא",
        "bookseder": "שמות",
        "seder": "ה",
        "verseseder": "ד",
        "parasha": "וארא",
        "versenikud": "וַיִּקְרָא֙ גַּם־ פַּרְעֹ֔ה לַֽחֲכָמִ֖ים וְלַֽמְכַשְּׁפִ֑ים וַיַּֽעֲשׂ֨וּ גַם־ הֵ֜ם חַרְטֻמֵּ֥י מִצְרַ֛יִם בְּלַהֲטֵיהֶ֖ם כֵּֽן׃ ",
        "versenonikud": "ויקרא גם פרעה לחכמים ולמכשפים ויעשו גם הם חרטמי מצרים בלהטיהם כן "
    },
    {
        "bookchapter": "שמות",
        "chapter": "ז",
        "versechapter": "יב",
        "bookseder": "שמות",
        "seder": "ה",
        "verseseder": "ה",
        "parasha": "וארא",
        "versenikud": "וַיַּשְׁלִ֙יכוּ֙ אִ֣ישׁ מַטֵּ֔הוּ וַיִּהְי֖וּ לְתַנִּינִ֑ם וַיִּבְלַ֥ע מַטֵּֽה־ אַהֲרֹ֖ן אֶת־ מַטֹּתָֽם׃ ",
        "versenonikud": "וישליכו איש מטהו ויהיו לתנינם ויבלע מטה אהרן את מטתם "
    },
    {
        "bookchapter": "שמות",
        "chapter": "ז",
        "versechapter": "יג",
        "bookseder": "שמות",
        "seder": "ה",
        "verseseder": "ו",
        "parasha": "וארא",
        "versenikud": "וַיֶּחֱזַק֙ לֵ֣ב פַּרְעֹ֔ה וְלֹ֥א שָׁמַ֖ע אֲלֵהֶ֑ם כַּאֲשֶׁ֖ר דִּבֶּ֥ר יְהוָֽה׃ ",
        "versenonikud": "ויחזק לב פרעה ולא שמע אלהם כאשר דבר יהוה "
    },
    {
        "bookchapter": "שמות",
        "chapter": "ז",
        "versechapter": "יד",
        "bookseder": "שמות",
        "seder": "ה",
        "verseseder": "ז",
        "parasha": "וארא",
        "versenikud": "וַיֹּ֤אמֶר יְהוָה֙ אֶל־ מֹשֶׁ֔ה כָּבֵ֖ד לֵ֣ב פַּרְעֹ֑ה מֵאֵ֖ן לְשַׁלַּ֥ח הָעָֽם׃ ",
        "versenonikud": "ויאמר יהוה אל משה כבד לב פרעה מאן לשלח העם "
    },
    {
        "bookchapter": "שמות",
        "chapter": "ז",
        "versechapter": "טו",
        "bookseder": "שמות",
        "seder": "ה",
        "verseseder": "ח",
        "parasha": "וארא",
        "versenikud": "לֵ֣ךְ אֶל־ פַּרְעֹ֞ה בַּבֹּ֗קֶר הִנֵּה֙ יֹצֵ֣א הַמַּ֔יְמָה וְנִצַּבְתָּ֥ לִקְרָאת֖וֹ עַל־ שְׂפַ֣ת הַיְאֹ֑ר וְהַמַּטֶּ֛ה אֲשֶׁר־ נֶהְפַּ֥ךְ לְנָחָ֖שׁ תִּקַּ֥ח בְּיָדֶֽךָ׃ ",
        "versenonikud": "לך אל פרעה בבקר הנה יצא המימה ונצבת לקראתו על שפת היאר והמטה אשר נהפך לנחש תקח בידך "
    },
    {
        "bookchapter": "שמות",
        "chapter": "ז",
        "versechapter": "טז",
        "bookseder": "שמות",
        "seder": "ה",
        "verseseder": "ט",
        "parasha": "וארא",
        "versenikud": "וְאָמַרְתָּ֣ אֵלָ֗יו יְהוָ֞ה אֱלֹהֵ֤י הָעִבְרִים֙ שְׁלָחַ֤נִי אֵלֶ֙יךָ֙ לֵאמֹ֔ר שַׁלַּח֙ אֶת־ עַמִּ֔י וְיַֽעַבְדֻ֖נִי בַּמִּדְבָּ֑ר וְהִנֵּ֥ה לֹא־ שָׁמַ֖עְתָּ עַד־ כֹּֽה׃ ",
        "versenonikud": "ואמרת אליו יהוה אלהי העברים שלחני אליך לאמר שלח את עמי ויעבדני במדבר והנה לא שמעת עד כה "
    },
    {
        "bookchapter": "שמות",
        "chapter": "ז",
        "versechapter": "יז",
        "bookseder": "שמות",
        "seder": "ה",
        "verseseder": "י",
        "parasha": "וארא",
        "versenikud": "כֹּ֚ה אָמַ֣ר יְהוָ֔ה בְּזֹ֣את תֵּדַ֔ע כִּ֖י אֲנִ֣י יְהוָ֑ה הִנֵּ֨ה אָנֹכִ֜י מַכֶּ֣ה ׀ בַּמַּטֶּ֣ה אֲשֶׁר־ בְּיָדִ֗י עַל־ הַמַּ֛יִם אֲשֶׁ֥ר בַּיְאֹ֖ר וְנֶהֶפְכ֥וּ לְדָֽם׃ ",
        "versenonikud": "כה אמר יהוה בזאת תדע כי אני יהוה הנה אנכי מכה  במטה אשר בידי על המים אשר ביאר ונהפכו לדם "
    },
    {
        "bookchapter": "שמות",
        "chapter": "ז",
        "versechapter": "יח",
        "bookseder": "שמות",
        "seder": "ה",
        "verseseder": "יא",
        "parasha": "וארא",
        "versenikud": "וְהַדָּגָ֧ה אֲשֶׁר־ בַּיְאֹ֛ר תָּמ֖וּת וּבָאַ֣שׁ הַיְאֹ֑ר וְנִלְא֣וּ מִצְרַ֔יִם לִשְׁתּ֥וֹת מַ֖יִם מִן־ הַיְאֹֽר׃ ",
        "versenonikud": "והדגה אשר ביאר תמות ובאש היאר ונלאו מצרים לשתות מים מן היאר "
    },
    {
        "bookchapter": "שמות",
        "chapter": "ז",
        "versechapter": "יט",
        "bookseder": "שמות",
        "seder": "ה",
        "verseseder": "יב",
        "parasha": "וארא",
        "versenikud": "וַיֹּ֨אמֶר יְהוָ֜ה אֶל־ מֹשֶׁ֗ה אֱמֹ֣ר אֶֽל־ אַהֲרֹ֡ן קַ֣ח מַטְּךָ֣ וּנְטֵֽה־ יָדְךָ֩ עַל־ מֵימֵ֨י מִצְרַ֜יִם עַֽל־ נַהֲרֹתָ֣ם ׀ עַל־ יְאֹרֵיהֶ֣ם וְעַל־ אַגְמֵיהֶ֗ם וְעַ֛ל כָּל־ מִקְוֵ֥ה מֵימֵיהֶ֖ם וְיִֽהְיוּ־ דָ֑ם וְהָ֤יָה דָם֙ בְּכָל־ אֶ֣רֶץ מִצְרַ֔יִם וּבָעֵצִ֖ים וּבָאֲבָנִֽים׃ ",
        "versenonikud": "ויאמר יהוה אל משה אמר אל אהרן קח מטך ונטה ידך על מימי מצרים על נהרתם  על יאריהם ועל אגמיהם ועל כל מקוה מימיהם ויהיו דם והיה דם בכל ארץ מצרים ובעצים ובאבנים "
    },
    {
        "bookchapter": "שמות",
        "chapter": "ז",
        "versechapter": "כ",
        "bookseder": "שמות",
        "seder": "ה",
        "verseseder": "יג",
        "parasha": "וארא",
        "versenikud": "וַיַּֽעֲשׂוּ־ כֵן֩ מֹשֶׁ֨ה וְאַהֲרֹ֜ן כַּאֲשֶׁ֣ר ׀ צִוָּ֣ה יְהוָ֗ה וַיָּ֤רֶם בַּמַּטֶּה֙ וַיַּ֤ךְ אֶת־ הַמַּ֙יִם֙ אֲשֶׁ֣ר בַּיְאֹ֔ר לְעֵינֵ֣י פַרְעֹ֔ה וּלְעֵינֵ֖י עֲבָדָ֑יו וַיֵּהָֽפְכ֛וּ כָּל־ הַמַּ֥יִם אֲשֶׁר־ בַּיְאֹ֖ר לְדָֽם׃ ",
        "versenonikud": "ויעשו כן משה ואהרן כאשר  צוה יהוה וירם במטה ויך את המים אשר ביאר לעיני פרעה ולעיני עבדיו ויהפכו כל המים אשר ביאר לדם "
    },
    {
        "bookchapter": "שמות",
        "chapter": "ז",
        "versechapter": "כא",
        "bookseder": "שמות",
        "seder": "ה",
        "verseseder": "יד",
        "parasha": "וארא",
        "versenikud": "וְהַדָּגָ֨ה אֲשֶׁר־ בַּיְאֹ֥ר מֵ֙תָה֙ וַיִּבְאַ֣שׁ הַיְאֹ֔ר וְלֹא־ יָכְל֣וּ מִצְרַ֔יִם לִשְׁתּ֥וֹת מַ֖יִם מִן־ הַיְאֹ֑ר וַיְהִ֥י הַדָּ֖ם בְּכָל־ אֶ֥רֶץ מִצְרָֽיִם׃ ",
        "versenonikud": "והדגה אשר ביאר מתה ויבאש היאר ולא יכלו מצרים לשתות מים מן היאר ויהי הדם בכל ארץ מצרים "
    },
    {
        "bookchapter": "שמות",
        "chapter": "ז",
        "versechapter": "כב",
        "bookseder": "שמות",
        "seder": "ה",
        "verseseder": "טו",
        "parasha": "וארא",
        "versenikud": "וַיַּֽעֲשׂוּ־ כֵ֛ן חַרְטֻמֵּ֥י מִצְרַ֖יִם בְּלָטֵיהֶ֑ם וַיֶּחֱזַ֤ק לֵב־ פַּרְעֹה֙ וְלֹא־ שָׁמַ֣ע אֲלֵהֶ֔ם כַּאֲשֶׁ֖ר דִּבֶּ֥ר יְהוָֽה׃ ",
        "versenonikud": "ויעשו כן חרטמי מצרים בלטיהם ויחזק לב פרעה ולא שמע אלהם כאשר דבר יהוה "
    },
    {
        "bookchapter": "שמות",
        "chapter": "ז",
        "versechapter": "כג",
        "bookseder": "שמות",
        "seder": "ה",
        "verseseder": "טז",
        "parasha": "וארא",
        "versenikud": "וַיִּ֣פֶן פַּרְעֹ֔ה וַיָּבֹ֖א אֶל־ בֵּית֑וֹ וְלֹא־ שָׁ֥ת לִבּ֖וֹ גַּם־ לָזֹֽאת׃ ",
        "versenonikud": "ויפן פרעה ויבא אל ביתו ולא שת לבו גם לזאת "
    },
    {
        "bookchapter": "שמות",
        "chapter": "ז",
        "versechapter": "כד",
        "bookseder": "שמות",
        "seder": "ה",
        "verseseder": "יז",
        "parasha": "וארא",
        "versenikud": "וַיַּחְפְּר֧וּ כָל־ מִצְרַ֛יִם סְבִיבֹ֥ת הַיְאֹ֖ר מַ֣יִם לִשְׁתּ֑וֹת כִּ֣י לֹ֤א יָֽכְלוּ֙ לִשְׁתֹּ֔ת מִמֵּימֵ֖י הַיְאֹֽר׃ ",
        "versenonikud": "ויחפרו כל מצרים סביבת היאר מים לשתות כי לא יכלו לשתת ממימי היאר "
    },
    {
        "bookchapter": "שמות",
        "chapter": "ז",
        "versechapter": "כה",
        "bookseder": "שמות",
        "seder": "ה",
        "verseseder": "יח",
        "parasha": "וארא",
        "versenikud": "וַיִּמָּלֵ֖א שִׁבְעַ֣ת יָמִ֑ים אַחֲרֵ֥י הַכּוֹת־ יְהוָ֖ה אֶת־ הַיְאֹֽר׃ ",
        "versenonikud": "וימלא שבעת ימים אחרי הכות יהוה את היאר "
    },
    {
        "bookchapter": "שמות",
        "chapter": "ז",
        "versechapter": "כו",
        "bookseder": "שמות",
        "seder": "ה",
        "verseseder": "יט",
        "parasha": "וארא",
        "versenikud": "וַיֹּ֤אמֶר יְהוָה֙ אֶל־ מֹשֶׁ֔ה בֹּ֖א אֶל־ פַּרְעֹ֑ה וְאָמַרְתָּ֣ אֵלָ֗יו כֹּ֚ה אָמַ֣ר יְהוָ֔ה שַׁלַּ֥ח אֶת־ עַמִּ֖י וְיַֽעַבְדֻֽנִי׃ ",
        "versenonikud": "ויאמר יהוה אל משה בא אל פרעה ואמרת אליו כה אמר יהוה שלח את עמי ויעבדני "
    },
    {
        "bookchapter": "שמות",
        "chapter": "ז",
        "versechapter": "כז",
        "bookseder": "שמות",
        "seder": "ה",
        "verseseder": "כ",
        "parasha": "וארא",
        "versenikud": "וְאִם־ מָאֵ֥ן אַתָּ֖ה לְשַׁלֵּ֑חַ הִנֵּ֣ה אָנֹכִ֗י נֹגֵ֛ף אֶת־ כָּל־ גְּבוּלְךָ֖ בַּֽצְפַרְדְּעִֽים׃ ",
        "versenonikud": "ואם מאן אתה לשלח הנה אנכי נגף את כל גבולך בצפרדעים "
    },
    {
        "bookchapter": "שמות",
        "chapter": "ז",
        "versechapter": "כח",
        "bookseder": "שמות",
        "seder": "ה",
        "verseseder": "כא",
        "parasha": "וארא",
        "versenikud": "וְשָׁרַ֣ץ הַיְאֹר֮ צְפַרְדְּעִים֒ וְעָלוּ֙ וּבָ֣אוּ בְּבֵיתֶ֔ךָ וּבַחֲדַ֥ר מִשְׁכָּבְךָ֖ וְעַל־ מִטָּתֶ֑ךָ וּבְבֵ֤ית עֲבָדֶ֙יךָ֙ וּבְעַמֶּ֔ךָ וּבְתַנּוּרֶ֖יךָ וּבְמִשְׁאֲרוֹתֶֽיךָ׃ ",
        "versenonikud": "ושרץ היאר צפרדעים ועלו ובאו בביתך ובחדר משכבך ועל מטתך ובבית עבדיך ובעמך ובתנוריך ובמשארותיך "
    },
    {
        "bookchapter": "שמות",
        "chapter": "ז",
        "versechapter": "כט",
        "bookseder": "שמות",
        "seder": "ה",
        "verseseder": "כב",
        "parasha": "וארא",
        "versenikud": "וּבְכָ֥ה וּֽבְעַמְּךָ֖ וּבְכָל־ עֲבָדֶ֑יךָ יַעֲל֖וּ הַֽצְפַרְדְּעִֽים׃ ",
        "versenonikud": "ובכה ובעמך ובכל עבדיך יעלו הצפרדעים "
    }
]