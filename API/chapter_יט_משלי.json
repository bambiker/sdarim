[
    {
        "bookchapter": "משלי",
        "chapter": "יט",
        "versechapter": "א",
        "bookseder": "משלי",
        "seder": "ה",
        "verseseder": "טז",
        "versenikud": "טֽוֹב־ רָ֭שׁ הוֹלֵ֣ךְ בְּתֻמּ֑וֹ מֵעִקֵּ֥שׁ שְׂ֝פָתָ֗יו וְה֣וּא כְסִֽיל׃ ",
        "versenonikud": "טוב רש הולך בתמו מעקש שפתיו והוא כסיל "
    },
    {
        "bookchapter": "משלי",
        "chapter": "יט",
        "versechapter": "ב",
        "bookseder": "משלי",
        "seder": "ה",
        "verseseder": "יז",
        "versenikud": "גַּ֤ם בְּלֹא־ דַ֣עַת נֶ֣פֶשׁ לֹא־ ט֑וֹב וְאָ֖ץ בְּרַגְלַ֣יִם חוֹטֵֽא׃ ",
        "versenonikud": "גם בלא דעת נפש לא טוב ואץ ברגלים חוטא "
    },
    {
        "bookchapter": "משלי",
        "chapter": "יט",
        "versechapter": "ג",
        "bookseder": "משלי",
        "seder": "ה",
        "verseseder": "יח",
        "versenikud": "אִוֶּ֣לֶת אָ֭דָם תְּסַלֵּ֣ף דַּרְכּ֑וֹ וְעַל־ יְ֝הוָ֗ה יִזְעַ֥ף לִבּֽוֹ׃ ",
        "versenonikud": "אולת אדם תסלף דרכו ועל יהוה יזעף לבו "
    },
    {
        "bookchapter": "משלי",
        "chapter": "יט",
        "versechapter": "ד",
        "bookseder": "משלי",
        "seder": "ה",
        "verseseder": "יט",
        "versenikud": "ה֗וֹן יֹ֭סִיף רֵעִ֣ים רַבִּ֑ים וְ֝דָ֗ל מֵרֵ֥עהוּ יִפָּרֵֽד׃ ",
        "versenonikud": "הון יסיף רעים רבים ודל מרעהו יפרד "
    },
    {
        "bookchapter": "משלי",
        "chapter": "יט",
        "versechapter": "ה",
        "bookseder": "משלי",
        "seder": "ה",
        "verseseder": "כ",
        "versenikud": "עֵ֣ד שְׁ֭קָרִים לֹ֣א יִנָּקֶ֑ה וְיָפִ֥יחַ כְּ֝זָבִ֗ים לֹ֣א יִמָּלֵֽט׃ ",
        "versenonikud": "עד שקרים לא ינקה ויפיח כזבים לא ימלט "
    },
    {
        "bookchapter": "משלי",
        "chapter": "יט",
        "versechapter": "ו",
        "bookseder": "משלי",
        "seder": "ה",
        "verseseder": "כא",
        "versenikud": "רַ֭בִּים יְחַלּ֣וּ פְנֵֽי־ נָדִ֑יב וְכָל־ הָ֝רֵ֗עַ לְאִ֣ישׁ מַתָּֽן׃ ",
        "versenonikud": "רבים יחלו פני נדיב וכל הרע לאיש מתן "
    },
    {
        "bookchapter": "משלי",
        "chapter": "יט",
        "versechapter": "ז",
        "bookseder": "משלי",
        "seder": "ה",
        "verseseder": "כב",
        "versenikud": "כָּ֥ל אֲחֵי־ רָ֨שׁ ׀ שְֽׂנֵאֻ֗הוּ אַ֤ף כִּ֣י מְ֭רֵעֵהוּ רָחֲק֣וּ מִמֶּ֑נּוּ מְרַדֵּ֖ף אֲמָרִ֣ים לא־ לוֹ־ הֵֽמָּה׃ ",
        "versenonikud": "כל אחי רש  שנאהו אף כי מרעהו רחקו ממנו מרדף אמרים לא לו המה "
    },
    {
        "bookchapter": "משלי",
        "chapter": "יט",
        "versechapter": "ח",
        "bookseder": "משלי",
        "seder": "ה",
        "verseseder": "כג",
        "versenikud": "קֹֽנֶה־ לֵּ֭ב אֹהֵ֣ב נַפְשׁ֑וֹ שֹׁמֵ֥ר תְּ֝בוּנָ֗ה לִמְצֹא־ טֽוֹב׃ ",
        "versenonikud": "קנה לב אהב נפשו שמר תבונה למצא טוב "
    },
    {
        "bookchapter": "משלי",
        "chapter": "יט",
        "versechapter": "ט",
        "bookseder": "משלי",
        "seder": "ה",
        "verseseder": "כד",
        "versenikud": "עֵ֣ד שְׁ֭קָרִים לֹ֣א יִנָּקֶ֑ה וְיָפִ֖יחַ כְּזָבִ֣ים יֹאבֵֽד׃ ",
        "versenonikud": "עד שקרים לא ינקה ויפיח כזבים יאבד "
    },
    {
        "bookchapter": "משלי",
        "chapter": "יט",
        "versechapter": "י",
        "bookseder": "משלי",
        "seder": "ה",
        "verseseder": "כה",
        "versenikud": "לֹֽא־ נָאוֶ֣ה לִכְסִ֣יל תַּעֲנ֑וּג אַ֝֗ף כִּֽי־ לְעֶ֤בֶד ׀ מְשֹׁ֬ל בְּשָׂרִֽים׃ ",
        "versenonikud": "לא נאוה לכסיל תענוג אף כי לעבד  משל בשרים "
    },
    {
        "bookchapter": "משלי",
        "chapter": "יט",
        "versechapter": "יא",
        "bookseder": "משלי",
        "seder": "ה",
        "verseseder": "כו",
        "versenikud": "שֵׂ֣כֶל אָ֭דָם הֶאֱרִ֣יךְ אַפּ֑וֹ וְ֝תִפאַרְתּ֗וֹ עֲבֹ֣ר עַל־ פָּֽשַׁע׃ ",
        "versenonikud": "שכל אדם האריך אפו ותפארתו עבר על פשע "
    },
    {
        "bookchapter": "משלי",
        "chapter": "יט",
        "versechapter": "יב",
        "bookseder": "משלי",
        "seder": "ה",
        "verseseder": "כז",
        "versenikud": "נַ֣הַם כַּ֭כְּפִיר זַ֣עַף מֶ֑לֶךְ וּכְטַ֖ל עַל־ עֵ֣שֶׂב רְצוֹנֽוֹ׃ ",
        "versenonikud": "נהם ככפיר זעף מלך וכטל על עשב רצונו "
    },
    {
        "bookchapter": "משלי",
        "chapter": "יט",
        "versechapter": "יג",
        "bookseder": "משלי",
        "seder": "ה",
        "verseseder": "כח",
        "versenikud": "הַוֺּ֣ת לְ֭אָבִיו בֵּ֣ן כְּסִ֑יל וְדֶ֥לֶף טֹ֝רֵ֗ד מִדְיְנֵ֥י אִשָּֽׁה׃ ",
        "versenonikud": "הות לאביו בן כסיל ודלף טרד מדיני אשה "
    },
    {
        "bookchapter": "משלי",
        "chapter": "יט",
        "versechapter": "יד",
        "bookseder": "משלי",
        "seder": "ה",
        "verseseder": "כט",
        "versenikud": "בַּ֣יִת וָ֭הוֹן נַחֲלַ֣ת אָב֑וֹת וּ֝מֵיְהוָ֗ה אִשָּׁ֥ה מַשְׂכָּֽלֶת׃ ",
        "versenonikud": "בית והון נחלת אבות ומיהוה אשה משכלת "
    },
    {
        "bookchapter": "משלי",
        "chapter": "יט",
        "versechapter": "טו",
        "bookseder": "משלי",
        "seder": "ה",
        "verseseder": "ל",
        "versenikud": "עַ֭צְלָה תַּפִּ֣יל תַּרְדֵּמָ֑ה וְנֶ֖פֶשׁ רְמִיָּ֣ה תִרְעָֽב׃ ",
        "versenonikud": "עצלה תפיל תרדמה ונפש רמיה תרעב "
    },
    {
        "bookchapter": "משלי",
        "chapter": "יט",
        "versechapter": "טז",
        "bookseder": "משלי",
        "seder": "ה",
        "verseseder": "לא",
        "versenikud": "שֹׁמֵ֣ר מִ֭צְוָה שֹׁמֵ֣ר נַפְשׁ֑וֹ בּוֹזֵ֖ה דְרָכָ֣יו יומת יָמֽוּת׃ ",
        "versenonikud": "שמר מצוה שמר נפשו בוזה דרכיו יומת ימות "
    },
    {
        "bookchapter": "משלי",
        "chapter": "יט",
        "versechapter": "יז",
        "bookseder": "משלי",
        "seder": "ה",
        "verseseder": "לב",
        "versenikud": "מַלְוֵ֣ה יְ֭הוָה ח֣וֹנֵֽן דָּ֑ל וּ֝גְמֻל֗וֹ יְשַׁלֶּם־ לֽוֹ׃ ",
        "versenonikud": "מלוה יהוה חונן דל וגמלו ישלם לו "
    },
    {
        "bookchapter": "משלי",
        "chapter": "יט",
        "versechapter": "יח",
        "bookseder": "משלי",
        "seder": "ה",
        "verseseder": "לג",
        "versenikud": "יַסֵּ֣ר בִּ֭נְךָ כִּי־ יֵ֣שׁ תִּקְוָ֑ה וְאֶל־ הֲ֝מִית֗וֹ אַל־ תִּשָּׂ֥א נַפְשֶֽׁךָ׃ ",
        "versenonikud": "יסר בנך כי יש תקוה ואל המיתו אל תשא נפשך "
    },
    {
        "bookchapter": "משלי",
        "chapter": "יט",
        "versechapter": "יט",
        "bookseder": "משלי",
        "seder": "ה",
        "verseseder": "לד",
        "versenikud": "גרל־ גְּֽדָל־ חֵ֭מָה נֹ֣שֵׂא עֹ֑נֶשׁ כִּ֥י אִם־ תַּ֝צִּ֗יל וְע֣וֹד תּוֹסִֽף׃ ",
        "versenonikud": "גרל גדל חמה נשא ענש כי אם תציל ועוד תוסף "
    },
    {
        "bookchapter": "משלי",
        "chapter": "יט",
        "versechapter": "כ",
        "bookseder": "משלי",
        "seder": "ה",
        "verseseder": "לה",
        "versenikud": "שְׁמַ֣ע עֵ֭צָה וְקַבֵּ֣ל מוּסָ֑ר לְ֝מַ֗עַן תֶּחְכַּ֥ם בְּאַחֲרִיתֶֽךָ׃ ",
        "versenonikud": "שמע עצה וקבל מוסר למען תחכם באחריתך "
    },
    {
        "bookchapter": "משלי",
        "chapter": "יט",
        "versechapter": "כא",
        "bookseder": "משלי",
        "seder": "ה",
        "verseseder": "לו",
        "versenikud": "רַבּ֣וֹת מַחֲשָׁב֣וֹת בְּלֶב־ אִ֑ישׁ וַעֲצַ֥ת יְ֝הוָ֗ה הִ֣יא תָקֽוּם׃ ",
        "versenonikud": "רבות מחשבות בלב איש ועצת יהוה היא תקום "
    },
    {
        "bookchapter": "משלי",
        "chapter": "יט",
        "versechapter": "כב",
        "bookseder": "משלי",
        "seder": "ה",
        "verseseder": "לז",
        "versenikud": "תַּאֲוַ֣ת אָדָ֣ם חַסְדּ֑וֹ וְטֽוֹב־ רָ֝שׁ מֵאִ֥ישׁ כָּזָֽב׃ ",
        "versenonikud": "תאות אדם חסדו וטוב רש מאיש כזב "
    },
    {
        "bookchapter": "משלי",
        "chapter": "יט",
        "versechapter": "כג",
        "bookseder": "משלי",
        "seder": "ה",
        "verseseder": "לח",
        "versenikud": "יִרְאַ֣ת יְהוָ֣ה לְחַיִּ֑ים וְשָׂבֵ֥עַ יָ֝לִ֗ין בַּל־ יִפָּ֥קֶד רָֽע׃ ",
        "versenonikud": "יראת יהוה לחיים ושבע ילין בל יפקד רע "
    },
    {
        "bookchapter": "משלי",
        "chapter": "יט",
        "versechapter": "כד",
        "bookseder": "משלי",
        "seder": "ה",
        "verseseder": "לט",
        "versenikud": "טָ֘מַ֤ן עָצֵ֣ל יָ֭דוֹ בַּצַּלָּ֑חַת גַּם־ אֶל־ פִּ֝֗יהוּ לֹ֣א יְשִׁיבֶֽנָּה׃ ",
        "versenonikud": "טמן עצל ידו בצלחת גם אל פיהו לא ישיבנה "
    },
    {
        "bookchapter": "משלי",
        "chapter": "יט",
        "versechapter": "כה",
        "bookseder": "משלי",
        "seder": "ה",
        "verseseder": "מ",
        "versenikud": "לֵ֣ץ תַּ֭כֶּה וּפֶ֣תִי יַעְרִ֑ם וְהוֹכִ֥יחַ לְ֝נָב֗וֹן יָבִ֥ין דָּֽעַת׃ ",
        "versenonikud": "לץ תכה ופתי יערם והוכיח לנבון יבין דעת "
    },
    {
        "bookchapter": "משלי",
        "chapter": "יט",
        "versechapter": "כו",
        "bookseder": "משלי",
        "seder": "ה",
        "verseseder": "מא",
        "versenikud": "מְֽשַׁדֶּד־ אָ֭ב יַבְרִ֣יחַ אֵ֑ם בֵּ֝֗ן מֵבִ֥ישׁ וּמַחְפִּֽיר׃ ",
        "versenonikud": "משדד אב יבריח אם בן מביש ומחפיר "
    },
    {
        "bookchapter": "משלי",
        "chapter": "יט",
        "versechapter": "כז",
        "bookseder": "משלי",
        "seder": "ה",
        "verseseder": "מב",
        "versenikud": "חַֽדַל־ בְּ֭נִי לִשְׁמֹ֣עַ מוּסָ֑ר לִ֝שְׁג֗וֹת מֵֽאִמְרֵי־ דָֽעַת׃ ",
        "versenonikud": "חדל בני לשמע מוסר לשגות מאמרי דעת "
    },
    {
        "bookchapter": "משלי",
        "chapter": "יט",
        "versechapter": "כח",
        "bookseder": "משלי",
        "seder": "ה",
        "verseseder": "מג",
        "versenikud": "עֵ֣ד בְּ֭לִיַּעַל יָלִ֣יץ מִשְׁפָּ֑ט וּפִ֥י רְ֝שָׁעִ֗ים יְבַלַּע־ אָֽוֶן׃ ",
        "versenonikud": "עד בליעל יליץ משפט ופי רשעים יבלע און "
    },
    {
        "bookchapter": "משלי",
        "chapter": "יט",
        "versechapter": "כט",
        "bookseder": "משלי",
        "seder": "ה",
        "verseseder": "מד",
        "versenikud": "נָכ֣וֹנוּ לַלֵּצִ֣ים שְׁפָטִ֑ים וּ֝מַהֲלֻמ֗וֹת לְגֵ֣ו כְּסִילִֽים׃ ",
        "versenonikud": "נכונו ללצים שפטים ומהלמות לגו כסילים "
    }
]