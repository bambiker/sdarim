[
    {
        "bookchapter": "נחמיה",
        "chapter": "יב",
        "versechapter": "כז",
        "bookseder": "עזרא ונחמיה",
        "seder": "י",
        "verseseder": "א",
        "versenikud": "וּבַחֲנֻכַּ֞ת חוֹמַ֣ת יְרוּשָׁלִַ֗ם בִּקְשׁ֤וּ אֶת־ הַלְוִיִּם֙ מִכָּל־ מְק֣וֹמֹתָ֔ם לַהֲבִיאָ֖ם לִֽירוּשָׁלִָ֑ם לַעֲשֹׂ֨ת חֲנֻכָּ֤ה וְשִׂמְחָה֙ וּבְתוֹד֣וֹת וּבְשִׁ֔יר מְצִלְתַּ֖יִם נְבָלִ֥ים וּבְכִנֹּרֽוֹת׃ ",
        "versenonikud": "ובחנכת חומת ירושלם בקשו את הלוים מכל מקומתם להביאם לירושלם לעשת חנכה ושמחה ובתודות ובשיר מצלתים נבלים ובכנרות "
    },
    {
        "bookchapter": "נחמיה",
        "chapter": "יב",
        "versechapter": "כח",
        "bookseder": "עזרא ונחמיה",
        "seder": "י",
        "verseseder": "ב",
        "versenikud": "וַיֵּאָ֣סְפ֔וּ בְּנֵ֖י הַמְשֹׁרְרִ֑ים וּמִן־ הַכִּכָּר֙ סְבִיב֣וֹת יְרוּשָׁלִַ֔ם וּמִן־ חַצְרֵ֖י נְטֹפָתִֽי׃ ",
        "versenonikud": "ויאספו בני המשררים ומן הככר סביבות ירושלם ומן חצרי נטפתי "
    },
    {
        "bookchapter": "נחמיה",
        "chapter": "יב",
        "versechapter": "כט",
        "bookseder": "עזרא ונחמיה",
        "seder": "י",
        "verseseder": "ג",
        "versenikud": "וּמִבֵּית֙ הַגִּלְגָּ֔ל וּמִשְּׂד֥וֹת גֶּ֖בַע וְעַזְמָ֑וֶת כִּ֣י חֲצֵרִ֗ים בָּנ֤וּ לָהֶם֙ הַמְשֹׁ֣רֲרִ֔ים סְבִיב֖וֹת יְרוּשָׁלִָֽם׃ ",
        "versenonikud": "ומבית הגלגל ומשדות גבע ועזמות כי חצרים בנו להם המשררים סביבות ירושלם "
    },
    {
        "bookchapter": "נחמיה",
        "chapter": "יב",
        "versechapter": "ל",
        "bookseder": "עזרא ונחמיה",
        "seder": "י",
        "verseseder": "ד",
        "versenikud": "וַיִּֽטַּהֲר֔וּ הַכֹּהֲנִ֖ים וְהַלְוִיִּ֑ם וַֽיְטַהֲרוּ֙ אֶת־ הָעָ֔ם וְאֶת־ הַשְּׁעָרִ֖ים וְאֶֽת־ הַחוֹמָֽה׃ ",
        "versenonikud": "ויטהרו הכהנים והלוים ויטהרו את העם ואת השערים ואת החומה "
    },
    {
        "bookchapter": "נחמיה",
        "chapter": "יב",
        "versechapter": "לא",
        "bookseder": "עזרא ונחמיה",
        "seder": "י",
        "verseseder": "ה",
        "versenikud": "וָאַעֲלֶה֙ אֶת־ שָׂרֵ֣י יְהוּדָ֔ה מֵעַ֖ל לַחוֹמָ֑ה וָאַעֲמִ֡ידָה שְׁתֵּ֣י תוֹדֹת֩ גְּדוֹלֹ֨ת וְתַהֲלֻכֹ֤ת לַיָּמִין֙ מֵעַ֣ל לַחוֹמָ֔ה לְשַׁ֖עַר הָאַשְׁפֹּֽת׃ ",
        "versenonikud": "ואעלה את שרי יהודה מעל לחומה ואעמידה שתי תודת גדולת ותהלכת לימין מעל לחומה לשער האשפת "
    },
    {
        "bookchapter": "נחמיה",
        "chapter": "יב",
        "versechapter": "לב",
        "bookseder": "עזרא ונחמיה",
        "seder": "י",
        "verseseder": "ו",
        "versenikud": "וַיֵּ֤לֶךְ אַחֲרֵיהֶם֙ הוֹשַׁ֣עְיָ֔ה וַחֲצִ֖י שָׂרֵ֥י יְהוּדָֽה׃ ",
        "versenonikud": "וילך אחריהם הושעיה וחצי שרי יהודה "
    },
    {
        "bookchapter": "נחמיה",
        "chapter": "יב",
        "versechapter": "לג",
        "bookseder": "עזרא ונחמיה",
        "seder": "י",
        "verseseder": "ז",
        "versenikud": "וַעֲזַרְיָ֥ה עֶזְרָ֖א וּמְשֻׁלָּֽם׃ ",
        "versenonikud": "ועזריה עזרא ומשלם "
    },
    {
        "bookchapter": "נחמיה",
        "chapter": "יב",
        "versechapter": "לד",
        "bookseder": "עזרא ונחמיה",
        "seder": "י",
        "verseseder": "ח",
        "versenikud": "יְהוּדָה֙ וּבִנְיָמִ֔ן וּֽשְׁמַֽעְיָ֖ה וְיִרְמְיָֽה׃ ",
        "versenonikud": "יהודה ובנימן ושמעיה וירמיה "
    },
    {
        "bookchapter": "נחמיה",
        "chapter": "יב",
        "versechapter": "לה",
        "bookseder": "עזרא ונחמיה",
        "seder": "י",
        "verseseder": "ט",
        "versenikud": "וּמִבְּנֵ֥י הַכֹּהֲנִ֖ים בַּחֲצֹצְר֑וֹת זְכַרְיָ֨ה בֶן־ יֽוֹנָתָ֜ן בֶּן־ שְׁמַֽעְיָ֗ה בֶּן־ מַתַּנְיָה֙ בֶּן־ מִ֣יכָיָ֔ה בֶּן־ זַכּ֖וּר בֶּן־ אָסָֽף׃ ",
        "versenonikud": "ומבני הכהנים בחצצרות זכריה בן יונתן בן שמעיה בן מתניה בן מיכיה בן זכור בן אסף "
    },
    {
        "bookchapter": "נחמיה",
        "chapter": "יב",
        "versechapter": "לו",
        "bookseder": "עזרא ונחמיה",
        "seder": "י",
        "verseseder": "י",
        "versenikud": "וְֽאֶחָ֡יו שְֽׁמַעְיָ֡ה וַעֲזַרְאֵ֡ל מִֽלֲלַ֡י גִּֽלֲלַ֡י מָעַ֞י נְתַנְאֵ֤ל וִֽיהוּדָה֙ חֲנָ֔נִי בִּכְלֵי־ שִׁ֥יר דָּוִ֖יד אִ֣ישׁ הָאֱלֹהִ֑ים וְעֶזְרָ֥א הַסּוֹפֵ֖ר לִפְנֵיהֶֽם׃ ",
        "versenonikud": "ואחיו שמעיה ועזראל מללי גללי מעי נתנאל ויהודה חנני בכלי שיר דויד איש האלהים ועזרא הסופר לפניהם "
    },
    {
        "bookchapter": "נחמיה",
        "chapter": "יב",
        "versechapter": "לז",
        "bookseder": "עזרא ונחמיה",
        "seder": "י",
        "verseseder": "יא",
        "versenikud": "וְעַל֩ שַׁ֨עַר הָעַ֜יִן וְנֶגְדָּ֗ם עָלוּ֙ עַֽל־ מַעֲלוֹת֙ עִ֣יר דָּוִ֔יד בַּֽמַּעֲלֶ֖ה לַחוֹמָ֑ה מֵעַל֙ לְבֵ֣ית דָּוִ֔יד וְעַ֛ד שַׁ֥עַר הַמַּ֖יִם מִזְרָֽח׃ ",
        "versenonikud": "ועל שער העין ונגדם עלו על מעלות עיר דויד במעלה לחומה מעל לבית דויד ועד שער המים מזרח "
    },
    {
        "bookchapter": "נחמיה",
        "chapter": "יב",
        "versechapter": "לח",
        "bookseder": "עזרא ונחמיה",
        "seder": "י",
        "verseseder": "יב",
        "versenikud": "וְהַתּוֹדָ֧ה הַשֵּׁנִ֛ית הַהוֹלֶ֥כֶת לְמ֖וֹאל וַאֲנִ֣י אַחֲרֶ֑יהָ וַחֲצִ֨י הָעָ֜ם מֵעַ֣ל לְהַחוֹמָ֗ה מֵעַל֙ לְמִגְדַּ֣ל הַתַּנּוּרִ֔ים וְעַ֖ד הַחוֹמָ֥ה הָרְחָבָֽה׃ ",
        "versenonikud": "והתודה השנית ההולכת למואל ואני אחריה וחצי העם מעל להחומה מעל למגדל התנורים ועד החומה הרחבה "
    },
    {
        "bookchapter": "נחמיה",
        "chapter": "יב",
        "versechapter": "לט",
        "bookseder": "עזרא ונחמיה",
        "seder": "י",
        "verseseder": "יג",
        "versenikud": "וּמֵעַ֣ל לְשַֽׁעַר־ אֶ֠פְרַיִם וְעַל־ שַׁ֨עַר הַיְשָׁנָ֜ה וְעַל־ שַׁ֣עַר הַדָּגִ֗ים וּמִגְדַּ֤ל חֲנַנְאֵל֙ וּמִגְדַּ֣ל הַמֵּאָ֔ה וְעַ֖ד שַׁ֣עַר הַצֹּ֑אן וְעָ֣מְד֔וּ בְּשַׁ֖עַר הַמַּטָּרָֽה׃ ",
        "versenonikud": "ומעל לשער אפרים ועל שער הישנה ועל שער הדגים ומגדל חננאל ומגדל המאה ועד שער הצאן ועמדו בשער המטרה "
    },
    {
        "bookchapter": "נחמיה",
        "chapter": "יב",
        "versechapter": "מ",
        "bookseder": "עזרא ונחמיה",
        "seder": "י",
        "verseseder": "יד",
        "versenikud": "וַֽתַּעֲמֹ֛דְנָה שְׁתֵּ֥י הַתּוֹדֹ֖ת בְּבֵ֣ית הָאֱלֹהִ֑ים וַאֲנִ֕י וַחֲצִ֥י הַסְּגָנִ֖ים עִמִּֽי׃ ",
        "versenonikud": "ותעמדנה שתי התודת בבית האלהים ואני וחצי הסגנים עמי "
    },
    {
        "bookchapter": "נחמיה",
        "chapter": "יב",
        "versechapter": "מא",
        "bookseder": "עזרא ונחמיה",
        "seder": "י",
        "verseseder": "טו",
        "versenikud": "וְהַכֹּהֲנִ֡ים אֶלְיָקִ֡ים מַעֲשֵׂיָ֡ה מִ֠נְיָמִין מִיכָיָ֧ה אֶלְיוֹעֵינַ֛י זְכַרְיָ֥ה חֲנַנְיָ֖ה בַּחֲצֹצְרֽוֹת׃ ",
        "versenonikud": "והכהנים אליקים מעשיה מנימין מיכיה אליועיני זכריה חנניה בחצצרות "
    },
    {
        "bookchapter": "נחמיה",
        "chapter": "יב",
        "versechapter": "מב",
        "bookseder": "עזרא ונחמיה",
        "seder": "י",
        "verseseder": "טז",
        "versenikud": "וּמַעֲשֵׂיָ֨ה וּֽשְׁמַֽעְיָ֜ה וְאֶלְעָזָ֧ר וְעֻזִּ֛י וִֽיהוֹחָנָ֥ן וּמַלְכִּיָּ֖ה וְעֵילָ֣ם וָעָ֑זֶר וַיַּשְׁמִ֙יעוּ֙ הַמְשֹׁ֣רְרִ֔ים וְיִֽזְרַחְיָ֖ה הַפָּקִֽיד׃ ",
        "versenonikud": "ומעשיה ושמעיה ואלעזר ועזי ויהוחנן ומלכיה ועילם ועזר וישמיעו המשררים ויזרחיה הפקיד "
    },
    {
        "bookchapter": "נחמיה",
        "chapter": "יב",
        "versechapter": "מג",
        "bookseder": "עזרא ונחמיה",
        "seder": "י",
        "verseseder": "יז",
        "versenikud": "וַיִּזְבְּח֣וּ בַיּוֹם־ הַ֠הוּא זְבָחִ֨ים גְּדוֹלִ֜ים וַיִּשְׂמָ֗חוּ כִּ֤י הָאֱלֹהִים֙ שִׂמְּחָם֙ שִׂמְחָ֣ה גְדוֹלָ֔ה וְגַ֧ם הַנָּשִׁ֛ים וְהַיְלָדִ֖ים שָׂמֵ֑חוּ וַתִּשָּׁמַ֛ע שִׂמְחַ֥ת יְרוּשָׁלִַ֖ם מֵרָחֽוֹק׃ ",
        "versenonikud": "ויזבחו ביום ההוא זבחים גדולים וישמחו כי האלהים שמחם שמחה גדולה וגם הנשים והילדים שמחו ותשמע שמחת ירושלם מרחוק "
    },
    {
        "bookchapter": "נחמיה",
        "chapter": "יב",
        "versechapter": "מד",
        "bookseder": "עזרא ונחמיה",
        "seder": "י",
        "verseseder": "יח",
        "versenikud": "וַיִּפָּקְד֣וּ בַיּוֹם֩ הַה֨וּא אֲנָשִׁ֜ים עַל־ הַנְּשָׁכ֗וֹת לָא֨וֹצָר֥וֹת לַתְּרוּמוֹת֮ לָרֵאשִׁ֣ית וְלַמַּֽעַשְׂרוֹת֒ לִכְנ֨וֹס בָּהֶ֜ם לִשְׂדֵ֤י הֶעָרִים֙ מְנָא֣וֹת הַתּוֹרָ֔ה לַכֹּהֲנִ֖ים וְלַלְוִיִּ֑ם כִּ֚י שִׂמְחַ֣ת יְהוּדָ֔ה עַל־ הַכֹּהֲנִ֥ים וְעַל־ הַלְוִיִּ֖ם הָעֹמְדִֽים׃ ",
        "versenonikud": "ויפקדו ביום ההוא אנשים על הנשכות לאוצרות לתרומות לראשית ולמעשרות לכנוס בהם לשדי הערים מנאות התורה לכהנים וללוים כי שמחת יהודה על הכהנים ועל הלוים העמדים "
    },
    {
        "bookchapter": "נחמיה",
        "chapter": "יב",
        "versechapter": "מה",
        "bookseder": "עזרא ונחמיה",
        "seder": "י",
        "verseseder": "יט",
        "versenikud": "וַֽיִּשְׁמְר֞וּ מִשְׁמֶ֤רֶת אֱלֹֽהֵיהֶם֙ וּמִשְׁמֶ֣רֶת הַֽטָּהֳרָ֔ה וְהַמְשֹׁרְרִ֖ים וְהַשֹּׁעֲרִ֑ים כְּמִצְוַ֥ת דָּוִ֖יד שְׁלֹמֹ֥ה בְנֽוֹ׃ ",
        "versenonikud": "וישמרו משמרת אלהיהם ומשמרת הטהרה והמשררים והשערים כמצות דויד שלמה בנו "
    },
    {
        "bookchapter": "נחמיה",
        "chapter": "יב",
        "versechapter": "מו",
        "bookseder": "עזרא ונחמיה",
        "seder": "י",
        "verseseder": "כ",
        "versenikud": "כִּֽי־ בִימֵ֥י דָוִ֛יד וְאָסָ֖ף מִקֶּ֑דֶם ראש רָאשֵׁי֙ הַמְשֹׁ֣רְרִ֔ים וְשִׁיר־ תְּהִלָּ֥ה וְהֹד֖וֹת לֵֽאלֹהִֽים׃ ",
        "versenonikud": "כי בימי דויד ואסף מקדם ראש ראשי המשררים ושיר תהלה והדות לאלהים "
    },
    {
        "bookchapter": "נחמיה",
        "chapter": "יב",
        "versechapter": "מז",
        "bookseder": "עזרא ונחמיה",
        "seder": "י",
        "verseseder": "כא",
        "versenikud": "וְכָל־ יִשְׂרָאֵל֩ בִּימֵ֨י זְרֻבָּבֶ֜ל וּבִימֵ֣י נְחֶמְיָ֗ה נֹֽתְנִ֛ים מְנָי֛וֹת הַמְשֹׁרְרִ֥ים וְהַשֹּׁעֲרִ֖ים דְּבַר־ י֣וֹם בְּיוֹמ֑וֹ וּמַקְדִּשִׁים֙ לַלְוִיִּ֔ם וְהַלְוִיִּ֔ם מַקְדִּשִׁ֖ים לִבְנֵ֥י אַהֲרֹֽן׃ ",
        "versenonikud": "וכל ישראל בימי זרבבל ובימי נחמיה נתנים מניות המשררים והשערים דבר יום ביומו ומקדשים ללוים והלוים מקדשים לבני אהרן "
    },
    {
        "bookchapter": "נחמיה",
        "chapter": "יג",
        "versechapter": "א",
        "bookseder": "עזרא ונחמיה",
        "seder": "י",
        "verseseder": "כב",
        "versenikud": "בַּיּ֣וֹם הַה֗וּא נִקְרָ֛א בְּסֵ֥פֶר מֹשֶׁ֖ה בְּאָזְנֵ֣י הָעָ֑ם וְנִמְצָא֙ כָּת֣וּב בּ֔וֹ אֲ֠שֶׁר לֹא־ יָב֨וֹא עַמֹּנִ֧י וּמֹאָבִ֛י בִּקְהַ֥ל הָאֱלֹהִ֖ים עַד־ עוֹלָֽם׃ ",
        "versenonikud": "ביום ההוא נקרא בספר משה באזני העם ונמצא כתוב בו אשר לא יבוא עמני ומאבי בקהל האלהים עד עולם "
    },
    {
        "bookchapter": "נחמיה",
        "chapter": "יג",
        "versechapter": "ב",
        "bookseder": "עזרא ונחמיה",
        "seder": "י",
        "verseseder": "כג",
        "versenikud": "כִּ֣י לֹ֧א קִדְּמ֛וּ אֶת־ בְּנֵ֥י יִשְׂרָאֵ֖ל בַּלֶּ֣חֶם וּבַמָּ֑יִם וַיִּשְׂכֹּ֨ר עָלָ֤יו אֶת־ בִּלְעָם֙ לְקַֽלְל֔וֹ וַיַּהֲפֹ֧ךְ אֱלֹהֵ֛ינוּ הַקְּלָלָ֖ה לִבְרָכָֽה׃ ",
        "versenonikud": "כי לא קדמו את בני ישראל בלחם ובמים וישכר עליו את בלעם לקללו ויהפך אלהינו הקללה לברכה "
    },
    {
        "bookchapter": "נחמיה",
        "chapter": "יג",
        "versechapter": "ג",
        "bookseder": "עזרא ונחמיה",
        "seder": "י",
        "verseseder": "כד",
        "versenikud": "וַיְהִ֖י כְּשָׁמְעָ֣ם אֶת־ הַתּוֹרָ֑ה וַיַּבְדִּ֥ילוּ כָל־ עֵ֖רֶב מִיִּשְׂרָאֵֽל׃ ",
        "versenonikud": "ויהי כשמעם את התורה ויבדילו כל ערב מישראל "
    },
    {
        "bookchapter": "נחמיה",
        "chapter": "יג",
        "versechapter": "ד",
        "bookseder": "עזרא ונחמיה",
        "seder": "י",
        "verseseder": "כה",
        "versenikud": "וְלִפְנֵ֣י מִזֶּ֔ה אֶלְיָשִׁיב֙ הַכֹּהֵ֔ן נָת֖וּן בְּלִשְׁכַּ֣ת בֵּית־ אֱלֹהֵ֑ינוּ קָר֖וֹב לְטוֹבִיָּֽה׃ ",
        "versenonikud": "ולפני מזה אלישיב הכהן נתון בלשכת בית אלהינו קרוב לטוביה "
    },
    {
        "bookchapter": "נחמיה",
        "chapter": "יג",
        "versechapter": "ה",
        "bookseder": "עזרא ונחמיה",
        "seder": "י",
        "verseseder": "כו",
        "versenikud": "וַיַּ֨עַשׂ ל֜וֹ לִשְׁכָּ֣ה גְדוֹלָ֗ה וְשָׁ֣ם הָי֪וּ לְפָנִ֟ים נֹ֠תְנִים אֶת־ הַמִּנְחָ֨ה הַלְּבוֹנָ֜ה וְהַכֵּלִ֗ים וּמַעְשַׂ֤ר הַדָּגָן֙ הַתִּיר֣וֹשׁ וְהַיִּצְהָ֔ר מִצְוַת֙ הַלְוִיִּ֔ם וְהַמְשֹׁרְרִ֖ים וְהַשֹּׁעֲרִ֑ים וּתְרוּמַ֖ת הַכֹּהֲנִֽים׃ ",
        "versenonikud": "ויעש לו לשכה גדולה ושם היו לפנים נתנים את המנחה הלבונה והכלים ומעשר הדגן התירוש והיצהר מצות הלוים והמשררים והשערים ותרומת הכהנים "
    },
    {
        "bookchapter": "נחמיה",
        "chapter": "יג",
        "versechapter": "ו",
        "bookseder": "עזרא ונחמיה",
        "seder": "י",
        "verseseder": "כז",
        "versenikud": "וּבְכָל־ זֶ֕ה לֹ֥א הָיִ֖יתִי בִּֽירוּשָׁלִָ֑ם כִּ֡י בִּשְׁנַת֩ שְׁלֹשִׁ֨ים וּשְׁתַּ֜יִם לְאַרְתַּחְשַׁ֤סְתְּא מֶֽלֶךְ־ בָּבֶל֙ בָּ֣אתִי אֶל־ הַמֶּ֔לֶךְ וּלְקֵ֥ץ יָמִ֖ים נִשְׁאַ֥לְתִּי מִן־ הַמֶּֽלֶךְ׃ ",
        "versenonikud": "ובכל זה לא הייתי בירושלם כי בשנת שלשים ושתים לארתחשסתא מלך בבל באתי אל המלך ולקץ ימים נשאלתי מן המלך "
    },
    {
        "bookchapter": "נחמיה",
        "chapter": "יג",
        "versechapter": "ז",
        "bookseder": "עזרא ונחמיה",
        "seder": "י",
        "verseseder": "כח",
        "versenikud": "וָאָב֖וֹא לִֽירוּשָׁלִָ֑ם וָאָבִ֣ינָה בָרָעָ֗ה אֲשֶׁ֨ר עָשָׂ֤ה אֶלְיָשִׁיב֙ לְט֣וֹבִיָּ֔ה לַעֲשׂ֥וֹת לוֹ֙ נִשְׁכָּ֔ה בְּחַצְרֵ֖י בֵּ֥ית הָאֱלֹהִֽים׃ ",
        "versenonikud": "ואבוא לירושלם ואבינה ברעה אשר עשה אלישיב לטוביה לעשות לו נשכה בחצרי בית האלהים "
    },
    {
        "bookchapter": "נחמיה",
        "chapter": "יג",
        "versechapter": "ח",
        "bookseder": "עזרא ונחמיה",
        "seder": "י",
        "verseseder": "כט",
        "versenikud": "וַיֵּ֥רַֽע לִ֖י מְאֹ֑ד וָֽאַשְׁלִ֜יכָה אֶֽת־ כָּל־ כְּלֵ֧י בֵית־ טוֹבִיָּ֛ה הַח֖וּץ מִן־ הַלִּשְׁכָּֽה׃ ",
        "versenonikud": "וירע לי מאד ואשליכה את כל כלי בית טוביה החוץ מן הלשכה "
    },
    {
        "bookchapter": "נחמיה",
        "chapter": "יג",
        "versechapter": "ט",
        "bookseder": "עזרא ונחמיה",
        "seder": "י",
        "verseseder": "ל",
        "versenikud": "וָאֹ֣מְרָ֔ה וַֽיְטַהֲר֖וּ הַלְּשָׁכ֑וֹת וָאָשִׁ֣יבָה שָּׁ֗ם כְּלֵי֙ בֵּ֣ית הָאֱלֹהִ֔ים אֶת־ הַמִּנְחָ֖ה וְהַלְּבוֹנָֽה׃ ",
        "versenonikud": "ואמרה ויטהרו הלשכות ואשיבה שם כלי בית האלהים את המנחה והלבונה "
    },
    {
        "bookchapter": "נחמיה",
        "chapter": "יג",
        "versechapter": "י",
        "bookseder": "עזרא ונחמיה",
        "seder": "י",
        "verseseder": "לא",
        "versenikud": "וָאֵ֣דְעָ֔ה כִּֽי־ מְנָי֥וֹת הַלְוִיִּ֖ם לֹ֣א נִתָּ֑נָה וַיִּבְרְח֧וּ אִישׁ־ לְשָׂדֵ֛הוּ הַלְוִיִּ֥ם וְהַמְשֹׁרְרִ֖ים עֹשֵׂ֥י הַמְּלָאכָֽה׃ ",
        "versenonikud": "ואדעה כי מניות הלוים לא נתנה ויברחו איש לשדהו הלוים והמשררים עשי המלאכה "
    },
    {
        "bookchapter": "נחמיה",
        "chapter": "יג",
        "versechapter": "יא",
        "bookseder": "עזרא ונחמיה",
        "seder": "י",
        "verseseder": "לב",
        "versenikud": "וָאָרִ֙יבָה֙ אֶת־ הַסְּגָנִ֔ים וָאֹ֣מְרָ֔ה מַדּ֖וּעַ נֶעֱזַ֣ב בֵּית־ הָאֱלֹהִ֑ים וָֽאֶ֨קְבְּצֵ֔ם וָֽאַעֲמִדֵ֖ם עַל־ עָמְדָֽם׃ ",
        "versenonikud": "ואריבה את הסגנים ואמרה מדוע נעזב בית האלהים ואקבצם ואעמדם על עמדם "
    },
    {
        "bookchapter": "נחמיה",
        "chapter": "יג",
        "versechapter": "יב",
        "bookseder": "עזרא ונחמיה",
        "seder": "י",
        "verseseder": "לג",
        "versenikud": "וְכָל־ יְהוּדָ֗ה הֵבִ֜יאוּ מַעְשַׂ֧ר הַדָּגָ֛ן וְהַתִּיר֥וֹשׁ וְהַיִּצְהָ֖ר לָאוֹצָרֽוֹת׃ ",
        "versenonikud": "וכל יהודה הביאו מעשר הדגן והתירוש והיצהר לאוצרות "
    },
    {
        "bookchapter": "נחמיה",
        "chapter": "יג",
        "versechapter": "יג",
        "bookseder": "עזרא ונחמיה",
        "seder": "י",
        "verseseder": "לד",
        "versenikud": "וָאוֹצְרָ֣ה עַל־ א֠וֹצָרוֹת שֶׁלֶמְיָ֨ה הַכֹּהֵ֜ן וְצָד֣וֹק הַסּוֹפֵ֗ר וּפְדָיָה֙ מִן־ הַלְוִיִּ֔ם וְעַל־ יָדָ֔ם חָנָ֥ן בֶּן־ זַכּ֖וּר בֶּן־ מַתַּנְיָ֑ה כִּ֤י נֶאֱמָנִים֙ נֶחְשָׁ֔בוּ וַעֲלֵיהֶ֖ם לַחֲלֹ֥ק לַאֲחֵיהֶֽם׃ ",
        "versenonikud": "ואוצרה על אוצרות שלמיה הכהן וצדוק הסופר ופדיה מן הלוים ועל ידם חנן בן זכור בן מתניה כי נאמנים נחשבו ועליהם לחלק לאחיהם "
    },
    {
        "bookchapter": "נחמיה",
        "chapter": "יג",
        "versechapter": "יד",
        "bookseder": "עזרא ונחמיה",
        "seder": "י",
        "verseseder": "לה",
        "versenikud": "זָכְרָה־ לִּ֥י אֱלֹהַ֖י עַל־ זֹ֑את וְאַל־ תֶּ֣מַח חֲסָדַ֗י אֲשֶׁ֥ר עָשִׂ֛יתִי בְּבֵ֥ית אֱלֹהַ֖י וּבְמִשְׁמָרָֽיו׃ ",
        "versenonikud": "זכרה לי אלהי על זאת ואל תמח חסדי אשר עשיתי בבית אלהי ובמשמריו "
    },
    {
        "bookchapter": "נחמיה",
        "chapter": "יג",
        "versechapter": "טו",
        "bookseder": "עזרא ונחמיה",
        "seder": "י",
        "verseseder": "לו",
        "versenikud": "בַּיָּמִ֣ים הָהֵ֡מָּה רָאִ֣יתִי בִֽיהוּדָ֣ה ׀ דֹּֽרְכִֽים־ גִּתּ֣וֹת ׀ בַּשַּׁבָּ֡ת וּמְבִיאִ֣ים הָעֲרֵמ֣וֹת וְֽעֹמְסִ֪ים עַל־ הַחֲמֹרִ֟ים וְאַף־ יַ֜יִן עֲנָבִ֤ים וּתְאֵנִים֙ וְכָל־ מַשָּׂ֔א וּמְבִיאִ֥ים יְרוּשָׁלִַ֖ם בְּי֣וֹם הַשַּׁבָּ֑ת וָאָעִ֕יד בְּי֖וֹם מִכְרָ֥ם צָֽיִד׃ ",
        "versenonikud": "בימים ההמה ראיתי ביהודה  דרכים גתות  בשבת ומביאים הערמות ועמסים על החמרים ואף יין ענבים ותאנים וכל משא ומביאים ירושלם ביום השבת ואעיד ביום מכרם ציד "
    },
    {
        "bookchapter": "נחמיה",
        "chapter": "יג",
        "versechapter": "טז",
        "bookseder": "עזרא ונחמיה",
        "seder": "י",
        "verseseder": "לז",
        "versenikud": "וְהַצֹּרִים֙ יָ֣שְׁבוּ בָ֔הּ מְבִיאִ֥ים דָּ֖אג וְכָל־ מֶ֑כֶר וּמֹכְרִ֧ים בַּשַּׁבָּ֛ת לִבְנֵ֥י יְהוּדָ֖ה וּבִירוּשָׁלִָֽם׃ ",
        "versenonikud": "והצרים ישבו בה מביאים דאג וכל מכר ומכרים בשבת לבני יהודה ובירושלם "
    },
    {
        "bookchapter": "נחמיה",
        "chapter": "יג",
        "versechapter": "יז",
        "bookseder": "עזרא ונחמיה",
        "seder": "י",
        "verseseder": "לח",
        "versenikud": "וָאָרִ֕יבָה אֵ֖ת חֹרֵ֣י יְהוּדָ֑ה וָאֹמְרָ֣ה לָהֶ֗ם מָֽה־ הַדָּבָ֨ר הָרָ֤ע הַזֶּה֙ אֲשֶׁ֣ר אַתֶּ֣ם עֹשִׂ֔ים וּֽמְחַלְּלִ֖ים אֶת־ י֥וֹם הַשַּׁבָּֽת׃ ",
        "versenonikud": "ואריבה את חרי יהודה ואמרה להם מה הדבר הרע הזה אשר אתם עשים ומחללים את יום השבת "
    },
    {
        "bookchapter": "נחמיה",
        "chapter": "יג",
        "versechapter": "יח",
        "bookseder": "עזרא ונחמיה",
        "seder": "י",
        "verseseder": "לט",
        "versenikud": "הֲל֨וֹא כֹ֤ה עָשׂוּ֙ אֲבֹ֣תֵיכֶ֔ם וַיָּבֵ֨א אֱלֹהֵ֜ינוּ עָלֵ֗ינוּ אֵ֚ת כָּל־ הָרָעָ֣ה הַזֹּ֔את וְעַ֖ל הָעִ֣יר הַזֹּ֑את וְאַתֶּ֞ם מוֹסִיפִ֤ים חָרוֹן֙ עַל־ יִשְׂרָאֵ֔ל לְחַלֵּ֖ל אֶת־ הַשַּׁבָּֽת׃ ",
        "versenonikud": "הלוא כה עשו אבתיכם ויבא אלהינו עלינו את כל הרעה הזאת ועל העיר הזאת ואתם מוסיפים חרון על ישראל לחלל את השבת "
    },
    {
        "bookchapter": "נחמיה",
        "chapter": "יג",
        "versechapter": "יט",
        "bookseder": "עזרא ונחמיה",
        "seder": "י",
        "verseseder": "מ",
        "versenikud": "וַיְהִ֡י כַּאֲשֶׁ֣ר צָֽלֲלוּ֩ שַׁעֲרֵ֨י יְרוּשָׁלִַ֜ם לִפְנֵ֣י הַשַּׁבָּ֗ת וָאֹֽמְרָה֙ וַיִּסָּגְר֣וּ הַדְּלָת֔וֹת וָאֹ֣מְרָ֔ה אֲשֶׁר֙ לֹ֣א יִפְתָּח֔וּם עַ֖ד אַחַ֣ר הַשַּׁבָּ֑ת וּמִנְּעָרַ֗י הֶֽעֱמַ֙דְתִּי֙ עַל־ הַשְּׁעָרִ֔ים לֹא־ יָב֥וֹא מַשָּׂ֖א בְּי֥וֹם הַשַּׁבָּֽת׃ ",
        "versenonikud": "ויהי כאשר צללו שערי ירושלם לפני השבת ואמרה ויסגרו הדלתות ואמרה אשר לא יפתחום עד אחר השבת ומנערי העמדתי על השערים לא יבוא משא ביום השבת "
    },
    {
        "bookchapter": "נחמיה",
        "chapter": "יג",
        "versechapter": "כ",
        "bookseder": "עזרא ונחמיה",
        "seder": "י",
        "verseseder": "מא",
        "versenikud": "וַיָּלִ֨ינוּ הָרֹכְלִ֜ים וּמֹכְרֵ֧י כָל־ מִמְכָּ֛ר מִח֥וּץ לִירוּשָׁלִָ֖ם פַּ֥עַם וּשְׁתָּֽיִם׃ ",
        "versenonikud": "וילינו הרכלים ומכרי כל ממכר מחוץ לירושלם פעם ושתים "
    },
    {
        "bookchapter": "נחמיה",
        "chapter": "יג",
        "versechapter": "כא",
        "bookseder": "עזרא ונחמיה",
        "seder": "י",
        "verseseder": "מב",
        "versenikud": "וָאָעִ֣ידָה בָהֶ֗ם וָאֹמְרָ֤ה אֲלֵיהֶם֙ מַדּ֜וּעַ אַתֶּ֤ם לֵנִים֙ נֶ֣גֶד הַחוֹמָ֔ה אִם־ תִּשְׁנ֕וּ יָ֖ד אֶשְׁלַ֣ח בָּכֶ֑ם מִן־ הָעֵ֣ת הַהִ֔יא לֹא־ בָ֖אוּ בַּשַּׁבָּֽת׃ ",
        "versenonikud": "ואעידה בהם ואמרה אליהם מדוע אתם לנים נגד החומה אם תשנו יד אשלח בכם מן העת ההיא לא באו בשבת "
    },
    {
        "bookchapter": "נחמיה",
        "chapter": "יג",
        "versechapter": "כב",
        "bookseder": "עזרא ונחמיה",
        "seder": "י",
        "verseseder": "מג",
        "versenikud": "וָאֹמְרָ֣ה לַלְוִיִּ֗ם אֲשֶׁ֨ר יִֽהְי֤וּ מִֽטַּהֲרִים֙ וּבָאִים֙ שֹׁמְרִ֣ים הַשְּׁעָרִ֔ים לְקַדֵּ֖שׁ אֶת־ י֣וֹם הַשַּׁבָּ֑ת גַּם־ זֹאת֙ זָכְרָה־ לִּ֣י אֱלֹהַ֔י וְח֥וּסָה עָלַ֖י כְּרֹ֥ב חַסְדֶּֽךָ׃ ",
        "versenonikud": "ואמרה ללוים אשר יהיו מטהרים ובאים שמרים השערים לקדש את יום השבת גם זאת זכרה לי אלהי וחוסה עלי כרב חסדך "
    },
    {
        "bookchapter": "נחמיה",
        "chapter": "יג",
        "versechapter": "כג",
        "bookseder": "עזרא ונחמיה",
        "seder": "י",
        "verseseder": "מד",
        "versenikud": "גַּ֣ם ׀ בַּיָּמִ֣ים הָהֵ֗ם רָאִ֤יתִי אֶת־ הַיְּהוּדִים֙ הֹשִׁ֗יבוּ נָשִׁים֙ אשדודיות אַשְׁדֳּדִיּ֔וֹת עמוניות עַמֳּנִיּ֖וֹת מוֹאֲבִיּֽוֹת׃ ",
        "versenonikud": "גם  בימים ההם ראיתי את היהודים השיבו נשים אשדודיות אשדדיות עמוניות עמניות מואביות "
    },
    {
        "bookchapter": "נחמיה",
        "chapter": "יג",
        "versechapter": "כד",
        "bookseder": "עזרא ונחמיה",
        "seder": "י",
        "verseseder": "מה",
        "versenikud": "וּבְנֵיהֶ֗ם חֲצִי֙ מְדַבֵּ֣ר אַשְׁדּוֹדִ֔ית וְאֵינָ֥ם מַכִּירִ֖ים לְדַבֵּ֣ר יְהוּדִ֑ית וְכִלְשׁ֖וֹן עַ֥ם וָעָֽם׃ ",
        "versenonikud": "ובניהם חצי מדבר אשדודית ואינם מכירים לדבר יהודית וכלשון עם ועם "
    },
    {
        "bookchapter": "נחמיה",
        "chapter": "יג",
        "versechapter": "כה",
        "bookseder": "עזרא ונחמיה",
        "seder": "י",
        "verseseder": "מו",
        "versenikud": "וָאָרִ֤יב עִמָּם֙ וָאֲקַֽלְלֵ֔ם וָאַכֶּ֥ה מֵהֶ֛ם אֲנָשִׁ֖ים וָֽאֶמְרְטֵ֑ם וָאַשְׁבִּיעֵ֣ם בֵּֽאלֹהִ֗ים אִם־ תִּתְּנ֤וּ בְנֹֽתֵיכֶם֙ לִבְנֵיהֶ֔ם וְאִם־ תִּשְׂאוּ֙ מִבְּנֹ֣תֵיהֶ֔ם לִבְנֵיכֶ֖ם וְלָכֶֽם׃ ",
        "versenonikud": "ואריב עמם ואקללם ואכה מהם אנשים ואמרטם ואשביעם באלהים אם תתנו בנתיכם לבניהם ואם תשאו מבנתיהם לבניכם ולכם "
    },
    {
        "bookchapter": "נחמיה",
        "chapter": "יג",
        "versechapter": "כו",
        "bookseder": "עזרא ונחמיה",
        "seder": "י",
        "verseseder": "מז",
        "versenikud": "הֲל֣וֹא עַל־ אֵ֣לֶּה חָטָֽא־ שְׁלֹמֹ֣ה מֶ֣לֶךְ יִשְׂרָאֵ֡ל וּבַגּוֹיִ֣ם הָרַבִּים֩ לֹֽא־ הָיָ֨ה מֶ֜לֶךְ כָּמֹ֗הוּ וְאָה֤וּב לֵֽאלֹהָיו֙ הָיָ֔ה וַיִּתְּנֵ֣הוּ אֱלֹהִ֔ים מֶ֖לֶךְ עַל־ כָּל־ יִשְׂרָאֵ֑ל גַּם־ אוֹת֣וֹ הֶחֱטִ֔יאוּ הַנָּשִׁ֖ים הַנָּכְרִיּֽוֹת׃ ",
        "versenonikud": "הלוא על אלה חטא שלמה מלך ישראל ובגוים הרבים לא היה מלך כמהו ואהוב לאלהיו היה ויתנהו אלהים מלך על כל ישראל גם אותו החטיאו הנשים הנכריות "
    },
    {
        "bookchapter": "נחמיה",
        "chapter": "יג",
        "versechapter": "כז",
        "bookseder": "עזרא ונחמיה",
        "seder": "י",
        "verseseder": "מח",
        "versenikud": "וְלָכֶ֣ם הֲנִשְׁמַ֗ע לַעֲשֹׂת֙ אֵ֣ת כָּל־ הָרָעָ֤ה הַגְּדוֹלָה֙ הַזֹּ֔את לִמְעֹ֖ל בֵּֽאלֹהֵ֑ינוּ לְהֹשִׁ֖יב נָשִׁ֥ים נָכְרִיּֽוֹת׃ ",
        "versenonikud": "ולכם הנשמע לעשת את כל הרעה הגדולה הזאת למעל באלהינו להשיב נשים נכריות "
    },
    {
        "bookchapter": "נחמיה",
        "chapter": "יג",
        "versechapter": "כח",
        "bookseder": "עזרא ונחמיה",
        "seder": "י",
        "verseseder": "מט",
        "versenikud": "וּמִבְּנֵ֨י יוֹיָדָ֤ע בֶּן־ אֶלְיָשִׁיב֙ הַכֹּהֵ֣ן הַגָּד֔וֹל חָתָ֖ן לְסַנְבַלַּ֣ט הַחֹרֹנִ֑י וָאַבְרִיחֵ֖הוּ מֵעָלָֽי׃ ",
        "versenonikud": "ומבני יוידע בן אלישיב הכהן הגדול חתן לסנבלט החרני ואבריחהו מעלי "
    },
    {
        "bookchapter": "נחמיה",
        "chapter": "יג",
        "versechapter": "כט",
        "bookseder": "עזרא ונחמיה",
        "seder": "י",
        "verseseder": "נ",
        "versenikud": "זָכְרָ֥ה לָהֶ֖ם אֱלֹהָ֑י עַ֚ל גָּאֳלֵ֣י הַכְּהֻנָּ֔ה וּבְרִ֥ית הַכְּהֻנָּ֖ה וְהַלְוִיִּֽם׃ ",
        "versenonikud": "זכרה להם אלהי על גאלי הכהנה וברית הכהנה והלוים "
    },
    {
        "bookchapter": "נחמיה",
        "chapter": "יג",
        "versechapter": "ל",
        "bookseder": "עזרא ונחמיה",
        "seder": "י",
        "verseseder": "נא",
        "versenikud": "וְטִֽהַרְתִּ֖ים מִכָּל־ נֵכָ֑ר וָאַעֲמִ֧ידָה מִשְׁמָר֛וֹת לַכֹּהֲנִ֥ים וְלַלְוִיִּ֖ם אִ֥ישׁ בִּמְלַאכְתּֽוֹ׃ ",
        "versenonikud": "וטהרתים מכל נכר ואעמידה משמרות לכהנים וללוים איש במלאכתו "
    },
    {
        "bookchapter": "נחמיה",
        "chapter": "יג",
        "versechapter": "לא",
        "bookseder": "עזרא ונחמיה",
        "seder": "י",
        "verseseder": "נב",
        "versenikud": "וּלְקֻרְבַּ֧ן הָעֵצִ֛ים בְּעִתִּ֥ים מְזֻמָּנ֖וֹת וְלַבִּכּוּרִ֑ים זָכְרָה־ לִּ֥י אֱלֹהַ֖י לְטוֹבָֽה׃ ",
        "versenonikud": "ולקרבן העצים בעתים מזמנות ולבכורים זכרה לי אלהי לטובה "
    }
]