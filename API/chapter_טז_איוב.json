[
    {
        "bookchapter": "איוב",
        "chapter": "טז",
        "versechapter": "א",
        "bookseder": "איוב",
        "seder": "ג",
        "verseseder": "קיג",
        "versenikud": "וַיַּ֥עַן אִיּ֗וֹב וַיֹּאמַֽר׃ ",
        "versenonikud": "ויען איוב ויאמר "
    },
    {
        "bookchapter": "איוב",
        "chapter": "טז",
        "versechapter": "ב",
        "bookseder": "איוב",
        "seder": "ג",
        "verseseder": "קיד",
        "versenikud": "שָׁמַ֣עְתִּי כְאֵ֣לֶּה רַבּ֑וֹת מְנַחֲמֵ֖י עָמָ֣ל כֻּלְּכֶֽם׃ ",
        "versenonikud": "שמעתי כאלה רבות מנחמי עמל כלכם "
    },
    {
        "bookchapter": "איוב",
        "chapter": "טז",
        "versechapter": "ג",
        "bookseder": "איוב",
        "seder": "ג",
        "verseseder": "קטו",
        "versenikud": "הֲקֵ֥ץ לְדִבְרֵי־ ר֑וּחַ א֥וֹ מַה־ יַּ֝מְרִֽיצְךָ֗ כִּ֣י תַעֲנֶֽה׃ ",
        "versenonikud": "הקץ לדברי רוח או מה ימריצך כי תענה "
    },
    {
        "bookchapter": "איוב",
        "chapter": "טז",
        "versechapter": "ד",
        "bookseder": "איוב",
        "seder": "ג",
        "verseseder": "קטז",
        "versenikud": "גַּ֤ם ׀ אָנֹכִי֮ כָּכֶ֪ם אֲדַ֫בֵּ֥רָה ל֤וּ־ יֵ֪שׁ נַפְשְׁכֶ֡ם תַּ֤חַת נַפְשִׁ֗י אַחְבִּ֣ירָה עֲלֵיכֶ֣ם בְּמִלִּ֑ים וְאָנִ֥יעָה עֲ֝לֵיכֶ֗ם בְּמ֣וֹ רֹאשִֽׁי׃ ",
        "versenonikud": "גם  אנכי ככם אדברה לו יש נפשכם תחת נפשי אחבירה עליכם במלים ואניעה עליכם במו ראשי "
    },
    {
        "bookchapter": "איוב",
        "chapter": "טז",
        "versechapter": "ה",
        "bookseder": "איוב",
        "seder": "ג",
        "verseseder": "קיז",
        "versenikud": "אֲאַמִּצְכֶ֥ם בְּמוֹ־ פִ֑י וְנִ֖יד שְׂפָתַ֣י יַחְשֹֽׂךְ׃ ",
        "versenonikud": "אאמצכם במו פי וניד שפתי יחשך "
    },
    {
        "bookchapter": "איוב",
        "chapter": "טז",
        "versechapter": "ו",
        "bookseder": "איוב",
        "seder": "ג",
        "verseseder": "קיח",
        "versenikud": "אִֽם־ אֲ֭דַבְּרָה לֹא־ יֵחָשֵׂ֣ךְ כְּאֵבִ֑י וְ֝אַחְדְּלָ֗ה מַה־ מִנִּ֥י יַהֲלֹֽךְ׃ ",
        "versenonikud": "אם אדברה לא יחשך כאבי ואחדלה מה מני יהלך "
    },
    {
        "bookchapter": "איוב",
        "chapter": "טז",
        "versechapter": "ז",
        "bookseder": "איוב",
        "seder": "ג",
        "verseseder": "קיט",
        "versenikud": "אַךְ־ עַתָּ֥ה הֶלְאָ֑נִי הֲ֝שִׁמּ֗וֹתָ כָּל־ עֲדָתִֽי׃ ",
        "versenonikud": "אך עתה הלאני השמות כל עדתי "
    },
    {
        "bookchapter": "איוב",
        "chapter": "טז",
        "versechapter": "ח",
        "bookseder": "איוב",
        "seder": "ג",
        "verseseder": "קכ",
        "versenikud": "וַֽ֭תִּקְמְטֵנִי לְעֵ֣ד הָיָ֑ה וַיָּ֥קָם בִּ֥י כַ֝חֲשִׁ֗י בְּפָנַ֥י יַעֲנֶֽה׃ ",
        "versenonikud": "ותקמטני לעד היה ויקם בי כחשי בפני יענה "
    },
    {
        "bookchapter": "איוב",
        "chapter": "טז",
        "versechapter": "ט",
        "bookseder": "איוב",
        "seder": "ג",
        "verseseder": "קכא",
        "versenikud": "אַפּ֤וֹ טָרַ֨ף ׀ וַֽיִּשְׂטְמֵ֗נִי חָרַ֣ק עָלַ֣י בְּשִׁנָּ֑יו צָרִ֓י ׀ יִלְט֖וֹשׁ עֵינָ֣יו לִֽי׃ ",
        "versenonikud": "אפו טרף  וישטמני חרק עלי בשניו צרי  ילטוש עיניו לי "
    },
    {
        "bookchapter": "איוב",
        "chapter": "טז",
        "versechapter": "י",
        "bookseder": "איוב",
        "seder": "ג",
        "verseseder": "קכב",
        "versenikud": "פָּעֲר֬וּ עָלַ֨י ׀ בְּפִיהֶ֗ם בְּ֭חֶרְפָּה הִכּ֣וּ לְחָיָ֑י יַ֝֗חַד עָלַ֥י יִתְמַלָּאֽוּן׃ ",
        "versenonikud": "פערו עלי  בפיהם בחרפה הכו לחיי יחד עלי יתמלאון "
    },
    {
        "bookchapter": "איוב",
        "chapter": "טז",
        "versechapter": "יא",
        "bookseder": "איוב",
        "seder": "ג",
        "verseseder": "קכג",
        "versenikud": "יַסְגִּירֵ֣נִי אֵ֭ל אֶ֣ל עֲוִ֑יל וְעַל־ יְדֵ֖י רְשָׁעִ֣ים יִרְטֵֽנִי׃ ",
        "versenonikud": "יסגירני אל אל עויל ועל ידי רשעים ירטני "
    },
    {
        "bookchapter": "איוב",
        "chapter": "טז",
        "versechapter": "יב",
        "bookseder": "איוב",
        "seder": "ג",
        "verseseder": "קכד",
        "versenikud": "שָׁ֘לֵ֤ו הָיִ֨יתִי ׀ וַֽיְפַרְפְּרֵ֗נִי וְאָחַ֣ז בְּ֭עָרְפִּי וַֽיְפַצְפְּצֵ֑נִי וַיְקִימֵ֥נִי ל֝֗וֹ לְמַטָּרָֽה׃ ",
        "versenonikud": "שלו הייתי  ויפרפרני ואחז בערפי ויפצפצני ויקימני לו למטרה "
    },
    {
        "bookchapter": "איוב",
        "chapter": "טז",
        "versechapter": "יג",
        "bookseder": "איוב",
        "seder": "ג",
        "verseseder": "קכה",
        "versenikud": "יָ֘סֹ֤בּוּ עָלַ֨י ׀ רַבָּ֗יו יְפַלַּ֣ח כִּ֭לְיוֹתַי וְלֹ֣א יַחְמ֑וֹל יִשְׁפֹּ֥ךְ לָ֝אָ֗רֶץ מְרֵרָֽתִי׃ ",
        "versenonikud": "יסבו עלי  רביו יפלח כליותי ולא יחמול ישפך לארץ מררתי "
    },
    {
        "bookchapter": "איוב",
        "chapter": "טז",
        "versechapter": "יד",
        "bookseder": "איוב",
        "seder": "ג",
        "verseseder": "קכו",
        "versenikud": "יִפְרְצֵ֣נִי פֶ֭רֶץ עַל־ פְּנֵי־ פָ֑רֶץ יָרֻ֖ץ עָלַ֣י כְּגִבּֽוֹר׃ ",
        "versenonikud": "יפרצני פרץ על פני פרץ ירץ עלי כגבור "
    },
    {
        "bookchapter": "איוב",
        "chapter": "טז",
        "versechapter": "טו",
        "bookseder": "איוב",
        "seder": "ג",
        "verseseder": "קכז",
        "versenikud": "שַׂ֣ק תָּ֭פַרְתִּי עֲלֵ֣י גִלְדִּ֑י וְעֹלַ֖לְתִּי בֶעָפָ֣ר קַרְנִֽי׃ ",
        "versenonikud": "שק תפרתי עלי גלדי ועללתי בעפר קרני "
    },
    {
        "bookchapter": "איוב",
        "chapter": "טז",
        "versechapter": "טז",
        "bookseder": "איוב",
        "seder": "ג",
        "verseseder": "קכח",
        "versenikud": "פָּנַ֣י חמרמרה חֳ֭מַרְמְרוּ מִנִּי־ בֶ֑כִי וְעַ֖ל עַפְעַפַּ֣י צַלְמָֽוֶת׃ ",
        "versenonikud": "פני חמרמרה חמרמרו מני בכי ועל עפעפי צלמות "
    },
    {
        "bookchapter": "איוב",
        "chapter": "טז",
        "versechapter": "יז",
        "bookseder": "איוב",
        "seder": "ג",
        "verseseder": "קכט",
        "versenikud": "עַ֭ל לֹא־ חָמָ֣ס בְּכַפָּ֑י וּֽתְפִלָּתִ֥י זַכָּֽה׃ ",
        "versenonikud": "על לא חמס בכפי ותפלתי זכה "
    },
    {
        "bookchapter": "איוב",
        "chapter": "טז",
        "versechapter": "יח",
        "bookseder": "איוב",
        "seder": "ג",
        "verseseder": "קל",
        "versenikud": "אֶ֭רֶץ אַל־ תְּכַסִּ֣י דָמִ֑י וְֽאַל־ יְהִ֥י מָ֝ק֗וֹם לְזַעֲקָתִֽי׃ ",
        "versenonikud": "ארץ אל תכסי דמי ואל יהי מקום לזעקתי "
    },
    {
        "bookchapter": "איוב",
        "chapter": "טז",
        "versechapter": "יט",
        "bookseder": "איוב",
        "seder": "ג",
        "verseseder": "קלא",
        "versenikud": "גַּם־ עַ֭תָּה הִנֵּה־ בַשָּׁמַ֣יִם עֵדִ֑י וְ֝שָׂהֲדִ֗י בַּמְּרוֹמִֽים׃ ",
        "versenonikud": "גם עתה הנה בשמים עדי ושהדי במרומים "
    },
    {
        "bookchapter": "איוב",
        "chapter": "טז",
        "versechapter": "כ",
        "bookseder": "איוב",
        "seder": "ג",
        "verseseder": "קלב",
        "versenikud": "מְלִיצַ֥י רֵעָ֑י אֶל־ אֱ֝ל֗וֹהַ דָּלְפָ֥ה עֵינִֽי׃ ",
        "versenonikud": "מליצי רעי אל אלוה דלפה עיני "
    },
    {
        "bookchapter": "איוב",
        "chapter": "טז",
        "versechapter": "כא",
        "bookseder": "איוב",
        "seder": "ג",
        "verseseder": "קלג",
        "versenikud": "וְיוֹכַ֣ח לְגֶ֣בֶר עִם־ אֱל֑וֹהַּ וּֽבֶן־ אָדָ֥ם לְרֵעֵֽהוּ׃ ",
        "versenonikud": "ויוכח לגבר עם אלוה ובן אדם לרעהו "
    },
    {
        "bookchapter": "איוב",
        "chapter": "טז",
        "versechapter": "כב",
        "bookseder": "איוב",
        "seder": "ג",
        "verseseder": "קלד",
        "versenikud": "כִּֽי־ שְׁנ֣וֹת מִסְפָּ֣ר יֶאֱתָ֑יוּ וְאֹ֖רַח לֹא־ אָשׁ֣וּב אֶהֱלֹֽךְ׃ ",
        "versenonikud": "כי שנות מספר יאתיו וארח לא אשוב אהלך "
    }
]