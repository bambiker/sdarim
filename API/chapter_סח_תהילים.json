[
    {
        "bookchapter": "תהילים",
        "chapter": "סח",
        "versechapter": "א",
        "bookseder": "תהילים",
        "seder": "ט",
        "verseseder": "ב",
        "versenikud": "לַמְנַצֵּ֥חַ לְדָוִ֗ד מִזְמ֥וֹר שִֽׁיר׃ ",
        "versenonikud": "למנצח לדוד מזמור שיר "
    },
    {
        "bookchapter": "תהילים",
        "chapter": "סח",
        "versechapter": "ב",
        "bookseder": "תהילים",
        "seder": "ט",
        "verseseder": "ג",
        "versenikud": "יָק֣וּם אֱ֭לֹהִים יָפ֣וּצוּ אוֹיְבָ֑יו וְיָנ֥וּסוּ מְ֝שַׂנְאָ֗יו מִפָּנָֽיו׃ ",
        "versenonikud": "יקום אלהים יפוצו אויביו וינוסו משנאיו מפניו "
    },
    {
        "bookchapter": "תהילים",
        "chapter": "סח",
        "versechapter": "ג",
        "bookseder": "תהילים",
        "seder": "ט",
        "verseseder": "ד",
        "versenikud": "כְּהִנְדֹּ֥ף עָשָׁ֗ן תִּ֫נְדֹּ֥ף כְּהִמֵּ֣ס דּ֭וֹנַג מִפְּנֵי־ אֵ֑שׁ יֹאבְד֥וּ רְ֝שָׁעִ֗ים מִפְּנֵ֥י אֱלֹהִֽים׃ ",
        "versenonikud": "כהנדף עשן תנדף כהמס דונג מפני אש יאבדו רשעים מפני אלהים "
    },
    {
        "bookchapter": "תהילים",
        "chapter": "סח",
        "versechapter": "ד",
        "bookseder": "תהילים",
        "seder": "ט",
        "verseseder": "ה",
        "versenikud": "וְֽצַדִּיקִ֗ים יִשְׂמְח֣וּ יַֽ֭עַלְצוּ לִפְנֵ֥י אֱלֹהִ֗ים וְיָשִׂ֥ישׂוּ בְשִׂמְחָֽה׃ ",
        "versenonikud": "וצדיקים ישמחו יעלצו לפני אלהים וישישו בשמחה "
    },
    {
        "bookchapter": "תהילים",
        "chapter": "סח",
        "versechapter": "ה",
        "bookseder": "תהילים",
        "seder": "ט",
        "verseseder": "ו",
        "versenikud": "שִׁ֤ירוּ ׀ לֵֽאלֹהִים֮ זַמְּר֪וּ שְׁ֫מ֥וֹ סֹ֡לּוּ לָרֹכֵ֣ב בָּ֭עֲרָבוֹת בְּיָ֥הּ שְׁמ֗וֹ וְעִלְז֥וּ לְפָנָֽיו׃ ",
        "versenonikud": "שירו  לאלהים זמרו שמו סלו לרכב בערבות ביה שמו ועלזו לפניו "
    },
    {
        "bookchapter": "תהילים",
        "chapter": "סח",
        "versechapter": "ו",
        "bookseder": "תהילים",
        "seder": "ט",
        "verseseder": "ז",
        "versenikud": "אֲבִ֣י יְ֭תוֹמִים וְדַיַּ֣ן אַלְמָנ֑וֹת אֱ֝לֹהִ֗ים בִּמְע֥וֹן קָדְשֽׁוֹ׃ ",
        "versenonikud": "אבי יתומים ודין אלמנות אלהים במעון קדשו "
    },
    {
        "bookchapter": "תהילים",
        "chapter": "סח",
        "versechapter": "ז",
        "bookseder": "תהילים",
        "seder": "ט",
        "verseseder": "ח",
        "versenikud": "אֱלֹהִ֤ים ׀ מ֘וֹשִׁ֤יב יְחִידִ֨ים ׀ בַּ֗יְתָה מוֹצִ֣יא אֲ֭סִירִים בַּכּוֹשָׁר֑וֹת אַ֥ךְ ס֝וֹרֲרִ֗ים שָׁכְנ֥וּ צְחִיחָֽה׃ ",
        "versenonikud": "אלהים  מושיב יחידים  ביתה מוציא אסירים בכושרות אך סוררים שכנו צחיחה "
    },
    {
        "bookchapter": "תהילים",
        "chapter": "סח",
        "versechapter": "ח",
        "bookseder": "תהילים",
        "seder": "ט",
        "verseseder": "ט",
        "versenikud": "אֱ‍ֽלֹהִ֗ים בְּ֭צֵאתְךָ לִפְנֵ֣י עַמֶּ֑ךָ בְּצַעְדְּךָ֖ בִֽישִׁימ֣וֹן סֶֽלָה׃ ",
        "versenonikud": "אלהים בצאתך לפני עמך בצעדך בישימון סלה "
    },
    {
        "bookchapter": "תהילים",
        "chapter": "סח",
        "versechapter": "ט",
        "bookseder": "תהילים",
        "seder": "ט",
        "verseseder": "י",
        "versenikud": "אֶ֤רֶץ רָעָ֨שָׁה ׀ אַף־ שָׁמַ֣יִם נָטְפוּ֮ מִפְּנֵ֪י אֱלֹ֫הִ֥ים זֶ֥ה סִינַ֑י מִפְּנֵ֥י אֱ֝לֹהִ֗ים אֱלֹהֵ֥י יִשְׂרָאֵֽל׃ ",
        "versenonikud": "ארץ רעשה  אף שמים נטפו מפני אלהים זה סיני מפני אלהים אלהי ישראל "
    },
    {
        "bookchapter": "תהילים",
        "chapter": "סח",
        "versechapter": "י",
        "bookseder": "תהילים",
        "seder": "ט",
        "verseseder": "יא",
        "versenikud": "גֶּ֣שֶׁם נְ֭דָבוֹת תָּנִ֣יף אֱלֹהִ֑ים נַחֲלָתְךָ֥ וְ֝נִלְאָ֗ה אַתָּ֥ה כֽוֹנַנְתָּֽהּ׃ ",
        "versenonikud": "גשם נדבות תניף אלהים נחלתך ונלאה אתה כוננתה "
    },
    {
        "bookchapter": "תהילים",
        "chapter": "סח",
        "versechapter": "יא",
        "bookseder": "תהילים",
        "seder": "ט",
        "verseseder": "יב",
        "versenikud": "חַיָּתְךָ֥ יָֽשְׁבוּ־ בָ֑הּ תָּ֤כִ֥ין בְּטוֹבָתְךָ֖ לֶעָנִ֣י אֱלֹהִֽים׃ ",
        "versenonikud": "חיתך ישבו בה תכין בטובתך לעני אלהים "
    },
    {
        "bookchapter": "תהילים",
        "chapter": "סח",
        "versechapter": "יב",
        "bookseder": "תהילים",
        "seder": "ט",
        "verseseder": "יג",
        "versenikud": "אֲדֹנָ֥י יִתֶּן־ אֹ֑מֶר הַֽ֝מְבַשְּׂר֗וֹת צָבָ֥א רָֽב׃ ",
        "versenonikud": "אדני יתן אמר המבשרות צבא רב "
    },
    {
        "bookchapter": "תהילים",
        "chapter": "סח",
        "versechapter": "יג",
        "bookseder": "תהילים",
        "seder": "ט",
        "verseseder": "יד",
        "versenikud": "מַלְכֵ֣י צְ֭בָאוֹת יִדֹּד֣וּן יִדֹּד֑וּן וּנְוַת בַּ֝֗יִת תְּחַלֵּ֥ק שָׁלָֽל׃ ",
        "versenonikud": "מלכי צבאות ידדון ידדון ונות בית תחלק שלל "
    },
    {
        "bookchapter": "תהילים",
        "chapter": "סח",
        "versechapter": "יד",
        "bookseder": "תהילים",
        "seder": "ט",
        "verseseder": "טו",
        "versenikud": "אִֽם־ תִּשְׁכְּבוּן֮ בֵּ֪ין שְׁפַ֫תָּ֥יִם כַּנְפֵ֣י י֭וֹנָה נֶחְפָּ֣ה בַכֶּ֑סֶף וְ֝אֶבְרוֹתֶ֗יהָ בִּֽירַקְרַ֥ק חָרֽוּץ׃ ",
        "versenonikud": "אם תשכבון בין שפתים כנפי יונה נחפה בכסף ואברותיה בירקרק חרוץ "
    },
    {
        "bookchapter": "תהילים",
        "chapter": "סח",
        "versechapter": "טו",
        "bookseder": "תהילים",
        "seder": "ט",
        "verseseder": "טז",
        "versenikud": "בְּפָ֘רֵ֤שׂ שַׁדַּ֓י מְלָ֘כִ֤ים בָּ֗הּ תַּשְׁלֵ֥ג בְּצַלְמֽוֹן׃ ",
        "versenonikud": "בפרש שדי מלכים בה תשלג בצלמון "
    },
    {
        "bookchapter": "תהילים",
        "chapter": "סח",
        "versechapter": "טז",
        "bookseder": "תהילים",
        "seder": "ט",
        "verseseder": "יז",
        "versenikud": "הַר־ אֱ֭לֹהִים הַר־ בָּשָׁ֑ן הַ֥ר גַּ֝בְנֻנִּ֗ים הַר־ בָּשָֽׁן׃ ",
        "versenonikud": "הר אלהים הר בשן הר גבננים הר בשן "
    },
    {
        "bookchapter": "תהילים",
        "chapter": "סח",
        "versechapter": "יז",
        "bookseder": "תהילים",
        "seder": "ט",
        "verseseder": "יח",
        "versenikud": "לָ֤מָּה ׀ תְּֽרַצְּדוּן֮ הָרִ֪ים גַּבְנֻ֫נִּ֥ים הָהָ֗ר חָמַ֣ד אֱלֹהִ֣ים לְשִׁבְתּ֑וֹ אַף־ יְ֝הוָ֗ה יִשְׁכֹּ֥ן לָנֶֽצַח׃ ",
        "versenonikud": "למה  תרצדון הרים גבננים ההר חמד אלהים לשבתו אף יהוה ישכן לנצח "
    },
    {
        "bookchapter": "תהילים",
        "chapter": "סח",
        "versechapter": "יח",
        "bookseder": "תהילים",
        "seder": "ט",
        "verseseder": "יט",
        "versenikud": "רֶ֤כֶב אֱלֹהִ֗ים רִבֹּתַ֣יִם אַלְפֵ֣י שִׁנְאָ֑ן אֲדֹנָ֥י בָ֝֗ם סִינַ֥י בַּקֹּֽדֶשׁ׃ ",
        "versenonikud": "רכב אלהים רבתים אלפי שנאן אדני בם סיני בקדש "
    },
    {
        "bookchapter": "תהילים",
        "chapter": "סח",
        "versechapter": "יט",
        "bookseder": "תהילים",
        "seder": "ט",
        "verseseder": "כ",
        "versenikud": "עָ֘לִ֤יתָ לַמָּר֨וֹם ׀ שָׁ֘בִ֤יתָ שֶּׁ֗בִי לָקַ֣חְתָּ מַ֭תָּנוֹת בָּאָדָ֑ם וְאַ֥ף ס֝וֹרְרִ֗ים לִשְׁכֹּ֤ן ׀ יָ֬הּ אֱלֹהִֽים׃ ",
        "versenonikud": "עלית למרום  שבית שבי לקחת מתנות באדם ואף סוררים לשכן  יה אלהים "
    },
    {
        "bookchapter": "תהילים",
        "chapter": "סח",
        "versechapter": "כ",
        "bookseder": "תהילים",
        "seder": "ט",
        "verseseder": "כא",
        "versenikud": "בָּ֤ר֣וּךְ אֲדֹנָי֮ י֤וֹם ׀ י֥וֹם יַֽעֲמָס־ לָ֗נוּ הָ֘אֵ֤ל יְֽשׁוּעָתֵ֬נוּ סֶֽלָה׃ ",
        "versenonikud": "ברוך אדני יום  יום יעמס לנו האל ישועתנו סלה "
    },
    {
        "bookchapter": "תהילים",
        "chapter": "סח",
        "versechapter": "כא",
        "bookseder": "תהילים",
        "seder": "ט",
        "verseseder": "כב",
        "versenikud": "הָ֤אֵ֣ל ׀ לָנוּ֮ אֵ֤ל לְֽמוֹשָׁ֫ע֥וֹת וְלֵיהוִ֥ה אֲדֹנָ֑י לַ֝מָּ֗וֶת תּוֹצָאֽוֹת׃ ",
        "versenonikud": "האל  לנו אל למושעות וליהוה אדני למות תוצאות "
    },
    {
        "bookchapter": "תהילים",
        "chapter": "סח",
        "versechapter": "כב",
        "bookseder": "תהילים",
        "seder": "ט",
        "verseseder": "כג",
        "versenikud": "אַךְ־ אֱלֹהִ֗ים יִמְחַץ֮ רֹ֤אשׁ אֹ֫יְבָ֥יו קָדְקֹ֥ד שֵׂעָ֑ר מִ֝תְהַלֵּ֗ךְ בַּאֲשָׁמָֽיו׃ ",
        "versenonikud": "אך אלהים ימחץ ראש איביו קדקד שער מתהלך באשמיו "
    },
    {
        "bookchapter": "תהילים",
        "chapter": "סח",
        "versechapter": "כג",
        "bookseder": "תהילים",
        "seder": "ט",
        "verseseder": "כד",
        "versenikud": "אָמַ֣ר אֲ֭דֹנָי מִבָּשָׁ֣ן אָשִׁ֑יב אָ֝שִׁ֗יב מִֽמְּצֻל֥וֹת יָֽם׃ ",
        "versenonikud": "אמר אדני מבשן אשיב אשיב ממצלות ים "
    },
    {
        "bookchapter": "תהילים",
        "chapter": "סח",
        "versechapter": "כד",
        "bookseder": "תהילים",
        "seder": "ט",
        "verseseder": "כה",
        "versenikud": "לְמַ֤עַן ׀ תִּֽמְחַ֥ץ רַגְלְךָ֗ בְּ֫דָ֥ם לְשׁ֥וֹן כְּלָבֶ֑יךָ מֵאֹיְבִ֥ים מִנֵּֽהוּ׃ ",
        "versenonikud": "למען  תמחץ רגלך בדם לשון כלביך מאיבים מנהו "
    },
    {
        "bookchapter": "תהילים",
        "chapter": "סח",
        "versechapter": "כה",
        "bookseder": "תהילים",
        "seder": "ט",
        "verseseder": "כו",
        "versenikud": "רָא֣וּ הֲלִיכוֹתֶ֣יךָ אֱלֹהִ֑ים הֲלִ֘יכ֤וֹת אֵלִ֖י מַלְכִּ֣י בַקֹּֽדֶשׁ׃ ",
        "versenonikud": "ראו הליכותיך אלהים הליכות אלי מלכי בקדש "
    },
    {
        "bookchapter": "תהילים",
        "chapter": "סח",
        "versechapter": "כו",
        "bookseder": "תהילים",
        "seder": "ט",
        "verseseder": "כז",
        "versenikud": "קִדְּמ֣וּ שָׁ֭רִים אַחַ֣ר נֹגְנִ֑ים בְּת֥וֹךְ עֲ֝לָמ֗וֹת תּוֹפֵפֽוֹת׃ ",
        "versenonikud": "קדמו שרים אחר נגנים בתוך עלמות תופפות "
    },
    {
        "bookchapter": "תהילים",
        "chapter": "סח",
        "versechapter": "כז",
        "bookseder": "תהילים",
        "seder": "ט",
        "verseseder": "כח",
        "versenikud": "בְּֽ֭מַקְהֵלוֹת בָּרְכ֣וּ אֱלֹהִ֑ים יְ֝הוָ֗ה מִמְּק֥וֹר יִשְׂרָאֵֽל׃ ",
        "versenonikud": "במקהלות ברכו אלהים יהוה ממקור ישראל "
    },
    {
        "bookchapter": "תהילים",
        "chapter": "סח",
        "versechapter": "כח",
        "bookseder": "תהילים",
        "seder": "ט",
        "verseseder": "כט",
        "versenikud": "שָׁ֤ם בִּנְיָמִ֨ן ׀ צָעִ֡יר רֹדֵ֗ם שָׂרֵ֣י יְ֭הוּדָה רִגְמָתָ֑ם שָׂרֵ֥י זְ֝בֻל֗וּן שָׂרֵ֥י נַפְתָּלִֽי׃ ",
        "versenonikud": "שם בנימן  צעיר רדם שרי יהודה רגמתם שרי זבלון שרי נפתלי "
    },
    {
        "bookchapter": "תהילים",
        "chapter": "סח",
        "versechapter": "כט",
        "bookseder": "תהילים",
        "seder": "ט",
        "verseseder": "ל",
        "versenikud": "צִוָּ֥ה אֱלֹהֶ֗יךָ עֻ֫זֶּ֥ךָ עוּזָּ֥ה אֱלֹהִ֑ים ז֝֗וּ פָּעַ֥לְתָּ לָּֽנוּ׃ ",
        "versenonikud": "צוה אלהיך עזך עוזה אלהים זו פעלת לנו "
    },
    {
        "bookchapter": "תהילים",
        "chapter": "סח",
        "versechapter": "ל",
        "bookseder": "תהילים",
        "seder": "ט",
        "verseseder": "לא",
        "versenikud": "מֵֽ֭הֵיכָלֶךָ עַל־ יְרוּשָׁלִָ֑ם לְךָ֤ יוֹבִ֖ילוּ מְלָכִ֣ים שָֽׁי׃ ",
        "versenonikud": "מהיכלך על ירושלם לך יובילו מלכים שי "
    },
    {
        "bookchapter": "תהילים",
        "chapter": "סח",
        "versechapter": "לא",
        "bookseder": "תהילים",
        "seder": "ט",
        "verseseder": "לב",
        "versenikud": "גְּעַ֨ר חַיַּ֪ת קָנֶ֡ה עֲדַ֤ת אַבִּירִ֨ים ׀ בְּעֶגְלֵ֬י עַמִּ֗ים מִתְרַפֵּ֥ס בְּרַצֵּי־ כָ֑סֶף בִּזַּ֥ר עַ֝מִּ֗ים קְרָב֥וֹת יֶחְפָּֽצוּ׃ ",
        "versenonikud": "גער חית קנה עדת אבירים  בעגלי עמים מתרפס ברצי כסף בזר עמים קרבות יחפצו "
    },
    {
        "bookchapter": "תהילים",
        "chapter": "סח",
        "versechapter": "לב",
        "bookseder": "תהילים",
        "seder": "ט",
        "verseseder": "לג",
        "versenikud": "יֶאֱתָ֣יוּ חַ֭שְׁמַנִּים מִנִּ֣י מִצְרָ֑יִם כּ֥וּשׁ תָּרִ֥יץ יָ֝דָ֗יו לֵאלֹהִֽים׃ ",
        "versenonikud": "יאתיו חשמנים מני מצרים כוש תריץ ידיו לאלהים "
    },
    {
        "bookchapter": "תהילים",
        "chapter": "סח",
        "versechapter": "לג",
        "bookseder": "תהילים",
        "seder": "ט",
        "verseseder": "לד",
        "versenikud": "מַמְלְכ֣וֹת הָ֭אָרֶץ שִׁ֣ירוּ לֵאלֹהִ֑ים זַמְּר֖וּ אֲדֹנָ֣י סֶֽלָה׃ ",
        "versenonikud": "ממלכות הארץ שירו לאלהים זמרו אדני סלה "
    },
    {
        "bookchapter": "תהילים",
        "chapter": "סח",
        "versechapter": "לד",
        "bookseder": "תהילים",
        "seder": "ט",
        "verseseder": "לה",
        "versenikud": "לָ֭רֹכֵב בִּשְׁמֵ֣י שְׁמֵי־ קֶ֑דֶם הֵ֥ן יִתֵּ֥ן בְּ֝קוֹלוֹ ק֣וֹל עֹֽז׃ ",
        "versenonikud": "לרכב בשמי שמי קדם הן יתן בקולו קול עז "
    },
    {
        "bookchapter": "תהילים",
        "chapter": "סח",
        "versechapter": "לה",
        "bookseder": "תהילים",
        "seder": "ט",
        "verseseder": "לו",
        "versenikud": "תְּנ֥וּ עֹ֗ז לֵֽאלֹ֫הִ֥ים עַֽל־ יִשְׂרָאֵ֥ל גַּאֲוָת֑וֹ וְ֝עֻזּ֗וֹ בַּשְּׁחָקִֽים׃ ",
        "versenonikud": "תנו עז לאלהים על ישראל גאותו ועזו בשחקים "
    },
    {
        "bookchapter": "תהילים",
        "chapter": "סח",
        "versechapter": "לו",
        "bookseder": "תהילים",
        "seder": "ט",
        "verseseder": "לז",
        "versenikud": "נ֤וֹרָ֥א אֱלֹהִ֗ים מִֽמִּקְדָּ֫שֶׁ֥יךָ אֵ֤ל יִשְׂרָאֵ֗ל ה֤וּא נֹתֵ֨ן ׀ עֹ֖ז וְתַעֲצֻמ֥וֹת לָעָ֗ם בָּר֥וּךְ אֱלֹהִֽים׃ ",
        "versenonikud": "נורא אלהים ממקדשיך אל ישראל הוא נתן  עז ותעצמות לעם ברוך אלהים "
    }
]