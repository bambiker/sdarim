[
    {
        "bookchapter": "שמות",
        "chapter": "כו",
        "versechapter": "לא",
        "bookseder": "שמות",
        "seder": "כ",
        "verseseder": "א",
        "parasha": "תרומה",
        "versenikud": "וְעָשִׂ֣יתָ פָרֹ֗כֶת תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֣שׁ מָשְׁזָ֑ר מַעֲשֵׂ֥ה חֹשֵׁ֛ב יַעֲשֶׂ֥ה אֹתָ֖הּ כְּרֻבִֽים׃ ",
        "versenonikud": "ועשית פרכת תכלת וארגמן ותולעת שני ושש משזר מעשה חשב יעשה אתה כרבים "
    },
    {
        "bookchapter": "שמות",
        "chapter": "כו",
        "versechapter": "לב",
        "bookseder": "שמות",
        "seder": "כ",
        "verseseder": "ב",
        "parasha": "תרומה",
        "versenikud": "וְנָתַתָּ֣ה אֹתָ֗הּ עַל־ אַרְבָּעָה֙ עַמּוּדֵ֣י שִׁטִּ֔ים מְצֻפִּ֣ים זָהָ֔ב וָוֵיהֶ֖ם זָהָ֑ב עַל־ אַרְבָּעָ֖ה אַדְנֵי־ כָֽסֶף׃ ",
        "versenonikud": "ונתתה אתה על ארבעה עמודי שטים מצפים זהב וויהם זהב על ארבעה אדני כסף "
    },
    {
        "bookchapter": "שמות",
        "chapter": "כו",
        "versechapter": "לג",
        "bookseder": "שמות",
        "seder": "כ",
        "verseseder": "ג",
        "parasha": "תרומה",
        "versenikud": "וְנָתַתָּ֣ה אֶת־ הַפָּרֹכֶת֮ תַּ֣חַת הַקְּרָסִים֒ וְהֵבֵאתָ֥ שָׁ֙מָּה֙ מִבֵּ֣ית לַפָּרֹ֔כֶת אֵ֖ת אֲר֣וֹן הָעֵד֑וּת וְהִבְדִּילָ֤ה הַפָּרֹ֙כֶת֙ לָכֶ֔ם בֵּ֣ין הַקֹּ֔דֶשׁ וּבֵ֖ין קֹ֥דֶשׁ הַקֳּדָשִֽׁים׃ ",
        "versenonikud": "ונתתה את הפרכת תחת הקרסים והבאת שמה מבית לפרכת את ארון העדות והבדילה הפרכת לכם בין הקדש ובין קדש הקדשים "
    },
    {
        "bookchapter": "שמות",
        "chapter": "כו",
        "versechapter": "לד",
        "bookseder": "שמות",
        "seder": "כ",
        "verseseder": "ד",
        "parasha": "תרומה",
        "versenikud": "וְנָתַתָּ֙ אֶת־ הַכַּפֹּ֔רֶת עַ֖ל אֲר֣וֹן הָעֵדֻ֑ת בְּקֹ֖דֶשׁ הַקֳּדָשִֽׁים׃ ",
        "versenonikud": "ונתת את הכפרת על ארון העדת בקדש הקדשים "
    },
    {
        "bookchapter": "שמות",
        "chapter": "כו",
        "versechapter": "לה",
        "bookseder": "שמות",
        "seder": "כ",
        "verseseder": "ה",
        "parasha": "תרומה",
        "versenikud": "וְשַׂמְתָּ֤ אֶת־ הַשֻּׁלְחָן֙ מִח֣וּץ לַפָּרֹ֔כֶת וְאֶת־ הַמְּנֹרָה֙ נֹ֣כַח הַשֻּׁלְחָ֔ן עַ֛ל צֶ֥לַע הַמִּשְׁכָּ֖ן תֵּימָ֑נָה וְהַ֨שֻּׁלְחָ֔ן תִּתֵּ֖ן עַל־ צֶ֥לַע צָפֽוֹן׃ ",
        "versenonikud": "ושמת את השלחן מחוץ לפרכת ואת המנרה נכח השלחן על צלע המשכן תימנה והשלחן תתן על צלע צפון "
    },
    {
        "bookchapter": "שמות",
        "chapter": "כו",
        "versechapter": "לו",
        "bookseder": "שמות",
        "seder": "כ",
        "verseseder": "ו",
        "parasha": "תרומה",
        "versenikud": "וְעָשִׂ֤יתָ מָסָךְ֙ לְפֶ֣תַח הָאֹ֔הֶל תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֣שׁ מָשְׁזָ֑ר מַעֲשֵׂ֖ה רֹקֵֽם׃ ",
        "versenonikud": "ועשית מסך לפתח האהל תכלת וארגמן ותולעת שני ושש משזר מעשה רקם "
    },
    {
        "bookchapter": "שמות",
        "chapter": "כו",
        "versechapter": "לז",
        "bookseder": "שמות",
        "seder": "כ",
        "verseseder": "ז",
        "parasha": "תרומה",
        "versenikud": "וְעָשִׂ֣יתָ לַמָּסָ֗ךְ חֲמִשָּׁה֙ עַמּוּדֵ֣י שִׁטִּ֔ים וְצִפִּיתָ֤ אֹתָם֙ זָהָ֔ב וָוֵיהֶ֖ם זָהָ֑ב וְיָצַקְתָּ֣ לָהֶ֔ם חֲמִשָּׁ֖ה אַדְנֵ֥י נְחֹֽשֶׁת׃ ",
        "versenonikud": "ועשית למסך חמשה עמודי שטים וצפית אתם זהב וויהם זהב ויצקת להם חמשה אדני נחשת "
    },
    {
        "bookchapter": "שמות",
        "chapter": "כז",
        "versechapter": "א",
        "bookseder": "שמות",
        "seder": "כ",
        "verseseder": "ח",
        "parasha": "תרומה",
        "versenikud": "וְעָשִׂ֥יתָ אֶת־ הַמִּזְבֵּ֖חַ עֲצֵ֣י שִׁטִּ֑ים חָמֵשׁ֩ אַמּ֨וֹת אֹ֜רֶךְ וְחָמֵ֧שׁ אַמּ֣וֹת רֹ֗חַב רָב֤וּעַ יִהְיֶה֙ הַמִּזְבֵּ֔חַ וְשָׁלֹ֥שׁ אַמּ֖וֹת קֹמָתֽוֹ׃ ",
        "versenonikud": "ועשית את המזבח עצי שטים חמש אמות ארך וחמש אמות רחב רבוע יהיה המזבח ושלש אמות קמתו "
    },
    {
        "bookchapter": "שמות",
        "chapter": "כז",
        "versechapter": "ב",
        "bookseder": "שמות",
        "seder": "כ",
        "verseseder": "ט",
        "parasha": "תרומה",
        "versenikud": "וְעָשִׂ֣יתָ קַרְנֹתָ֗יו עַ֚ל אַרְבַּ֣ע פִּנֹּתָ֔יו מִמֶּ֖נּוּ תִּהְיֶ֣יןָ קַרְנֹתָ֑יו וְצִפִּיתָ֥ אֹת֖וֹ נְחֹֽשֶׁת׃ ",
        "versenonikud": "ועשית קרנתיו על ארבע פנתיו ממנו תהיין קרנתיו וצפית אתו נחשת "
    },
    {
        "bookchapter": "שמות",
        "chapter": "כז",
        "versechapter": "ג",
        "bookseder": "שמות",
        "seder": "כ",
        "verseseder": "י",
        "parasha": "תרומה",
        "versenikud": "וְעָשִׂ֤יתָ סִּֽירֹתָיו֙ לְדַשְּׁנ֔וֹ וְיָעָיו֙ וּמִזְרְקֹתָ֔יו וּמִזְלְגֹתָ֖יו וּמַחְתֹּתָ֑יו לְכָל־ כֵּלָ֖יו תַּעֲשֶׂ֥ה נְחֹֽשֶׁת׃ ",
        "versenonikud": "ועשית סירתיו לדשנו ויעיו ומזרקתיו ומזלגתיו ומחתתיו לכל כליו תעשה נחשת "
    },
    {
        "bookchapter": "שמות",
        "chapter": "כז",
        "versechapter": "ד",
        "bookseder": "שמות",
        "seder": "כ",
        "verseseder": "יא",
        "parasha": "תרומה",
        "versenikud": "וְעָשִׂ֤יתָ לּוֹ֙ מִכְבָּ֔ר מַעֲשֵׂ֖ה רֶ֣שֶׁת נְחֹ֑שֶׁת וְעָשִׂ֣יתָ עַל־ הָרֶ֗שֶׁת אַרְבַּע֙ טַבְּעֹ֣ת נְחֹ֔שֶׁת עַ֖ל אַרְבַּ֥ע קְצוֹתָֽיו׃ ",
        "versenonikud": "ועשית לו מכבר מעשה רשת נחשת ועשית על הרשת ארבע טבעת נחשת על ארבע קצותיו "
    },
    {
        "bookchapter": "שמות",
        "chapter": "כז",
        "versechapter": "ה",
        "bookseder": "שמות",
        "seder": "כ",
        "verseseder": "יב",
        "parasha": "תרומה",
        "versenikud": "וְנָתַתָּ֣ה אֹתָ֗הּ תַּ֛חַת כַּרְכֹּ֥ב הַמִּזְבֵּ֖חַ מִלְּמָ֑טָּה וְהָיְתָ֣ה הָרֶ֔שֶׁת עַ֖ד חֲצִ֥י הַמִּזְבֵּֽחַ׃ ",
        "versenonikud": "ונתתה אתה תחת כרכב המזבח מלמטה והיתה הרשת עד חצי המזבח "
    },
    {
        "bookchapter": "שמות",
        "chapter": "כז",
        "versechapter": "ו",
        "bookseder": "שמות",
        "seder": "כ",
        "verseseder": "יג",
        "parasha": "תרומה",
        "versenikud": "וְעָשִׂ֤יתָ בַדִּים֙ לַמִּזְבֵּ֔חַ בַּדֵּ֖י עֲצֵ֣י שִׁטִּ֑ים וְצִפִּיתָ֥ אֹתָ֖ם נְחֹֽשֶׁת׃ ",
        "versenonikud": "ועשית בדים למזבח בדי עצי שטים וצפית אתם נחשת "
    },
    {
        "bookchapter": "שמות",
        "chapter": "כז",
        "versechapter": "ז",
        "bookseder": "שמות",
        "seder": "כ",
        "verseseder": "יד",
        "parasha": "תרומה",
        "versenikud": "וְהוּבָ֥א אֶת־ בַּדָּ֖יו בַּטַּבָּעֹ֑ת וְהָי֣וּ הַבַּדִּ֗ים עַל־ שְׁתֵּ֛י צַלְעֹ֥ת הַמִּזְבֵּ֖חַ בִּשְׂאֵ֥ת אֹתֽוֹ׃ ",
        "versenonikud": "והובא את בדיו בטבעת והיו הבדים על שתי צלעת המזבח בשאת אתו "
    },
    {
        "bookchapter": "שמות",
        "chapter": "כז",
        "versechapter": "ח",
        "bookseder": "שמות",
        "seder": "כ",
        "verseseder": "טו",
        "parasha": "תרומה",
        "versenikud": "נְב֥וּב לֻחֹ֖ת תַּעֲשֶׂ֣ה אֹת֑וֹ כַּאֲשֶׁ֨ר הֶרְאָ֥ה אֹתְךָ֛ בָּהָ֖ר כֵּ֥ן יַעֲשֽׂוּ׃ ",
        "versenonikud": "נבוב לחת תעשה אתו כאשר הראה אתך בהר כן יעשו "
    },
    {
        "bookchapter": "שמות",
        "chapter": "כז",
        "versechapter": "ט",
        "bookseder": "שמות",
        "seder": "כ",
        "verseseder": "טז",
        "parasha": "תרומה",
        "versenikud": "וְעָשִׂ֕יתָ אֵ֖ת חֲצַ֣ר הַמִּשְׁכָּ֑ן לִפְאַ֣ת נֶֽגֶב־ תֵּ֠ימָנָה קְלָעִ֨ים לֶחָצֵ֜ר שֵׁ֣שׁ מָשְׁזָ֗ר מֵאָ֤ה בָֽאַמָּה֙ אֹ֔רֶךְ לַפֵּאָ֖ה הָאֶחָֽת׃ ",
        "versenonikud": "ועשית את חצר המשכן לפאת נגב תימנה קלעים לחצר שש משזר מאה באמה ארך לפאה האחת "
    },
    {
        "bookchapter": "שמות",
        "chapter": "כז",
        "versechapter": "י",
        "bookseder": "שמות",
        "seder": "כ",
        "verseseder": "יז",
        "parasha": "תרומה",
        "versenikud": "וְעַמֻּדָ֣יו עֶשְׂרִ֔ים וְאַדְנֵיהֶ֥ם עֶשְׂרִ֖ים נְחֹ֑שֶׁת וָוֵ֧י הָעַמֻּדִ֛ים וַחֲשֻׁקֵיהֶ֖ם כָּֽסֶף׃ ",
        "versenonikud": "ועמדיו עשרים ואדניהם עשרים נחשת ווי העמדים וחשקיהם כסף "
    },
    {
        "bookchapter": "שמות",
        "chapter": "כז",
        "versechapter": "יא",
        "bookseder": "שמות",
        "seder": "כ",
        "verseseder": "יח",
        "parasha": "תרומה",
        "versenikud": "וְכֵ֨ן לִפְאַ֤ת צָפוֹן֙ בָּאֹ֔רֶךְ קְלָעִ֖ים מֵ֣אָה אֹ֑רֶךְ ועמדו וְעַמּוּדָ֣יו עֶשְׂרִ֗ים וְאַדְנֵיהֶ֤ם עֶשְׂרִים֙ נְחֹ֔שֶׁת וָוֵ֧י הָֽעַמֻּדִ֛ים וַחֲשֻׁקֵיהֶ֖ם כָּֽסֶף׃ ",
        "versenonikud": "וכן לפאת צפון בארך קלעים מאה ארך ועמדו ועמודיו עשרים ואדניהם עשרים נחשת ווי העמדים וחשקיהם כסף "
    },
    {
        "bookchapter": "שמות",
        "chapter": "כז",
        "versechapter": "יב",
        "bookseder": "שמות",
        "seder": "כ",
        "verseseder": "יט",
        "parasha": "תרומה",
        "versenikud": "וְרֹ֤חַב הֶֽחָצֵר֙ לִפְאַת־ יָ֔ם קְלָעִ֖ים חֲמִשִּׁ֣ים אַמָּ֑ה עַמֻּדֵיהֶ֣ם עֲשָׂרָ֔ה וְאַדְנֵיהֶ֖ם עֲשָׂרָֽה׃ ",
        "versenonikud": "ורחב החצר לפאת ים קלעים חמשים אמה עמדיהם עשרה ואדניהם עשרה "
    },
    {
        "bookchapter": "שמות",
        "chapter": "כז",
        "versechapter": "יג",
        "bookseder": "שמות",
        "seder": "כ",
        "verseseder": "כ",
        "parasha": "תרומה",
        "versenikud": "וְרֹ֣חַב הֶֽחָצֵ֗ר לִפְאַ֛ת קֵ֥דְמָה מִזְרָ֖חָה חֲמִשִּׁ֥ים אַמָּֽה׃ ",
        "versenonikud": "ורחב החצר לפאת קדמה מזרחה חמשים אמה "
    },
    {
        "bookchapter": "שמות",
        "chapter": "כז",
        "versechapter": "יד",
        "bookseder": "שמות",
        "seder": "כ",
        "verseseder": "כא",
        "parasha": "תרומה",
        "versenikud": "וַחֲמֵ֨שׁ עֶשְׂרֵ֥ה אַמָּ֛ה קְלָעִ֖ים לַכָּתֵ֑ף עַמֻּדֵיהֶ֣ם שְׁלֹשָׁ֔ה וְאַדְנֵיהֶ֖ם שְׁלֹשָֽׁה׃ ",
        "versenonikud": "וחמש עשרה אמה קלעים לכתף עמדיהם שלשה ואדניהם שלשה "
    },
    {
        "bookchapter": "שמות",
        "chapter": "כז",
        "versechapter": "טו",
        "bookseder": "שמות",
        "seder": "כ",
        "verseseder": "כב",
        "parasha": "תרומה",
        "versenikud": "וְלַכָּתֵף֙ הַשֵּׁנִ֔ית חְמֵ֥שׁ עֶשְׂרֵ֖ה קְלָעִ֑ים עַמֻּדֵיהֶ֣ם שְׁלֹשָׁ֔ה וְאַדְנֵיהֶ֖ם שְׁלֹשָֽׁה׃ ",
        "versenonikud": "ולכתף השנית חמש עשרה קלעים עמדיהם שלשה ואדניהם שלשה "
    },
    {
        "bookchapter": "שמות",
        "chapter": "כז",
        "versechapter": "טז",
        "bookseder": "שמות",
        "seder": "כ",
        "verseseder": "כג",
        "parasha": "תרומה",
        "versenikud": "וּלְשַׁ֨עַר הֶֽחָצֵ֜ר מָסָ֣ךְ ׀ עֶשְׂרִ֣ים אַמָּ֗ה תְּכֵ֨לֶת וְאַרְגָּמָ֜ן וְתוֹלַ֧עַת שָׁנִ֛י וְשֵׁ֥שׁ מָשְׁזָ֖ר מַעֲשֵׂ֣ה רֹקֵ֑ם עַמֻּֽדֵיהֶם֙ אַרְבָּעָ֔ה וְאַדְנֵיהֶ֖ם אַרְבָּעָֽה׃ ",
        "versenonikud": "ולשער החצר מסך  עשרים אמה תכלת וארגמן ותולעת שני ושש משזר מעשה רקם עמדיהם ארבעה ואדניהם ארבעה "
    },
    {
        "bookchapter": "שמות",
        "chapter": "כז",
        "versechapter": "יז",
        "bookseder": "שמות",
        "seder": "כ",
        "verseseder": "כד",
        "parasha": "תרומה",
        "versenikud": "כָּל־ עַמּוּדֵ֨י הֶֽחָצֵ֤ר סָבִיב֙ מְחֻשָּׁקִ֣ים כֶּ֔סֶף וָוֵיהֶ֖ם כָּ֑סֶף וְאַדְנֵיהֶ֖ם נְחֹֽשֶׁת׃ ",
        "versenonikud": "כל עמודי החצר סביב מחשקים כסף וויהם כסף ואדניהם נחשת "
    },
    {
        "bookchapter": "שמות",
        "chapter": "כז",
        "versechapter": "יח",
        "bookseder": "שמות",
        "seder": "כ",
        "verseseder": "כה",
        "parasha": "תרומה",
        "versenikud": "אֹ֣רֶךְ הֶֽחָצֵר֩ מֵאָ֨ה בָֽאַמָּ֜ה וְרֹ֣חַב ׀ חֲמִשִּׁ֣ים בַּחֲמִשִּׁ֗ים וְקֹמָ֛ה חָמֵ֥שׁ אַמּ֖וֹת שֵׁ֣שׁ מָשְׁזָ֑ר וְאַדְנֵיהֶ֖ם נְחֹֽשֶׁת׃ ",
        "versenonikud": "ארך החצר מאה באמה ורחב  חמשים בחמשים וקמה חמש אמות שש משזר ואדניהם נחשת "
    },
    {
        "bookchapter": "שמות",
        "chapter": "כז",
        "versechapter": "יט",
        "bookseder": "שמות",
        "seder": "כ",
        "verseseder": "כו",
        "parasha": "תרומה",
        "versenikud": "לְכֹל֙ כְּלֵ֣י הַמִּשְׁכָּ֔ן בְּכֹ֖ל עֲבֹדָת֑וֹ וְכָל־ יְתֵדֹתָ֛יו וְכָל־ יִתְדֹ֥ת הֶחָצֵ֖ר נְחֹֽשֶׁת׃ ",
        "versenonikud": "לכל כלי המשכן בכל עבדתו וכל יתדתיו וכל יתדת החצר נחשת "
    }
]