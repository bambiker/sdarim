[
    {
        "bookchapter": "בראשית",
        "chapter": "א",
        "versechapter": "א",
        "bookseder": "בראשית",
        "seder": "א",
        "verseseder": "א",
        "parasha": "בראשית",
        "versenikud": "בְּרֵאשִׁית בָּרָ֣א אֱלֹהִ֑ים אֵ֥ת הַשָּׁמַ֖יִם וְאֵ֥ת הָאָֽרֶץ׃ ",
        "versenonikud": "בראשית ברא אלהים את השמים ואת הארץ "
    },
    {
        "bookchapter": "בראשית",
        "chapter": "א",
        "versechapter": "ב",
        "bookseder": "בראשית",
        "seder": "א",
        "verseseder": "ב",
        "parasha": "בראשית",
        "versenikud": "וְהָאָ֗רֶץ הָיְתָ֥ה תֹ֙הוּ֙ וָבֹ֔הוּ וְחֹ֖שֶׁךְ עַל־ פְּנֵ֣י תְה֑וֹם וְר֣וּחַ אֱלֹהִ֔ים מְרַחֶ֖פֶת עַל־ פְּנֵ֥י הַמָּֽיִם׃ ",
        "versenonikud": "והארץ היתה תהו ובהו וחשך על פני תהום ורוח אלהים מרחפת על פני המים "
    },
    {
        "bookchapter": "בראשית",
        "chapter": "א",
        "versechapter": "ג",
        "bookseder": "בראשית",
        "seder": "א",
        "verseseder": "ג",
        "parasha": "בראשית",
        "versenikud": "וַיֹּ֥אמֶר אֱלֹהִ֖ים יְהִ֣י א֑וֹר וַֽיְהִי־ אֽוֹר׃ ",
        "versenonikud": "ויאמר אלהים יהי אור ויהי אור "
    },
    {
        "bookchapter": "בראשית",
        "chapter": "א",
        "versechapter": "ד",
        "bookseder": "בראשית",
        "seder": "א",
        "verseseder": "ד",
        "parasha": "בראשית",
        "versenikud": "וַיַּ֧רְא אֱלֹהִ֛ים אֶת־ הָא֖וֹר כִּי־ ט֑וֹב וַיַּבְדֵּ֣ל אֱלֹהִ֔ים בֵּ֥ין הָא֖וֹר וּבֵ֥ין הַחֹֽשֶׁךְ׃ ",
        "versenonikud": "וירא אלהים את האור כי טוב ויבדל אלהים בין האור ובין החשך "
    },
    {
        "bookchapter": "בראשית",
        "chapter": "א",
        "versechapter": "ה",
        "bookseder": "בראשית",
        "seder": "א",
        "verseseder": "ה",
        "parasha": "בראשית",
        "versenikud": "וַיִּקְרָ֨א אֱלֹהִ֤ים ׀ לָאוֹר֙ י֔וֹם וְלַחֹ֖שֶׁךְ קָ֣רָא לָ֑יְלָה וַֽיְהִי־ עֶ֥רֶב וַֽיְהִי־ בֹ֖קֶר י֥וֹם אֶחָֽד׃ {פ}",
        "versenonikud": "ויקרא אלהים  לאור יום ולחשך קרא לילה ויהי ערב ויהי בקר יום אחד "
    },
    {
        "bookchapter": "בראשית",
        "chapter": "א",
        "versechapter": "ו",
        "bookseder": "בראשית",
        "seder": "א",
        "verseseder": "ו",
        "parasha": "בראשית",
        "versenikud": "וַיֹּ֣אמֶר אֱלֹהִ֔ים יְהִ֥י רָקִ֖יעַ בְּת֣וֹךְ הַמָּ֑יִם וִיהִ֣י מַבְדִּ֔יל בֵּ֥ין מַ֖יִם לָמָֽיִם׃ ",
        "versenonikud": "ויאמר אלהים יהי רקיע בתוך המים ויהי מבדיל בין מים למים "
    },
    {
        "bookchapter": "בראשית",
        "chapter": "א",
        "versechapter": "ז",
        "bookseder": "בראשית",
        "seder": "א",
        "verseseder": "ז",
        "parasha": "בראשית",
        "versenikud": "וַיַּ֣עַשׂ אֱלֹהִים֮ אֶת־ הָרָקִיעַ֒ וַיַּבְדֵּ֗ל בֵּ֤ין הַמַּ֙יִם֙ אֲשֶׁר֙ מִתַּ֣חַת לָרָקִ֔יעַ וּבֵ֣ין הַמַּ֔יִם אֲשֶׁ֖ר מֵעַ֣ל לָרָקִ֑יעַ וַֽיְהִי־ כֵֽן׃ ",
        "versenonikud": "ויעש אלהים את הרקיע ויבדל בין המים אשר מתחת לרקיע ובין המים אשר מעל לרקיע ויהי כן "
    },
    {
        "bookchapter": "בראשית",
        "chapter": "א",
        "versechapter": "ח",
        "bookseder": "בראשית",
        "seder": "א",
        "verseseder": "ח",
        "parasha": "בראשית",
        "versenikud": "וַיִּקְרָ֧א אֱלֹהִ֛ים לָֽרָקִ֖יעַ שָׁמָ֑יִם וַֽיְהִי־ עֶ֥רֶב וַֽיְהִי־ בֹ֖קֶר י֥וֹם שֵׁנִֽי׃ {פ}",
        "versenonikud": "ויקרא אלהים לרקיע שמים ויהי ערב ויהי בקר יום שני "
    },
    {
        "bookchapter": "בראשית",
        "chapter": "א",
        "versechapter": "ט",
        "bookseder": "בראשית",
        "seder": "א",
        "verseseder": "ט",
        "parasha": "בראשית",
        "versenikud": "וַיֹּ֣אמֶר אֱלֹהִ֗ים יִקָּו֨וּ הַמַּ֜יִם מִתַּ֤חַת הַשָּׁמַ֙יִם֙ אֶל־ מָק֣וֹם אֶחָ֔ד וְתֵרָאֶ֖ה הַיַּבָּשָׁ֑ה וַֽיְהִי־ כֵֽן׃ ",
        "versenonikud": "ויאמר אלהים יקוו המים מתחת השמים אל מקום אחד ותראה היבשה ויהי כן "
    },
    {
        "bookchapter": "בראשית",
        "chapter": "א",
        "versechapter": "י",
        "bookseder": "בראשית",
        "seder": "א",
        "verseseder": "י",
        "parasha": "בראשית",
        "versenikud": "וַיִּקְרָ֨א אֱלֹהִ֤ים ׀ לַיַּבָּשָׁה֙ אֶ֔רֶץ וּלְמִקְוֵ֥ה הַמַּ֖יִם קָרָ֣א יַמִּ֑ים וַיַּ֥רְא אֱלֹהִ֖ים כִּי־ טֽוֹב׃ ",
        "versenonikud": "ויקרא אלהים  ליבשה ארץ ולמקוה המים קרא ימים וירא אלהים כי טוב "
    },
    {
        "bookchapter": "בראשית",
        "chapter": "א",
        "versechapter": "יא",
        "bookseder": "בראשית",
        "seder": "א",
        "verseseder": "יא",
        "parasha": "בראשית",
        "versenikud": "וַיֹּ֣אמֶר אֱלֹהִ֗ים תַּֽדְשֵׁ֤א הָאָ֙רֶץ֙ דֶּ֔שֶׁא עֵ֚שֶׂב מַזְרִ֣יעַ זֶ֔רַע עֵ֣ץ פְּרִ֞י עֹ֤שֶׂה פְּרִי֙ לְמִינ֔וֹ אֲשֶׁ֥ר זַרְעוֹ־ ב֖וֹ עַל־ הָאָ֑רֶץ וַֽיְהִי־ כֵֽן׃ ",
        "versenonikud": "ויאמר אלהים תדשא הארץ דשא עשב מזריע זרע עץ פרי עשה פרי למינו אשר זרעו בו על הארץ ויהי כן "
    },
    {
        "bookchapter": "בראשית",
        "chapter": "א",
        "versechapter": "יב",
        "bookseder": "בראשית",
        "seder": "א",
        "verseseder": "יב",
        "parasha": "בראשית",
        "versenikud": "וַתּוֹצֵ֨א הָאָ֜רֶץ דֶּ֠שֶׁא עֵ֣שֶׂב מַזְרִ֤יעַ זֶ֙רַע֙ לְמִינֵ֔הוּ וְעֵ֧ץ עֹֽשֶׂה־ פְּרִ֛י אֲשֶׁ֥ר זַרְעוֹ־ ב֖וֹ לְמִינֵ֑הוּ וַיַּ֥רְא אֱלֹהִ֖ים כִּי־ טֽוֹב׃ ",
        "versenonikud": "ותוצא הארץ דשא עשב מזריע זרע למינהו ועץ עשה פרי אשר זרעו בו למינהו וירא אלהים כי טוב "
    },
    {
        "bookchapter": "בראשית",
        "chapter": "א",
        "versechapter": "יג",
        "bookseder": "בראשית",
        "seder": "א",
        "verseseder": "יג",
        "parasha": "בראשית",
        "versenikud": "וַֽיְהִי־ עֶ֥רֶב וַֽיְהִי־ בֹ֖קֶר י֥וֹם שְׁלִישִֽׁי׃ {פ}",
        "versenonikud": "ויהי ערב ויהי בקר יום שלישי "
    },
    {
        "bookchapter": "בראשית",
        "chapter": "א",
        "versechapter": "יד",
        "bookseder": "בראשית",
        "seder": "א",
        "verseseder": "יד",
        "parasha": "בראשית",
        "versenikud": "וַיֹּ֣אמֶר אֱלֹהִ֗ים יְהִ֤י מְאֹרֹת֙ בִּרְקִ֣יעַ הַשָּׁמַ֔יִם לְהַבְדִּ֕יל בֵּ֥ין הַיּ֖וֹם וּבֵ֣ין הַלָּ֑יְלָה וְהָי֤וּ לְאֹתֹת֙ וּלְמ֣וֹעֲדִ֔ים וּלְיָמִ֖ים וְשָׁנִֽים׃ ",
        "versenonikud": "ויאמר אלהים יהי מארת ברקיע השמים להבדיל בין היום ובין הלילה והיו לאתת ולמועדים ולימים ושנים "
    },
    {
        "bookchapter": "בראשית",
        "chapter": "א",
        "versechapter": "טו",
        "bookseder": "בראשית",
        "seder": "א",
        "verseseder": "טו",
        "parasha": "בראשית",
        "versenikud": "וְהָי֤וּ לִמְאוֹרֹת֙ בִּרְקִ֣יעַ הַשָּׁמַ֔יִם לְהָאִ֖יר עַל־ הָאָ֑רֶץ וַֽיְהִי־ כֵֽן׃ ",
        "versenonikud": "והיו למאורת ברקיע השמים להאיר על הארץ ויהי כן "
    },
    {
        "bookchapter": "בראשית",
        "chapter": "א",
        "versechapter": "טז",
        "bookseder": "בראשית",
        "seder": "א",
        "verseseder": "טז",
        "parasha": "בראשית",
        "versenikud": "וַיַּ֣עַשׂ אֱלֹהִ֔ים אֶת־ שְׁנֵ֥י הַמְּאֹרֹ֖ת הַגְּדֹלִ֑ים אֶת־ הַמָּא֤וֹר הַגָּדֹל֙ לְמֶמְשֶׁ֣לֶת הַיּ֔וֹם וְאֶת־ הַמָּא֤וֹר הַקָּטֹן֙ לְמֶמְשֶׁ֣לֶת הַלַּ֔יְלָה וְאֵ֖ת הַכּוֹכָבִֽים׃ ",
        "versenonikud": "ויעש אלהים את שני המארת הגדלים את המאור הגדל לממשלת היום ואת המאור הקטן לממשלת הלילה ואת הכוכבים "
    },
    {
        "bookchapter": "בראשית",
        "chapter": "א",
        "versechapter": "יז",
        "bookseder": "בראשית",
        "seder": "א",
        "verseseder": "יז",
        "parasha": "בראשית",
        "versenikud": "וַיִּתֵּ֥ן אֹתָ֛ם אֱלֹהִ֖ים בִּרְקִ֣יעַ הַשָּׁמָ֑יִם לְהָאִ֖יר עַל־ הָאָֽרֶץ׃ ",
        "versenonikud": "ויתן אתם אלהים ברקיע השמים להאיר על הארץ "
    },
    {
        "bookchapter": "בראשית",
        "chapter": "א",
        "versechapter": "יח",
        "bookseder": "בראשית",
        "seder": "א",
        "verseseder": "יח",
        "parasha": "בראשית",
        "versenikud": "וְלִמְשֹׁל֙ בַּיּ֣וֹם וּבַלַּ֔יְלָה וּֽלֲהַבְדִּ֔יל בֵּ֥ין הָא֖וֹר וּבֵ֣ין הַחֹ֑שֶׁךְ וַיַּ֥רְא אֱלֹהִ֖ים כִּי־ טֽוֹב׃ ",
        "versenonikud": "ולמשל ביום ובלילה ולהבדיל בין האור ובין החשך וירא אלהים כי טוב "
    },
    {
        "bookchapter": "בראשית",
        "chapter": "א",
        "versechapter": "יט",
        "bookseder": "בראשית",
        "seder": "א",
        "verseseder": "יט",
        "parasha": "בראשית",
        "versenikud": "וַֽיְהִי־ עֶ֥רֶב וַֽיְהִי־ בֹ֖קֶר י֥וֹם רְבִיעִֽי׃ {פ}",
        "versenonikud": "ויהי ערב ויהי בקר יום רביעי "
    },
    {
        "bookchapter": "בראשית",
        "chapter": "א",
        "versechapter": "כ",
        "bookseder": "בראשית",
        "seder": "א",
        "verseseder": "כ",
        "parasha": "בראשית",
        "versenikud": "וַיֹּ֣אמֶר אֱלֹהִ֔ים יִשְׁרְצ֣וּ הַמַּ֔יִם שֶׁ֖רֶץ נֶ֣פֶשׁ חַיָּ֑ה וְעוֹף֙ יְעוֹפֵ֣ף עַל־ הָאָ֔רֶץ עַל־ פְּנֵ֖י רְקִ֥יעַ הַשָּׁמָֽיִם׃ ",
        "versenonikud": "ויאמר אלהים ישרצו המים שרץ נפש חיה ועוף יעופף על הארץ על פני רקיע השמים "
    },
    {
        "bookchapter": "בראשית",
        "chapter": "א",
        "versechapter": "כא",
        "bookseder": "בראשית",
        "seder": "א",
        "verseseder": "כא",
        "parasha": "בראשית",
        "versenikud": "וַיִּבְרָ֣א אֱלֹהִ֔ים אֶת־ הַתַּנִּינִ֖ם הַגְּדֹלִ֑ים וְאֵ֣ת כָּל־ נֶ֣פֶשׁ הַֽחַיָּ֣ה ׀ הָֽרֹמֶ֡שֶׂת אֲשֶׁר֩ שָׁרְצ֨וּ הַמַּ֜יִם לְמִֽינֵהֶ֗ם וְאֵ֨ת כָּל־ ע֤וֹף כָּנָף֙ לְמִינֵ֔הוּ וַיַּ֥רְא אֱלֹהִ֖ים כִּי־ טֽוֹב׃ ",
        "versenonikud": "ויברא אלהים את התנינם הגדלים ואת כל נפש החיה  הרמשת אשר שרצו המים למינהם ואת כל עוף כנף למינהו וירא אלהים כי טוב "
    },
    {
        "bookchapter": "בראשית",
        "chapter": "א",
        "versechapter": "כב",
        "bookseder": "בראשית",
        "seder": "א",
        "verseseder": "כב",
        "parasha": "בראשית",
        "versenikud": "וַיְבָ֧רֶךְ אֹתָ֛ם אֱלֹהִ֖ים לֵאמֹ֑ר פְּר֣וּ וּרְב֗וּ וּמִלְא֤וּ אֶת־ הַמַּ֙יִם֙ בַּיַּמִּ֔ים וְהָע֖וֹף יִ֥רֶב בָּאָֽרֶץ׃ ",
        "versenonikud": "ויברך אתם אלהים לאמר פרו ורבו ומלאו את המים בימים והעוף ירב בארץ "
    },
    {
        "bookchapter": "בראשית",
        "chapter": "א",
        "versechapter": "כג",
        "bookseder": "בראשית",
        "seder": "א",
        "verseseder": "כג",
        "parasha": "בראשית",
        "versenikud": "וַֽיְהִי־ עֶ֥רֶב וַֽיְהִי־ בֹ֖קֶר י֥וֹם חֲמִישִֽׁי׃ {פ}",
        "versenonikud": "ויהי ערב ויהי בקר יום חמישי "
    },
    {
        "bookchapter": "בראשית",
        "chapter": "א",
        "versechapter": "כד",
        "bookseder": "בראשית",
        "seder": "א",
        "verseseder": "כד",
        "parasha": "בראשית",
        "versenikud": "וַיֹּ֣אמֶר אֱלֹהִ֗ים תּוֹצֵ֨א הָאָ֜רֶץ נֶ֤פֶשׁ חַיָּה֙ לְמִינָ֔הּ בְּהֵמָ֥ה וָרֶ֛מֶשׂ וְחַֽיְתוֹ־ אֶ֖רֶץ לְמִינָ֑הּ וַֽיְהִי־ כֵֽן׃ ",
        "versenonikud": "ויאמר אלהים תוצא הארץ נפש חיה למינה בהמה ורמש וחיתו ארץ למינה ויהי כן "
    },
    {
        "bookchapter": "בראשית",
        "chapter": "א",
        "versechapter": "כה",
        "bookseder": "בראשית",
        "seder": "א",
        "verseseder": "כה",
        "parasha": "בראשית",
        "versenikud": "וַיַּ֣עַשׂ אֱלֹהִים֩ אֶת־ חַיַּ֨ת הָאָ֜רֶץ לְמִינָ֗הּ וְאֶת־ הַבְּהֵמָה֙ לְמִינָ֔הּ וְאֵ֛ת כָּל־ רֶ֥מֶשׂ הָֽאֲדָמָ֖ה לְמִינֵ֑הוּ וַיַּ֥רְא אֱלֹהִ֖ים כִּי־ טֽוֹב׃ ",
        "versenonikud": "ויעש אלהים את חית הארץ למינה ואת הבהמה למינה ואת כל רמש האדמה למינהו וירא אלהים כי טוב "
    },
    {
        "bookchapter": "בראשית",
        "chapter": "א",
        "versechapter": "כו",
        "bookseder": "בראשית",
        "seder": "א",
        "verseseder": "כו",
        "parasha": "בראשית",
        "versenikud": "וַיֹּ֣אמֶר אֱלֹהִ֔ים נַֽעֲשֶׂ֥ה אָדָ֛ם בְּצַלְמֵ֖נוּ כִּדְמוּתֵ֑נוּ וְיִרְדּוּ֩ בִדְגַ֨ת הַיָּ֜ם וּבְע֣וֹף הַשָּׁמַ֗יִם וּבַבְּהֵמָה֙ וּבְכָל־ הָאָ֔רֶץ וּבְכָל־ הָרֶ֖מֶשׂ הָֽרֹמֵ֥שׂ עַל־ הָאָֽרֶץ׃ ",
        "versenonikud": "ויאמר אלהים נעשה אדם בצלמנו כדמותנו וירדו בדגת הים ובעוף השמים ובבהמה ובכל הארץ ובכל הרמש הרמש על הארץ "
    },
    {
        "bookchapter": "בראשית",
        "chapter": "א",
        "versechapter": "כז",
        "bookseder": "בראשית",
        "seder": "א",
        "verseseder": "כז",
        "parasha": "בראשית",
        "versenikud": "וַיִּבְרָ֨א אֱלֹהִ֤ים ׀ אֶת־ הָֽאָדָם֙ בְּצַלְמ֔וֹ בְּצֶ֥לֶם אֱלֹהִ֖ים בָּרָ֣א אֹת֑וֹ זָכָ֥ר וּנְקֵבָ֖ה בָּרָ֥א אֹתָֽם׃ ",
        "versenonikud": "ויברא אלהים  את האדם בצלמו בצלם אלהים ברא אתו זכר ונקבה ברא אתם "
    },
    {
        "bookchapter": "בראשית",
        "chapter": "א",
        "versechapter": "כח",
        "bookseder": "בראשית",
        "seder": "א",
        "verseseder": "כח",
        "parasha": "בראשית",
        "versenikud": "וַיְבָ֣רֶךְ אֹתָם֮ אֱלֹהִים֒ וַיֹּ֨אמֶר לָהֶ֜ם אֱלֹהִ֗ים פְּר֥וּ וּרְב֛וּ וּמִלְא֥וּ אֶת־ הָאָ֖רֶץ וְכִבְשֻׁ֑הָ וּרְד֞וּ בִּדְגַ֤ת הַיָּם֙ וּבְע֣וֹף הַשָּׁמַ֔יִם וּבְכָל־ חַיָּ֖ה הָֽרֹמֶ֥שֶׂת עַל־ הָאָֽרֶץ׃ ",
        "versenonikud": "ויברך אתם אלהים ויאמר להם אלהים פרו ורבו ומלאו את הארץ וכבשה ורדו בדגת הים ובעוף השמים ובכל חיה הרמשת על הארץ "
    },
    {
        "bookchapter": "בראשית",
        "chapter": "א",
        "versechapter": "כט",
        "bookseder": "בראשית",
        "seder": "א",
        "verseseder": "כט",
        "parasha": "בראשית",
        "versenikud": "וַיֹּ֣אמֶר אֱלֹהִ֗ים הִנֵּה֩ נָתַ֨תִּי לָכֶ֜ם אֶת־ כָּל־ עֵ֣שֶׂב ׀ זֹרֵ֣עַ זֶ֗רַע אֲשֶׁר֙ עַל־ פְּנֵ֣י כָל־ הָאָ֔רֶץ וְאֶת־ כָּל־ הָעֵ֛ץ אֲשֶׁר־ בּ֥וֹ פְרִי־ עֵ֖ץ זֹרֵ֣עַ זָ֑רַע לָכֶ֥ם יִֽהְיֶ֖ה לְאָכְלָֽה׃ ",
        "versenonikud": "ויאמר אלהים הנה נתתי לכם את כל עשב  זרע זרע אשר על פני כל הארץ ואת כל העץ אשר בו פרי עץ זרע זרע לכם יהיה לאכלה "
    },
    {
        "bookchapter": "בראשית",
        "chapter": "א",
        "versechapter": "ל",
        "bookseder": "בראשית",
        "seder": "א",
        "verseseder": "ל",
        "parasha": "בראשית",
        "versenikud": "וּֽלְכָל־ חַיַּ֣ת הָ֠אָרֶץ וּלְכָל־ ע֨וֹף הַשָּׁמַ֜יִם וּלְכֹ֣ל ׀ רוֹמֵ֣שׂ עַל־ הָאָ֗רֶץ אֲשֶׁר־ בּוֹ֙ נֶ֣פֶשׁ חַיָּ֔ה אֶת־ כָּל־ יֶ֥רֶק עֵ֖שֶׂב לְאָכְלָ֑ה וַֽיְהִי־ כֵֽן׃ ",
        "versenonikud": "ולכל חית הארץ ולכל עוף השמים ולכל  רומש על הארץ אשר בו נפש חיה את כל ירק עשב לאכלה ויהי כן "
    },
    {
        "bookchapter": "בראשית",
        "chapter": "א",
        "versechapter": "לא",
        "bookseder": "בראשית",
        "seder": "א",
        "verseseder": "לא",
        "parasha": "בראשית",
        "versenikud": "וַיַּ֤רְא אֱלֹהִים֙ אֶת־ כָּל־ אֲשֶׁ֣ר עָשָׂ֔ה וְהִנֵּה־ ט֖וֹב מְאֹ֑ד וַֽיְהִי־ עֶ֥רֶב וַֽיְהִי־ בֹ֖קֶר י֥וֹם הַשִּׁשִּֽׁי׃ {פ}",
        "versenonikud": "וירא אלהים את כל אשר עשה והנה טוב מאד ויהי ערב ויהי בקר יום הששי "
    },
    {
        "bookchapter": "בראשית",
        "chapter": "ב",
        "versechapter": "א",
        "bookseder": "בראשית",
        "seder": "א",
        "verseseder": "לב",
        "parasha": "בראשית",
        "versenikud": "וַיְכֻלּ֛וּ הַשָּׁמַ֥יִם וְהָאָ֖רֶץ וְכָל־ צְבָאָֽם׃ ",
        "versenonikud": "ויכלו השמים והארץ וכל צבאם "
    },
    {
        "bookchapter": "בראשית",
        "chapter": "ב",
        "versechapter": "ב",
        "bookseder": "בראשית",
        "seder": "א",
        "verseseder": "לג",
        "parasha": "בראשית",
        "versenikud": "וַיְכַ֤ל אֱלֹהִים֙ בַּיּ֣וֹם הַשְּׁבִיעִ֔י מְלַאכְתּ֖וֹ אֲשֶׁ֣ר עָשָׂ֑ה וַיִּשְׁבֹּת֙ בַּיּ֣וֹם הַשְּׁבִיעִ֔י מִכָּל־ מְלַאכְתּ֖וֹ אֲשֶׁ֥ר עָשָֽׂה׃ ",
        "versenonikud": "ויכל אלהים ביום השביעי מלאכתו אשר עשה וישבת ביום השביעי מכל מלאכתו אשר עשה "
    },
    {
        "bookchapter": "בראשית",
        "chapter": "ב",
        "versechapter": "ג",
        "bookseder": "בראשית",
        "seder": "א",
        "verseseder": "לד",
        "parasha": "בראשית",
        "versenikud": "וַיְבָ֤רֶךְ אֱלֹהִים֙ אֶת־ י֣וֹם הַשְּׁבִיעִ֔י וַיְקַדֵּ֖שׁ אֹת֑וֹ כִּ֣י ב֤וֹ שָׁבַת֙ מִכָּל־ מְלַאכְתּ֔וֹ אֲשֶׁר־ בָּרָ֥א אֱלֹהִ֖ים לַעֲשֽׂוֹת׃ {פ}",
        "versenonikud": "ויברך אלהים את יום השביעי ויקדש אתו כי בו שבת מכל מלאכתו אשר ברא אלהים לעשות "
    }
]