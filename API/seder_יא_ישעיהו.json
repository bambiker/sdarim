[
    {
        "bookchapter": "ישעיהו",
        "chapter": "כז",
        "versechapter": "יב",
        "bookseder": "ישעיהו",
        "seder": "יא",
        "verseseder": "א",
        "versenikud": "וְהָיָה֙ בַּיּ֣וֹם הַה֔וּא יַחְבֹּ֧ט יְהוָ֛ה מִשִּׁבֹּ֥לֶת הַנָּהָ֖ר עַד־ נַ֣חַל מִצְרָ֑יִם וְאַתֶּ֧ם תְּלֻקְּט֛וּ לְאַחַ֥ד אֶחָ֖ד בְּנֵ֥י יִשְׂרָאֵֽל׃ ",
        "versenonikud": "והיה ביום ההוא יחבט יהוה משבלת הנהר עד נחל מצרים ואתם תלקטו לאחד אחד בני ישראל "
    },
    {
        "bookchapter": "ישעיהו",
        "chapter": "כז",
        "versechapter": "יג",
        "bookseder": "ישעיהו",
        "seder": "יא",
        "verseseder": "ב",
        "versenikud": "וְהָיָ֣ה ׀ בַּיּ֣וֹם הַה֗וּא יִתָּקַע֮ בְּשׁוֹפָ֣ר גָּדוֹל֒ וּבָ֗אוּ הָאֹֽבְדִים֙ בְּאֶ֣רֶץ אַשּׁ֔וּר וְהַנִּדָּחִ֖ים בְּאֶ֣רֶץ מִצְרָ֑יִם וְהִשְׁתַּחֲו֧וּ לַיהוָ֛ה בְּהַ֥ר הַקֹּ֖דֶשׁ בִּירוּשָׁלִָֽם׃ ",
        "versenonikud": "והיה  ביום ההוא יתקע בשופר גדול ובאו האבדים בארץ אשור והנדחים בארץ מצרים והשתחוו ליהוה בהר הקדש בירושלם "
    },
    {
        "bookchapter": "ישעיהו",
        "chapter": "כח",
        "versechapter": "א",
        "bookseder": "ישעיהו",
        "seder": "יא",
        "verseseder": "ג",
        "versenikud": "ה֗וֹי עֲטֶ֤רֶת גֵּאוּת֙ שִׁכֹּרֵ֣י אֶפְרַ֔יִם וְצִ֥יץ נֹבֵ֖ל צְבִ֣י תִפְאַרְתּ֑וֹ אֲשֶׁ֛ר עַל־ רֹ֥אשׁ גֵּֽיא־ שְׁמָנִ֖ים הֲל֥וּמֵי יָֽיִן׃ ",
        "versenonikud": "הוי עטרת גאות שכרי אפרים וציץ נבל צבי תפארתו אשר על ראש גיא שמנים הלומי יין "
    },
    {
        "bookchapter": "ישעיהו",
        "chapter": "כח",
        "versechapter": "ב",
        "bookseder": "ישעיהו",
        "seder": "יא",
        "verseseder": "ד",
        "versenikud": "הִנֵּ֨ה חָזָ֤ק וְאַמִּץ֙ לַֽאדֹנָ֔י כְּזֶ֥רֶם בָּרָ֖ד שַׂ֣עַר קָ֑טֶב כְּ֠זֶרֶם מַ֣יִם כַּבִּירִ֥ים שֹׁטְפִ֛ים הִנִּ֥יחַ לָאָ֖רֶץ בְּיָֽד׃ ",
        "versenonikud": "הנה חזק ואמץ לאדני כזרם ברד שער קטב כזרם מים כבירים שטפים הניח לארץ ביד "
    },
    {
        "bookchapter": "ישעיהו",
        "chapter": "כח",
        "versechapter": "ג",
        "bookseder": "ישעיהו",
        "seder": "יא",
        "verseseder": "ה",
        "versenikud": "בְּרַגְלַ֖יִם תֵּֽרָמַ֑סְנָה עֲטֶ֥רֶת גֵּא֖וּת שִׁכּוֹרֵ֥י אֶפְרָֽיִם׃ ",
        "versenonikud": "ברגלים תרמסנה עטרת גאות שכורי אפרים "
    },
    {
        "bookchapter": "ישעיהו",
        "chapter": "כח",
        "versechapter": "ד",
        "bookseder": "ישעיהו",
        "seder": "יא",
        "verseseder": "ו",
        "versenikud": "וְֽהָ֨יְתָ֜ה צִיצַ֤ת נֹבֵל֙ צְבִ֣י תִפְאַרְתּ֔וֹ אֲשֶׁ֥ר עַל־ רֹ֖אשׁ גֵּ֣יא שְׁמָנִ֑ים כְּבִכּוּרָהּ֙ בְּטֶ֣רֶם קַ֔יִץ אֲשֶׁ֨ר יִרְאֶ֤ה הָֽרֹאֶה֙ אוֹתָ֔הּ בְּעוֹדָ֥הּ בְּכַפּ֖וֹ יִבְלָעֶֽנָּה׃ ",
        "versenonikud": "והיתה ציצת נבל צבי תפארתו אשר על ראש גיא שמנים כבכורה בטרם קיץ אשר יראה הראה אותה בעודה בכפו יבלענה "
    },
    {
        "bookchapter": "ישעיהו",
        "chapter": "כח",
        "versechapter": "ה",
        "bookseder": "ישעיהו",
        "seder": "יא",
        "verseseder": "ז",
        "versenikud": "בַּיּ֣וֹם הַה֗וּא יִֽהְיֶה֙ יְהוָ֣ה צְבָא֔וֹת לַעֲטֶ֣רֶת צְבִ֔י וְלִצְפִירַ֖ת תִּפְאָרָ֑ה לִשְׁאָ֖ר עַמּֽוֹ׃ ",
        "versenonikud": "ביום ההוא יהיה יהוה צבאות לעטרת צבי ולצפירת תפארה לשאר עמו "
    },
    {
        "bookchapter": "ישעיהו",
        "chapter": "כח",
        "versechapter": "ו",
        "bookseder": "ישעיהו",
        "seder": "יא",
        "verseseder": "ח",
        "versenikud": "וּלְר֖וּחַ מִשְׁפָּ֑ט לַיּוֹשֵׁב֙ עַל־ הַמִּשְׁפָּ֔ט וְלִ֨גְבוּרָ֔ה מְשִׁיבֵ֥י מִלְחָמָ֖ה שָֽׁעְרָה׃ ",
        "versenonikud": "ולרוח משפט ליושב על המשפט ולגבורה משיבי מלחמה שערה "
    },
    {
        "bookchapter": "ישעיהו",
        "chapter": "כח",
        "versechapter": "ז",
        "bookseder": "ישעיהו",
        "seder": "יא",
        "verseseder": "ט",
        "versenikud": "וְגַם־ אֵ֙לֶּה֙ בַּיַּ֣יִן שָׁג֔וּ וּבַשֵּׁכָ֖ר תָּע֑וּ כֹּהֵ֣ן וְנָבִיא֩ שָׁג֨וּ בַשֵּׁכָ֜ר נִבְלְע֣וּ מִן־ הַיַּ֗יִן תָּעוּ֙ מִן־ הַשֵּׁכָ֔ר שָׁגוּ֙ בָּֽרֹאֶ֔ה פָּק֖וּ פְּלִילִיָּֽה׃ ",
        "versenonikud": "וגם אלה ביין שגו ובשכר תעו כהן ונביא שגו בשכר נבלעו מן היין תעו מן השכר שגו בראה פקו פליליה "
    },
    {
        "bookchapter": "ישעיהו",
        "chapter": "כח",
        "versechapter": "ח",
        "bookseder": "ישעיהו",
        "seder": "יא",
        "verseseder": "י",
        "versenikud": "כִּ֚י כָּל־ שֻׁלְחָנ֔וֹת מָלְא֖וּ קִ֣יא צֹאָ֑ה בְּלִ֖י מָקֽוֹם׃ ",
        "versenonikud": "כי כל שלחנות מלאו קיא צאה בלי מקום "
    },
    {
        "bookchapter": "ישעיהו",
        "chapter": "כח",
        "versechapter": "ט",
        "bookseder": "ישעיהו",
        "seder": "יא",
        "verseseder": "יא",
        "versenikud": "אֶת־ מִי֙ יוֹרֶ֣ה דֵעָ֔ה וְאֶת־ מִ֖י יָבִ֣ין שְׁמוּעָ֑ה גְּמוּלֵי֙ מֵֽחָלָ֔ב עַתִּיקֵ֖י מִשָּׁדָֽיִם׃ ",
        "versenonikud": "את מי יורה דעה ואת מי יבין שמועה גמולי מחלב עתיקי משדים "
    },
    {
        "bookchapter": "ישעיהו",
        "chapter": "כח",
        "versechapter": "י",
        "bookseder": "ישעיהו",
        "seder": "יא",
        "verseseder": "יב",
        "versenikud": "כִּ֣י צַ֤ו לָצָו֙ צַ֣ו לָצָ֔ו קַ֥ו לָקָ֖ו קַ֣ו לָקָ֑ו זְעֵ֥יר שָׁ֖ם זְעֵ֥יר שָֽׁם׃ ",
        "versenonikud": "כי צו לצו צו לצו קו לקו קו לקו זעיר שם זעיר שם "
    },
    {
        "bookchapter": "ישעיהו",
        "chapter": "כח",
        "versechapter": "יא",
        "bookseder": "ישעיהו",
        "seder": "יא",
        "verseseder": "יג",
        "versenikud": "כִּ֚י בְּלַעֲגֵ֣י שָׂפָ֔ה וּבְלָשׁ֖וֹן אַחֶ֑רֶת יְדַבֵּ֖ר אֶל־ הָעָ֥ם הַזֶּֽה׃ ",
        "versenonikud": "כי בלעגי שפה ובלשון אחרת ידבר אל העם הזה "
    },
    {
        "bookchapter": "ישעיהו",
        "chapter": "כח",
        "versechapter": "יב",
        "bookseder": "ישעיהו",
        "seder": "יא",
        "verseseder": "יד",
        "versenikud": "אֲשֶׁ֣ר ׀ אָמַ֣ר אֲלֵיהֶ֗ם זֹ֤את הַמְּנוּחָה֙ הָנִ֣יחוּ לֶֽעָיֵ֔ף וְזֹ֖את הַמַּרְגֵּעָ֑ה וְלֹ֥א אָב֖וּא שְׁמֽוֹעַ׃ ",
        "versenonikud": "אשר  אמר אליהם זאת המנוחה הניחו לעיף וזאת המרגעה ולא אבוא שמוע "
    },
    {
        "bookchapter": "ישעיהו",
        "chapter": "כח",
        "versechapter": "יג",
        "bookseder": "ישעיהו",
        "seder": "יא",
        "verseseder": "טו",
        "versenikud": "וְהָיָ֨ה לָהֶ֜ם דְּבַר־ יְהוָ֗ה צַ֣ו לָצָ֞ו צַ֤ו לָצָו֙ קַ֤ו לָקָו֙ קַ֣ו לָקָ֔ו זְעֵ֥יר שָׁ֖ם זְעֵ֣יר שָׁ֑ם לְמַ֨עַן יֵלְכ֜וּ וְכָשְׁל֤וּ אָחוֹר֙ וְנִשְׁבָּ֔רוּ וְנוֹקְשׁ֖וּ וְנִלְכָּֽדוּ׃ ",
        "versenonikud": "והיה להם דבר יהוה צו לצו צו לצו קו לקו קו לקו זעיר שם זעיר שם למען ילכו וכשלו אחור ונשברו ונוקשו ונלכדו "
    },
    {
        "bookchapter": "ישעיהו",
        "chapter": "כח",
        "versechapter": "יד",
        "bookseder": "ישעיהו",
        "seder": "יא",
        "verseseder": "טז",
        "versenikud": "לָכֵ֛ן שִׁמְע֥וּ דְבַר־ יְהוָ֖ה אַנְשֵׁ֣י לָצ֑וֹן מֹֽשְׁלֵי֙ הָעָ֣ם הַזֶּ֔ה אֲשֶׁ֖ר בִּירוּשָׁלִָֽם׃ ",
        "versenonikud": "לכן שמעו דבר יהוה אנשי לצון משלי העם הזה אשר בירושלם "
    },
    {
        "bookchapter": "ישעיהו",
        "chapter": "כח",
        "versechapter": "טו",
        "bookseder": "ישעיהו",
        "seder": "יא",
        "verseseder": "יז",
        "versenikud": "כִּ֣י אֲמַרְתֶּ֗ם כָּרַ֤תְנֽוּ בְרִית֙ אֶת־ מָ֔וֶת וְעִם־ שְׁא֖וֹל עָשִׂ֣ינוּ חֹזֶ֑ה שיט שׁ֣וֹט שׁוֹטֵ֤ף כִּֽי־ עבר יַֽעֲבֹר֙ לֹ֣א יְבוֹאֵ֔נוּ כִּ֣י שַׂ֧מְנוּ כָזָ֛ב מַחְסֵ֖נוּ וּבַשֶּׁ֥קֶר נִסְתָּֽרְנוּ׃ ",
        "versenonikud": "כי אמרתם כרתנו ברית את מות ועם שאול עשינו חזה שיט שוט שוטף כי עבר יעבר לא יבואנו כי שמנו כזב מחסנו ובשקר נסתרנו "
    },
    {
        "bookchapter": "ישעיהו",
        "chapter": "כח",
        "versechapter": "טז",
        "bookseder": "ישעיהו",
        "seder": "יא",
        "verseseder": "יח",
        "versenikud": "לָכֵ֗ן כֹּ֤ה אָמַר֙ אֲדֹנָ֣י יְהוִ֔ה הִנְנִ֛י יִסַּ֥ד בְּצִיּ֖וֹן אָ֑בֶן אֶ֣בֶן בֹּ֜חַן פִּנַּ֤ת יִקְרַת֙ מוּסָ֣ד מוּסָּ֔ד הַֽמַּאֲמִ֖ין לֹ֥א יָחִֽישׁ׃ ",
        "versenonikud": "לכן כה אמר אדני יהוה הנני יסד בציון אבן אבן בחן פנת יקרת מוסד מוסד המאמין לא יחיש "
    },
    {
        "bookchapter": "ישעיהו",
        "chapter": "כח",
        "versechapter": "יז",
        "bookseder": "ישעיהו",
        "seder": "יא",
        "verseseder": "יט",
        "versenikud": "וְשַׂמְתִּ֤י מִשְׁפָּט֙ לְקָ֔ו וּצְדָקָ֖ה לְמִשְׁקָ֑לֶת וְיָעָ֤ה בָרָד֙ מַחְסֵ֣ה כָזָ֔ב וְסֵ֥תֶר מַ֖יִם יִשְׁטֹֽפוּ׃ ",
        "versenonikud": "ושמתי משפט לקו וצדקה למשקלת ויעה ברד מחסה כזב וסתר מים ישטפו "
    },
    {
        "bookchapter": "ישעיהו",
        "chapter": "כח",
        "versechapter": "יח",
        "bookseder": "ישעיהו",
        "seder": "יא",
        "verseseder": "כ",
        "versenikud": "וְכֻפַּ֤ר בְּרִֽיתְכֶם֙ אֶת־ מָ֔וֶת וְחָזוּתְכֶ֥ם אֶת־ שְׁא֖וֹל לֹ֣א תָק֑וּם שׁ֤וֹט שׁוֹטֵף֙ כִּ֣י יַֽעֲבֹ֔ר וִהְיִ֥יתֶם ל֖וֹ לְמִרְמָֽס׃ ",
        "versenonikud": "וכפר בריתכם את מות וחזותכם את שאול לא תקום שוט שוטף כי יעבר והייתם לו למרמס "
    },
    {
        "bookchapter": "ישעיהו",
        "chapter": "כח",
        "versechapter": "יט",
        "bookseder": "ישעיהו",
        "seder": "יא",
        "verseseder": "כא",
        "versenikud": "מִדֵּ֤י עָבְרוֹ֙ יִקַּ֣ח אֶתְכֶ֔ם כִּֽי־ בַבֹּ֧קֶר בַּבֹּ֛קֶר יַעֲבֹ֖ר בַּיּ֣וֹם וּבַלָּ֑יְלָה וְהָיָ֥ה רַק־ זְוָעָ֖ה הָבִ֥ין שְׁמוּעָֽה׃ ",
        "versenonikud": "מדי עברו יקח אתכם כי בבקר בבקר יעבר ביום ובלילה והיה רק זועה הבין שמועה "
    },
    {
        "bookchapter": "ישעיהו",
        "chapter": "כח",
        "versechapter": "כ",
        "bookseder": "ישעיהו",
        "seder": "יא",
        "verseseder": "כב",
        "versenikud": "כִּֽי־ קָצַ֥ר הַמַּצָּ֖ע מֵֽהִשְׂתָּרֵ֑עַ וְהַמַּסֵּכָ֥ה צָ֖רָה כְּהִתְכַּנֵּֽס׃ ",
        "versenonikud": "כי קצר המצע מהשתרע והמסכה צרה כהתכנס "
    },
    {
        "bookchapter": "ישעיהו",
        "chapter": "כח",
        "versechapter": "כא",
        "bookseder": "ישעיהו",
        "seder": "יא",
        "verseseder": "כג",
        "versenikud": "כִּ֤י כְהַר־ פְּרָצִים֙ יָק֣וּם יְהוָ֔ה כְּעֵ֖מֶק בְּגִבְע֣וֹן יִרְגָּ֑ז לַעֲשׂ֤וֹת מַעֲשֵׂ֙הוּ֙ זָ֣ר מַעֲשֵׂ֔הוּ וְלַֽעֲבֹד֙ עֲבֹ֣דָת֔וֹ נָכְרִיָּ֖ה עֲבֹדָתֽוֹ׃ ",
        "versenonikud": "כי כהר פרצים יקום יהוה כעמק בגבעון ירגז לעשות מעשהו זר מעשהו ולעבד עבדתו נכריה עבדתו "
    },
    {
        "bookchapter": "ישעיהו",
        "chapter": "כח",
        "versechapter": "כב",
        "bookseder": "ישעיהו",
        "seder": "יא",
        "verseseder": "כד",
        "versenikud": "וְעַתָּה֙ אַל־ תִּתְלוֹצָ֔צוּ פֶּֽן־ יֶחְזְק֖וּ מֽוֹסְרֵיכֶ֑ם כִּֽי־ כָלָ֨ה וְנֶחֱרָצָ֜ה שָׁמַ֗עְתִּי מֵאֵ֨ת אֲדֹנָ֧י יְהוִ֛ה צְבָא֖וֹת עַל־ כָּל־ הָאָֽרֶץ׃ ",
        "versenonikud": "ועתה אל תתלוצצו פן יחזקו מוסריכם כי כלה ונחרצה שמעתי מאת אדני יהוה צבאות על כל הארץ "
    },
    {
        "bookchapter": "ישעיהו",
        "chapter": "כח",
        "versechapter": "כג",
        "bookseder": "ישעיהו",
        "seder": "יא",
        "verseseder": "כה",
        "versenikud": "הַאֲזִ֥ינוּ וְשִׁמְע֖וּ קוֹלִ֑י הַקְשִׁ֥יבוּ וְשִׁמְע֖וּ אִמְרָתִֽי׃ ",
        "versenonikud": "האזינו ושמעו קולי הקשיבו ושמעו אמרתי "
    },
    {
        "bookchapter": "ישעיהו",
        "chapter": "כח",
        "versechapter": "כד",
        "bookseder": "ישעיהו",
        "seder": "יא",
        "verseseder": "כו",
        "versenikud": "הֲכֹ֣ל הַיּ֔וֹם יַחֲרֹ֥שׁ הַחֹרֵ֖שׁ לִזְרֹ֑עַ יְפַתַּ֥ח וִֽישַׂדֵּ֖ד אַדְמָתֽוֹ׃ ",
        "versenonikud": "הכל היום יחרש החרש לזרע יפתח וישדד אדמתו "
    },
    {
        "bookchapter": "ישעיהו",
        "chapter": "כח",
        "versechapter": "כה",
        "bookseder": "ישעיהו",
        "seder": "יא",
        "verseseder": "כז",
        "versenikud": "הֲלוֹא֙ אִם־ שִׁוָּ֣ה פָנֶ֔יהָ וְהֵפִ֥יץ קֶ֖צַח וְכַמֹּ֣ן יִזְרֹ֑ק וְשָׂ֨ם חִטָּ֤ה שׂוֹרָה֙ וּשְׂעֹרָ֣ה נִסְמָ֔ן וְכֻסֶּ֖מֶת גְּבֻלָתֽוֹ׃ ",
        "versenonikud": "הלוא אם שוה פניה והפיץ קצח וכמן יזרק ושם חטה שורה ושערה נסמן וכסמת גבלתו "
    },
    {
        "bookchapter": "ישעיהו",
        "chapter": "כח",
        "versechapter": "כו",
        "bookseder": "ישעיהו",
        "seder": "יא",
        "verseseder": "כח",
        "versenikud": "וְיִסְּר֥וֹ לַמִּשְׁפָּ֖ט אֱלֹהָ֥יו יוֹרֶֽנּוּ׃ ",
        "versenonikud": "ויסרו למשפט אלהיו יורנו "
    },
    {
        "bookchapter": "ישעיהו",
        "chapter": "כח",
        "versechapter": "כז",
        "bookseder": "ישעיהו",
        "seder": "יא",
        "verseseder": "כט",
        "versenikud": "כִּ֣י לֹ֤א בֶֽחָרוּץ֙ י֣וּדַשׁ קֶ֔צַח וְאוֹפַ֣ן עֲגָלָ֔ה עַל־ כַּמֹּ֖ן יוּסָּ֑ב כִּ֧י בַמַּטֶּ֛ה יֵחָ֥בֶט קֶ֖צַח וְכַמֹּ֥ן בַּשָּֽׁבֶט׃ ",
        "versenonikud": "כי לא בחרוץ יודש קצח ואופן עגלה על כמן יוסב כי במטה יחבט קצח וכמן בשבט "
    },
    {
        "bookchapter": "ישעיהו",
        "chapter": "כח",
        "versechapter": "כח",
        "bookseder": "ישעיהו",
        "seder": "יא",
        "verseseder": "ל",
        "versenikud": "לֶ֣חֶם יוּדָ֔ק כִּ֛י לֹ֥א לָנֶ֖צַח אָד֣וֹשׁ יְדוּשֶׁ֑נּוּ וְ֠הָמַם גִּלְגַּ֧ל עֶגְלָת֛וֹ וּפָרָשָׁ֖יו לֹֽא־ יְדֻקֶּֽנּוּ׃ ",
        "versenonikud": "לחם יודק כי לא לנצח אדוש ידושנו והמם גלגל עגלתו ופרשיו לא ידקנו "
    },
    {
        "bookchapter": "ישעיהו",
        "chapter": "כח",
        "versechapter": "כט",
        "bookseder": "ישעיהו",
        "seder": "יא",
        "verseseder": "לא",
        "versenikud": "גַּם־ זֹ֕את מֵעִ֛ם יְהוָ֥ה צְבָא֖וֹת יָצָ֑אָה הִפְלִ֣יא עֵצָ֔ה הִגְדִּ֖יל תּוּשִׁיָּֽה׃ ",
        "versenonikud": "גם זאת מעם יהוה צבאות יצאה הפליא עצה הגדיל תושיה "
    },
    {
        "bookchapter": "ישעיהו",
        "chapter": "כט",
        "versechapter": "א",
        "bookseder": "ישעיהו",
        "seder": "יא",
        "verseseder": "לב",
        "versenikud": "ה֚וֹי אֲרִיאֵ֣ל אֲרִיאֵ֔ל קִרְיַ֖ת חָנָ֣ה דָוִ֑ד סְפ֥וּ שָׁנָ֛ה עַל־ שָׁנָ֖ה חַגִּ֥ים יִנְקֹֽפוּ׃ ",
        "versenonikud": "הוי אריאל אריאל קרית חנה דוד ספו שנה על שנה חגים ינקפו "
    },
    {
        "bookchapter": "ישעיהו",
        "chapter": "כט",
        "versechapter": "ב",
        "bookseder": "ישעיהו",
        "seder": "יא",
        "verseseder": "לג",
        "versenikud": "וַהֲצִיק֖וֹתִי לַֽאֲרִיאֵ֑ל וְהָיְתָ֤ה תַֽאֲנִיָּה֙ וַֽאֲנִיָּ֔ה וְהָ֥יְתָה לִּ֖י כַּאֲרִיאֵֽל׃ ",
        "versenonikud": "והציקותי לאריאל והיתה תאניה ואניה והיתה לי כאריאל "
    },
    {
        "bookchapter": "ישעיהו",
        "chapter": "כט",
        "versechapter": "ג",
        "bookseder": "ישעיהו",
        "seder": "יא",
        "verseseder": "לד",
        "versenikud": "וְחָנִ֥יתִי כַדּ֖וּר עָלָ֑יִךְ וְצַרְתִּ֤י עָלַ֙יִךְ֙ מֻצָּ֔ב וַהֲקִֽימֹתִ֥י עָלַ֖יִךְ מְצֻרֹֽת׃ ",
        "versenonikud": "וחניתי כדור עליך וצרתי עליך מצב והקימתי עליך מצרת "
    },
    {
        "bookchapter": "ישעיהו",
        "chapter": "כט",
        "versechapter": "ד",
        "bookseder": "ישעיהו",
        "seder": "יא",
        "verseseder": "לה",
        "versenikud": "וְשָׁפַלְתְּ֙ מֵאֶ֣רֶץ תְּדַבֵּ֔רִי וּמֵֽעָפָ֖ר תִּשַּׁ֣ח אִמְרָתֵ֑ךְ וְֽ֠הָיָה כְּא֤וֹב מֵאֶ֙רֶץ֙ קוֹלֵ֔ךְ וּמֵעָפָ֖ר אִמְרָתֵ֥ךְ תְּצַפְצֵֽף׃ ",
        "versenonikud": "ושפלת מארץ תדברי ומעפר תשח אמרתך והיה כאוב מארץ קולך ומעפר אמרתך תצפצף "
    },
    {
        "bookchapter": "ישעיהו",
        "chapter": "כט",
        "versechapter": "ה",
        "bookseder": "ישעיהו",
        "seder": "יא",
        "verseseder": "לו",
        "versenikud": "וְהָיָ֛ה כְּאָבָ֥ק דַּ֖ק הֲמ֣וֹן זָרָ֑יִךְ וּכְמֹ֤ץ עֹבֵר֙ הֲמ֣וֹן עָֽרִיצִ֔ים וְהָיָ֖ה לְפֶ֥תַע פִּתְאֹֽם׃ ",
        "versenonikud": "והיה כאבק דק המון זריך וכמץ עבר המון עריצים והיה לפתע פתאם "
    },
    {
        "bookchapter": "ישעיהו",
        "chapter": "כט",
        "versechapter": "ו",
        "bookseder": "ישעיהו",
        "seder": "יא",
        "verseseder": "לז",
        "versenikud": "מֵעִ֨ם יְהוָ֤ה צְבָאוֹת֙ תִּפָּקֵ֔ד בְּרַ֥עַם וּבְרַ֖עַשׁ וְק֣וֹל גָּד֑וֹל סוּפָה֙ וּסְעָרָ֔ה וְלַ֖הַב אֵ֥שׁ אוֹכֵלָֽה׃ ",
        "versenonikud": "מעם יהוה צבאות תפקד ברעם וברעש וקול גדול סופה וסערה ולהב אש אוכלה "
    },
    {
        "bookchapter": "ישעיהו",
        "chapter": "כט",
        "versechapter": "ז",
        "bookseder": "ישעיהו",
        "seder": "יא",
        "verseseder": "לח",
        "versenikud": "וְהָיָ֗ה כַּֽחֲלוֹם֙ חֲז֣וֹן לַ֔יְלָה הֲמוֹן֙ כָּל־ הַגּוֹיִ֔ם הַצֹּבְאִ֖ים עַל־ אֲרִיאֵ֑ל וְכָל־ צֹבֶ֙יהָ֙ וּמְצֹ֣דָתָ֔הּ וְהַמְּצִיקִ֖ים לָֽהּ׃ ",
        "versenonikud": "והיה כחלום חזון לילה המון כל הגוים הצבאים על אריאל וכל צביה ומצדתה והמציקים לה "
    },
    {
        "bookchapter": "ישעיהו",
        "chapter": "כט",
        "versechapter": "ח",
        "bookseder": "ישעיהו",
        "seder": "יא",
        "verseseder": "לט",
        "versenikud": "וְהָיָ֡ה כַּאֲשֶׁר֩ יַחֲלֹ֨ם הָרָעֵ֜ב וְהִנֵּ֣ה אוֹכֵ֗ל וְהֵקִיץ֮ וְרֵיקָ֣ה נַפְשׁוֹ֒ וְכַאֲשֶׁ֨ר יַחֲלֹ֤ם הַצָּמֵא֙ וְהִנֵּ֣ה שֹׁתֶ֔ה וְהֵקִיץ֙ וְהִנֵּ֣ה עָיֵ֔ף וְנַפְשׁ֖וֹ שׁוֹקֵקָ֑ה כֵּ֣ן יִֽהְיֶ֗ה הֲמוֹן֙ כָּל־ הַגּוֹיִ֔ם הַצֹּבְאִ֖ים עַל־ הַ֥ר צִיּֽוֹן׃ ",
        "versenonikud": "והיה כאשר יחלם הרעב והנה אוכל והקיץ וריקה נפשו וכאשר יחלם הצמא והנה שתה והקיץ והנה עיף ונפשו שוקקה כן יהיה המון כל הגוים הצבאים על הר ציון "
    },
    {
        "bookchapter": "ישעיהו",
        "chapter": "כט",
        "versechapter": "ט",
        "bookseder": "ישעיהו",
        "seder": "יא",
        "verseseder": "מ",
        "versenikud": "הִתְמַהְמְה֣וּ וּתְמָ֔הוּ הִשְׁתַּֽעַשְׁע֖וּ וָשֹׁ֑עוּ שָֽׁכְר֣וּ וְלֹא־ יַ֔יִן נָע֖וּ וְלֹ֥א שֵׁכָֽר׃ ",
        "versenonikud": "התמהמהו ותמהו השתעשעו ושעו שכרו ולא יין נעו ולא שכר "
    },
    {
        "bookchapter": "ישעיהו",
        "chapter": "כט",
        "versechapter": "י",
        "bookseder": "ישעיהו",
        "seder": "יא",
        "verseseder": "מא",
        "versenikud": "כִּֽי־ נָסַ֨ךְ עֲלֵיכֶ֤ם יְהוָה֙ ר֣וּחַ תַּרְדֵּמָ֔ה וַיְעַצֵּ֖ם אֶת־ עֵֽינֵיכֶ֑ם אֶת־ הַנְּבִיאִ֛ים וְאֶת־ רָאשֵׁיכֶ֥ם הַחֹזִ֖ים כִּסָּֽה׃ ",
        "versenonikud": "כי נסך עליכם יהוה רוח תרדמה ויעצם את עיניכם את הנביאים ואת ראשיכם החזים כסה "
    },
    {
        "bookchapter": "ישעיהו",
        "chapter": "כט",
        "versechapter": "יא",
        "bookseder": "ישעיהו",
        "seder": "יא",
        "verseseder": "מב",
        "versenikud": "וַתְּהִ֨י לָכֶ֜ם חָז֣וּת הַכֹּ֗ל כְּדִבְרֵי֮ הַסֵּ֣פֶר הֶֽחָתוּם֒ אֲשֶֽׁר־ יִתְּנ֣וּ אֹת֗וֹ אֶל־ יוֹדֵ֥עַ הספר סֵ֛פֶר לֵאמֹ֖ר קְרָ֣א נָא־ זֶ֑ה וְאָמַר֙ לֹ֣א אוּכַ֔ל כִּ֥י חָת֖וּם הֽוּא׃ ",
        "versenonikud": "ותהי לכם חזות הכל כדברי הספר החתום אשר יתנו אתו אל יודע הספר ספר לאמר קרא נא זה ואמר לא אוכל כי חתום הוא "
    },
    {
        "bookchapter": "ישעיהו",
        "chapter": "כט",
        "versechapter": "יב",
        "bookseder": "ישעיהו",
        "seder": "יא",
        "verseseder": "מג",
        "versenikud": "וְנִתַּ֣ן הַסֵּ֗פֶר עַל֩ אֲשֶׁ֨ר לֹֽא־ יָדַ֥ע סֵ֛פֶר לֵאמֹ֖ר קְרָ֣א נָא־ זֶ֑ה וְאָמַ֕ר לֹ֥א יָדַ֖עְתִּי סֵֽפֶר׃ ",
        "versenonikud": "ונתן הספר על אשר לא ידע ספר לאמר קרא נא זה ואמר לא ידעתי ספר "
    },
    {
        "bookchapter": "ישעיהו",
        "chapter": "כט",
        "versechapter": "יג",
        "bookseder": "ישעיהו",
        "seder": "יא",
        "verseseder": "מד",
        "versenikud": "וַיֹּ֣אמֶר אֲדֹנָ֗י יַ֚עַן כִּ֤י נִגַּשׁ֙ הָעָ֣ם הַזֶּ֔ה בְּפִ֤יו וּבִשְׂפָתָיו֙ כִּבְּד֔וּנִי וְלִבּ֖וֹ רִחַ֣ק מִמֶּ֑נִּי וַתְּהִ֤י יִרְאָתָם֙ אֹתִ֔י מִצְוַ֥ת אֲנָשִׁ֖ים מְלֻמָּדָֽה׃ ",
        "versenonikud": "ויאמר אדני יען כי נגש העם הזה בפיו ובשפתיו כבדוני ולבו רחק ממני ותהי יראתם אתי מצות אנשים מלמדה "
    },
    {
        "bookchapter": "ישעיהו",
        "chapter": "כט",
        "versechapter": "יד",
        "bookseder": "ישעיהו",
        "seder": "יא",
        "verseseder": "מה",
        "versenikud": "לָכֵ֗ן הִנְנִ֥י יוֹסִ֛ף לְהַפְלִ֥יא אֶת־ הָֽעָם־ הַזֶּ֖ה הַפְלֵ֣א וָפֶ֑לֶא וְאָֽבְדָה֙ חָכְמַ֣ת חֲכָמָ֔יו וּבִינַ֥ת נְבֹנָ֖יו תִּסְתַּתָּֽר׃ ",
        "versenonikud": "לכן הנני יוסף להפליא את העם הזה הפלא ופלא ואבדה חכמת חכמיו ובינת נבניו תסתתר "
    },
    {
        "bookchapter": "ישעיהו",
        "chapter": "כט",
        "versechapter": "טו",
        "bookseder": "ישעיהו",
        "seder": "יא",
        "verseseder": "מו",
        "versenikud": "ה֛וֹי הַמַּעֲמִיקִ֥ים מֵֽיהוָ֖ה לַסְתִּ֣ר עֵצָ֑ה וְהָיָ֤ה בְמַחְשָׁךְ֙ מַֽעֲשֵׂיהֶ֔ם וַיֹּ֣אמְר֔וּ מִ֥י רֹאֵ֖נוּ וּמִ֥י יוֹדְעֵֽנוּ׃ ",
        "versenonikud": "הוי המעמיקים מיהוה לסתר עצה והיה במחשך מעשיהם ויאמרו מי ראנו ומי יודענו "
    },
    {
        "bookchapter": "ישעיהו",
        "chapter": "כט",
        "versechapter": "טז",
        "bookseder": "ישעיהו",
        "seder": "יא",
        "verseseder": "מז",
        "versenikud": "הַ֨פְכְּכֶ֔ם אִם־ כְּחֹ֥מֶר הַיֹּצֵ֖ר יֵֽחָשֵׁ֑ב כִּֽי־ יֹאמַ֨ר מַעֲשֶׂ֤ה לְעֹשֵׂ֙הוּ֙ לֹ֣א עָשָׂ֔נִי וְיֵ֛צֶר אָמַ֥ר לְיוֹצְר֖וֹ לֹ֥א הֵבִֽין׃ ",
        "versenonikud": "הפככם אם כחמר היצר יחשב כי יאמר מעשה לעשהו לא עשני ויצר אמר ליוצרו לא הבין "
    },
    {
        "bookchapter": "ישעיהו",
        "chapter": "כט",
        "versechapter": "יז",
        "bookseder": "ישעיהו",
        "seder": "יא",
        "verseseder": "מח",
        "versenikud": "הֲלוֹא־ עוֹד֙ מְעַ֣ט מִזְעָ֔ר וְשָׁ֥ב לְבָנ֖וֹן לַכַּרְמֶ֑ל וְהַכַּרְמֶ֖ל לַיַּ֥עַר יֵחָשֵֽׁב׃ ",
        "versenonikud": "הלוא עוד מעט מזער ושב לבנון לכרמל והכרמל ליער יחשב "
    },
    {
        "bookchapter": "ישעיהו",
        "chapter": "כט",
        "versechapter": "יח",
        "bookseder": "ישעיהו",
        "seder": "יא",
        "verseseder": "מט",
        "versenikud": "וְשָׁמְע֧וּ בַיּוֹם־ הַה֛וּא הַחֵרְשִׁ֖ים דִּבְרֵי־ סֵ֑פֶר וּמֵאֹ֣פֶל וּמֵחֹ֔שֶׁךְ עֵינֵ֥י עִוְרִ֖ים תִּרְאֶֽינָה׃ ",
        "versenonikud": "ושמעו ביום ההוא החרשים דברי ספר ומאפל ומחשך עיני עורים תראינה "
    },
    {
        "bookchapter": "ישעיהו",
        "chapter": "כט",
        "versechapter": "יט",
        "bookseder": "ישעיהו",
        "seder": "יא",
        "verseseder": "נ",
        "versenikud": "וְיָסְפ֧וּ עֲנָוִ֛ים בַּֽיהוָ֖ה שִׂמְחָ֑ה וְאֶבְיוֹנֵ֣י אָדָ֔ם בִּקְד֥וֹשׁ יִשְׂרָאֵ֖ל יָגִֽילוּ׃ ",
        "versenonikud": "ויספו ענוים ביהוה שמחה ואביוני אדם בקדוש ישראל יגילו "
    },
    {
        "bookchapter": "ישעיהו",
        "chapter": "כט",
        "versechapter": "כ",
        "bookseder": "ישעיהו",
        "seder": "יא",
        "verseseder": "נא",
        "versenikud": "כִּֽי־ אָפֵ֥ס עָרִ֖יץ וְכָ֣לָה לֵ֑ץ וְנִכְרְת֖וּ כָּל־ שֹׁ֥קְדֵי אָֽוֶן׃ ",
        "versenonikud": "כי אפס עריץ וכלה לץ ונכרתו כל שקדי און "
    },
    {
        "bookchapter": "ישעיהו",
        "chapter": "כט",
        "versechapter": "כא",
        "bookseder": "ישעיהו",
        "seder": "יא",
        "verseseder": "נב",
        "versenikud": "מַחֲטִיאֵ֤י אָדָם֙ בְּדָבָ֔ר וְלַמּוֹכִ֥יחַ בַּשַּׁ֖עַר יְקֹשׁ֑וּן וַיַּטּ֥וּ בַתֹּ֖הוּ צַדִּֽיק׃ ",
        "versenonikud": "מחטיאי אדם בדבר ולמוכיח בשער יקשון ויטו בתהו צדיק "
    },
    {
        "bookchapter": "ישעיהו",
        "chapter": "כט",
        "versechapter": "כב",
        "bookseder": "ישעיהו",
        "seder": "יא",
        "verseseder": "נג",
        "versenikud": "לָכֵ֗ן כֹּֽה־ אָמַ֤ר יְהוָה֙ אֶל־ בֵּ֣ית יַֽעֲקֹ֔ב אֲשֶׁ֥ר פָּדָ֖ה אֶת־ אַבְרָהָ֑ם לֹֽא־ עַתָּ֤ה יֵבוֹשׁ֙ יַֽעֲקֹ֔ב וְלֹ֥א עַתָּ֖ה פָּנָ֥יו יֶחֱוָֽרוּ׃ ",
        "versenonikud": "לכן כה אמר יהוה אל בית יעקב אשר פדה את אברהם לא עתה יבוש יעקב ולא עתה פניו יחורו "
    }
]