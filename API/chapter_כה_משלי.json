[
    {
        "bookchapter": "משלי",
        "chapter": "כה",
        "versechapter": "א",
        "bookseder": "משלי",
        "seder": "ו",
        "verseseder": "עט",
        "versenikud": "גַּם־ אֵ֭לֶּה מִשְׁלֵ֣י שְׁלֹמֹ֑ה אֲשֶׁ֥ר הֶ֝עְתִּ֗יקוּ אַנְשֵׁ֤י ׀ חִזְקִיָּ֬ה מֶֽלֶךְ־ יְהוּדָֽה׃ ",
        "versenonikud": "גם אלה משלי שלמה אשר העתיקו אנשי  חזקיה מלך יהודה "
    },
    {
        "bookchapter": "משלי",
        "chapter": "כה",
        "versechapter": "ב",
        "bookseder": "משלי",
        "seder": "ו",
        "verseseder": "פ",
        "versenikud": "כְּבֹ֣ד אֱ֭לֹהִים הַסְתֵּ֣ר דָּבָ֑ר וּכְבֹ֥ד מְ֝לָכִ֗ים חֲקֹ֣ר דָּבָֽר׃ ",
        "versenonikud": "כבד אלהים הסתר דבר וכבד מלכים חקר דבר "
    },
    {
        "bookchapter": "משלי",
        "chapter": "כה",
        "versechapter": "ג",
        "bookseder": "משלי",
        "seder": "ו",
        "verseseder": "פא",
        "versenikud": "שָׁמַ֣יִם לָ֭רוּם וָאָ֣רֶץ לָעֹ֑מֶק וְלֵ֥ב מְ֝לָכִ֗ים אֵ֣ין חֵֽקֶר׃ ",
        "versenonikud": "שמים לרום וארץ לעמק ולב מלכים אין חקר "
    },
    {
        "bookchapter": "משלי",
        "chapter": "כה",
        "versechapter": "ד",
        "bookseder": "משלי",
        "seder": "ו",
        "verseseder": "פב",
        "versenikud": "הָג֣וֹ סִיגִ֣ים מִכָּ֑סֶף וַיֵּצֵ֖א לַצֹּרֵ֣ף כֶּֽלִי׃ ",
        "versenonikud": "הגו סיגים מכסף ויצא לצרף כלי "
    },
    {
        "bookchapter": "משלי",
        "chapter": "כה",
        "versechapter": "ה",
        "bookseder": "משלי",
        "seder": "ו",
        "verseseder": "פג",
        "versenikud": "הָג֣וֹ רָ֭שָׁע לִפְנֵי־ מֶ֑לֶךְ וְיִכּ֖וֹן בַּצֶּ֣דֶק כִּסְאֽוֹ׃ ",
        "versenonikud": "הגו רשע לפני מלך ויכון בצדק כסאו "
    },
    {
        "bookchapter": "משלי",
        "chapter": "כה",
        "versechapter": "ו",
        "bookseder": "משלי",
        "seder": "ו",
        "verseseder": "פד",
        "versenikud": "אַל־ תִּתְהַדַּ֥ר לִפְנֵי־ מֶ֑לֶךְ וּבִמְק֥וֹם גְּ֝דֹלִ֗ים אַֽל־ תַּעֲמֹֽד׃ ",
        "versenonikud": "אל תתהדר לפני מלך ובמקום גדלים אל תעמד "
    },
    {
        "bookchapter": "משלי",
        "chapter": "כה",
        "versechapter": "ז",
        "bookseder": "משלי",
        "seder": "ו",
        "verseseder": "פה",
        "versenikud": "כִּ֤י ט֥וֹב אֲמָר־ לְךָ֗ עֲ‍ֽלֵ֫ה הֵ֥נָּה מֵֽ֭הַשְׁפִּ֣ילְךָ לִפְנֵ֣י נָדִ֑יב אֲשֶׁ֖ר רָא֣וּ עֵינֶֽיךָ׃ ",
        "versenonikud": "כי טוב אמר לך עלה הנה מהשפילך לפני נדיב אשר ראו עיניך "
    },
    {
        "bookchapter": "משלי",
        "chapter": "כה",
        "versechapter": "ח",
        "bookseder": "משלי",
        "seder": "ו",
        "verseseder": "פו",
        "versenikud": "אַל־ תֵּצֵ֥א לָרִ֗ב מַ֫הֵ֥ר פֶּ֣ן מַה־ תַּ֭עֲשֶׂה בְּאַחֲרִיתָ֑הּ בְּהַכְלִ֖ים אֹתְךָ֣ רֵעֶֽךָ׃ ",
        "versenonikud": "אל תצא לרב מהר פן מה תעשה באחריתה בהכלים אתך רעך "
    },
    {
        "bookchapter": "משלי",
        "chapter": "כה",
        "versechapter": "ט",
        "bookseder": "משלי",
        "seder": "ו",
        "verseseder": "פז",
        "versenikud": "רִֽ֭יבְךָ רִ֣יב אֶת־ רֵעֶ֑ךָ וְס֖וֹד אַחֵ֣ר אַל־ תְּגָֽל׃ ",
        "versenonikud": "ריבך ריב את רעך וסוד אחר אל תגל "
    },
    {
        "bookchapter": "משלי",
        "chapter": "כה",
        "versechapter": "י",
        "bookseder": "משלי",
        "seder": "ו",
        "verseseder": "פח",
        "versenikud": "פֶּֽן־ יְחַסֶּדְךָ֥ שֹׁמֵ֑עַ וְ֝דִבָּתְךָ֗ לֹ֣א תָשֽׁוּב׃ ",
        "versenonikud": "פן יחסדך שמע ודבתך לא תשוב "
    },
    {
        "bookchapter": "משלי",
        "chapter": "כה",
        "versechapter": "יא",
        "bookseder": "משלי",
        "seder": "ו",
        "verseseder": "פט",
        "versenikud": "תַּפּוּחֵ֣י זָ֭הָב בְּמַשְׂכִּיּ֥וֹת כָּ֑סֶף דָּ֝בָ֗ר דָּבֻ֥ר עַל־ אָפְנָֽיו׃ ",
        "versenonikud": "תפוחי זהב במשכיות כסף דבר דבר על אפניו "
    },
    {
        "bookchapter": "משלי",
        "chapter": "כה",
        "versechapter": "יב",
        "bookseder": "משלי",
        "seder": "ו",
        "verseseder": "צ",
        "versenikud": "נֶ֣זֶם זָ֭הָב וַחֲלִי־ כָ֑תֶם מוֹכִ֥יחַ חָ֝כָ֗ם עַל־ אֹ֥זֶן שֹׁמָֽעַת׃ ",
        "versenonikud": "נזם זהב וחלי כתם מוכיח חכם על אזן שמעת "
    },
    {
        "bookchapter": "משלי",
        "chapter": "כה",
        "versechapter": "יג",
        "bookseder": "משלי",
        "seder": "ז",
        "verseseder": "א",
        "versenikud": "כְּצִנַּת־ שֶׁ֨לֶג ׀ בְּי֬וֹם קָצִ֗יר צִ֣יר נֶ֭אֱמָן לְשֹׁלְחָ֑יו וְנֶ֖פֶשׁ אֲדֹנָ֣יו יָשִֽׁיב׃ ",
        "versenonikud": "כצנת שלג  ביום קציר ציר נאמן לשלחיו ונפש אדניו ישיב "
    },
    {
        "bookchapter": "משלי",
        "chapter": "כה",
        "versechapter": "יד",
        "bookseder": "משלי",
        "seder": "ז",
        "verseseder": "ב",
        "versenikud": "נְשִׂיאִ֣ים וְ֭רוּחַ וְגֶ֣שֶׁם אָ֑יִן אִ֥ישׁ מִ֝תְהַלֵּ֗ל בְּמַתַּת־ שָֽׁקֶר׃ ",
        "versenonikud": "נשיאים ורוח וגשם אין איש מתהלל במתת שקר "
    },
    {
        "bookchapter": "משלי",
        "chapter": "כה",
        "versechapter": "טו",
        "bookseder": "משלי",
        "seder": "ז",
        "verseseder": "ג",
        "versenikud": "בְּאֹ֣רֶךְ אַ֭פַּיִם יְפֻתֶּ֣ה קָצִ֑ין וְלָשׁ֥וֹן רַ֝כָּ֗ה תִּשְׁבָּר־ גָּֽרֶם׃ ",
        "versenonikud": "בארך אפים יפתה קצין ולשון רכה תשבר גרם "
    },
    {
        "bookchapter": "משלי",
        "chapter": "כה",
        "versechapter": "טז",
        "bookseder": "משלי",
        "seder": "ז",
        "verseseder": "ד",
        "versenikud": "דְּבַ֣שׁ מָ֭צָאתָ אֱכֹ֣ל דַּיֶּ֑ךָּ פֶּן־ תִּ֝שְׂבָּעֶ֗נּוּ וַהֲקֵֽאתֽוֹ׃ ",
        "versenonikud": "דבש מצאת אכל דיך פן תשבענו והקאתו "
    },
    {
        "bookchapter": "משלי",
        "chapter": "כה",
        "versechapter": "יז",
        "bookseder": "משלי",
        "seder": "ז",
        "verseseder": "ה",
        "versenikud": "הֹקַ֣ר רַ֭גְלְךָ מִבֵּ֣ית רֵעֶ֑ךָ פֶּן־ יִ֝שְׂבָּעֲךָ֗ וּשְׂנֵאֶֽךָ׃ ",
        "versenonikud": "הקר רגלך מבית רעך פן ישבעך ושנאך "
    },
    {
        "bookchapter": "משלי",
        "chapter": "כה",
        "versechapter": "יח",
        "bookseder": "משלי",
        "seder": "ז",
        "verseseder": "ו",
        "versenikud": "מֵפִ֣יץ וְ֭חֶרֶב וְחֵ֣ץ שָׁנ֑וּן אִ֥ישׁ עֹנֶ֥ה בְ֝רֵעֵ֗הוּ עֵ֣ד שָֽׁקֶר׃ ",
        "versenonikud": "מפיץ וחרב וחץ שנון איש ענה ברעהו עד שקר "
    },
    {
        "bookchapter": "משלי",
        "chapter": "כה",
        "versechapter": "יט",
        "bookseder": "משלי",
        "seder": "ז",
        "verseseder": "ז",
        "versenikud": "שֵׁ֣ן רֹ֭עָה וְרֶ֣גֶל מוּעָ֑דֶת מִבְטָ֥ח בּ֝וֹגֵ֗ד בְּי֣וֹם צָרָֽה׃ ",
        "versenonikud": "שן רעה ורגל מועדת מבטח בוגד ביום צרה "
    },
    {
        "bookchapter": "משלי",
        "chapter": "כה",
        "versechapter": "כ",
        "bookseder": "משלי",
        "seder": "ז",
        "verseseder": "ח",
        "versenikud": "מַ֥עֲדֶה בֶּ֨גֶד ׀ בְּי֣וֹם קָ֭רָה חֹ֣מֶץ עַל־ נָ֑תֶר וְשָׁ֥ר בַּ֝שִּׁרִ֗ים עַ֣ל לֶב־ רָֽע׃ ",
        "versenonikud": "מעדה בגד  ביום קרה חמץ על נתר ושר בשרים על לב רע "
    },
    {
        "bookchapter": "משלי",
        "chapter": "כה",
        "versechapter": "כא",
        "bookseder": "משלי",
        "seder": "ז",
        "verseseder": "ט",
        "versenikud": "אִם־ רָעֵ֣ב שֹׂ֭נַאֲךָ הַאֲכִלֵ֣הוּ לָ֑חֶם וְאִם־ צָ֝מֵ֗א הַשְׁקֵ֥הוּ מָֽיִם׃ ",
        "versenonikud": "אם רעב שנאך האכלהו לחם ואם צמא השקהו מים "
    },
    {
        "bookchapter": "משלי",
        "chapter": "כה",
        "versechapter": "כב",
        "bookseder": "משלי",
        "seder": "ז",
        "verseseder": "י",
        "versenikud": "כִּ֤י גֶֽחָלִ֗ים אַ֭תָּה חֹתֶ֣ה עַל־ רֹאשׁ֑וֹ וַֽ֝יהוָ֗ה יְשַׁלֶּם־ לָֽךְ׃ ",
        "versenonikud": "כי גחלים אתה חתה על ראשו ויהוה ישלם לך "
    },
    {
        "bookchapter": "משלי",
        "chapter": "כה",
        "versechapter": "כג",
        "bookseder": "משלי",
        "seder": "ז",
        "verseseder": "יא",
        "versenikud": "ר֣וּחַ צָ֭פוֹן תְּח֣וֹלֵֽל גָּ֑שֶׁם וּפָנִ֥ים נִ֝זְעָמִ֗ים לְשׁ֣וֹן סָֽתֶר׃ ",
        "versenonikud": "רוח צפון תחולל גשם ופנים נזעמים לשון סתר "
    },
    {
        "bookchapter": "משלי",
        "chapter": "כה",
        "versechapter": "כד",
        "bookseder": "משלי",
        "seder": "ז",
        "verseseder": "יב",
        "versenikud": "ט֗וֹב שֶׁ֥בֶת עַל־ פִּנַּת־ גָּ֑ג מֵאֵ֥שֶׁת מדונים מִ֝דְיָנִ֗ים וּבֵ֥ית חָֽבֶר׃ ",
        "versenonikud": "טוב שבת על פנת גג מאשת מדונים מדינים ובית חבר "
    },
    {
        "bookchapter": "משלי",
        "chapter": "כה",
        "versechapter": "כה",
        "bookseder": "משלי",
        "seder": "ז",
        "verseseder": "יג",
        "versenikud": "מַ֣יִם קָ֭רִים עַל־ נֶ֣פֶשׁ עֲיֵפָ֑ה וּשְׁמוּעָ֥ה ט֝וֹבָ֗ה מֵאֶ֥רֶץ מֶרְחָֽק׃ ",
        "versenonikud": "מים קרים על נפש עיפה ושמועה טובה מארץ מרחק "
    },
    {
        "bookchapter": "משלי",
        "chapter": "כה",
        "versechapter": "כו",
        "bookseder": "משלי",
        "seder": "ז",
        "verseseder": "יד",
        "versenikud": "מַעְיָ֣ן נִ֭רְפָּשׂ וּמָק֣וֹר מָשְׁחָ֑ת צַ֝דִּ֗יק מָ֣ט לִפְנֵֽי־ רָשָֽׁע׃ ",
        "versenonikud": "מעין נרפש ומקור משחת צדיק מט לפני רשע "
    },
    {
        "bookchapter": "משלי",
        "chapter": "כה",
        "versechapter": "כז",
        "bookseder": "משלי",
        "seder": "ז",
        "verseseder": "טו",
        "versenikud": "אָ֘כֹ֤ל דְּבַ֣שׁ הַרְבּ֣וֹת לֹא־ ט֑וֹב וְחֵ֖קֶר כְּבֹדָ֣ם כָּבֽוֹד׃ ",
        "versenonikud": "אכל דבש הרבות לא טוב וחקר כבדם כבוד "
    },
    {
        "bookchapter": "משלי",
        "chapter": "כה",
        "versechapter": "כח",
        "bookseder": "משלי",
        "seder": "ז",
        "verseseder": "טז",
        "versenikud": "עִ֣יר פְּ֭רוּצָה אֵ֣ין חוֹמָ֑ה אִ֝֗ישׁ אֲשֶׁ֤ר אֵ֖ין מַעְצָ֣ר לְרוּחֽוֹ׃ ",
        "versenonikud": "עיר פרוצה אין חומה איש אשר אין מעצר לרוחו "
    }
]