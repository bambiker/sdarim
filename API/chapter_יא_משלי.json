[
    {
        "bookchapter": "משלי",
        "chapter": "יא",
        "versechapter": "א",
        "bookseder": "משלי",
        "seder": "ג",
        "verseseder": "מא",
        "versenikud": "מֹאזְנֵ֣י מִ֭רְמָה תּוֹעֲבַ֣ת יְהוָ֑ה וְאֶ֖בֶן שְׁלֵמָ֣ה רְצוֹנֽוֹ׃ ",
        "versenonikud": "מאזני מרמה תועבת יהוה ואבן שלמה רצונו "
    },
    {
        "bookchapter": "משלי",
        "chapter": "יא",
        "versechapter": "ב",
        "bookseder": "משלי",
        "seder": "ג",
        "verseseder": "מב",
        "versenikud": "בָּֽא־ זָ֭דוֹן וַיָּבֹ֣א קָל֑וֹן וְֽאֶת־ צְנוּעִ֥ים חָכְמָֽה׃ ",
        "versenonikud": "בא זדון ויבא קלון ואת צנועים חכמה "
    },
    {
        "bookchapter": "משלי",
        "chapter": "יא",
        "versechapter": "ג",
        "bookseder": "משלי",
        "seder": "ג",
        "verseseder": "מג",
        "versenikud": "תֻּמַּ֣ת יְשָׁרִ֣ים תַּנְחֵ֑ם וְסֶ֖לֶף בּוֹגְדִ֣ים ושדם יְשָׁדֵּֽם׃ ",
        "versenonikud": "תמת ישרים תנחם וסלף בוגדים ושדם ישדם "
    },
    {
        "bookchapter": "משלי",
        "chapter": "יא",
        "versechapter": "ד",
        "bookseder": "משלי",
        "seder": "ג",
        "verseseder": "מד",
        "versenikud": "לֹא־ יוֹעִ֣יל ה֭וֹן בְּי֣וֹם עֶבְרָ֑ה וּ֝צְדָקָ֗ה תַּצִּ֥יל מִמָּֽוֶת׃ ",
        "versenonikud": "לא יועיל הון ביום עברה וצדקה תציל ממות "
    },
    {
        "bookchapter": "משלי",
        "chapter": "יא",
        "versechapter": "ה",
        "bookseder": "משלי",
        "seder": "ג",
        "verseseder": "מה",
        "versenikud": "צִדְקַ֣ת תָּ֭מִים תְּיַשֵּׁ֣ר דַּרְכּ֑וֹ וּ֝בְרִשְׁעָת֗וֹ יִפֹּ֥ל רָשָֽׁע׃ ",
        "versenonikud": "צדקת תמים תישר דרכו וברשעתו יפל רשע "
    },
    {
        "bookchapter": "משלי",
        "chapter": "יא",
        "versechapter": "ו",
        "bookseder": "משלי",
        "seder": "ג",
        "verseseder": "מו",
        "versenikud": "צִדְקַ֣ת יְ֭שָׁרִים תַּצִּילֵ֑ם וּ֝בְהַוַּ֗ת בֹּגְדִ֥ים יִלָּכֵֽדוּ׃ ",
        "versenonikud": "צדקת ישרים תצילם ובהות בגדים ילכדו "
    },
    {
        "bookchapter": "משלי",
        "chapter": "יא",
        "versechapter": "ז",
        "bookseder": "משלי",
        "seder": "ג",
        "verseseder": "מז",
        "versenikud": "בְּמ֤וֹת אָדָ֣ם רָ֭שָׁע תֹּאבַ֣ד תִּקְוָ֑ה וְתוֹחֶ֖לֶת אוֹנִ֣ים אָבָֽדָה׃ ",
        "versenonikud": "במות אדם רשע תאבד תקוה ותוחלת אונים אבדה "
    },
    {
        "bookchapter": "משלי",
        "chapter": "יא",
        "versechapter": "ח",
        "bookseder": "משלי",
        "seder": "ג",
        "verseseder": "מח",
        "versenikud": "צַ֭דִּיק מִצָּרָ֣ה נֶחֱלָ֑ץ וַיָּבֹ֖א רָשָׁ֣ע תַּחְתָּֽיו׃ ",
        "versenonikud": "צדיק מצרה נחלץ ויבא רשע תחתיו "
    },
    {
        "bookchapter": "משלי",
        "chapter": "יא",
        "versechapter": "ט",
        "bookseder": "משלי",
        "seder": "ג",
        "verseseder": "מט",
        "versenikud": "בְּפֶ֗ה חָ֭נֵף יַשְׁחִ֣ת רֵעֵ֑הוּ וּ֝בְדַ֗עַת צַדִּיקִ֥ים יֵחָלֵֽצוּ׃ ",
        "versenonikud": "בפה חנף ישחת רעהו ובדעת צדיקים יחלצו "
    },
    {
        "bookchapter": "משלי",
        "chapter": "יא",
        "versechapter": "י",
        "bookseder": "משלי",
        "seder": "ג",
        "verseseder": "נ",
        "versenikud": "בְּט֣וּב צַ֭דִּיקִים תַּעֲלֹ֣ץ קִרְיָ֑ה וּבַאֲבֹ֖ד רְשָׁעִ֣ים רִנָּֽה׃ ",
        "versenonikud": "בטוב צדיקים תעלץ קריה ובאבד רשעים רנה "
    },
    {
        "bookchapter": "משלי",
        "chapter": "יא",
        "versechapter": "יא",
        "bookseder": "משלי",
        "seder": "ג",
        "verseseder": "נא",
        "versenikud": "בְּבִרְכַּ֣ת יְ֭שָׁרִים תָּר֣וּם קָ֑רֶת וּבְפִ֥י רְ֝שָׁעִ֗ים תֵּהָרֵֽס׃ ",
        "versenonikud": "בברכת ישרים תרום קרת ובפי רשעים תהרס "
    },
    {
        "bookchapter": "משלי",
        "chapter": "יא",
        "versechapter": "יב",
        "bookseder": "משלי",
        "seder": "ג",
        "verseseder": "נב",
        "versenikud": "בָּז־ לְרֵעֵ֥הוּ חֲסַר־ לֵ֑ב וְאִ֖ישׁ תְּבוּנ֣וֹת יַחֲרִֽישׁ׃ ",
        "versenonikud": "בז לרעהו חסר לב ואיש תבונות יחריש "
    },
    {
        "bookchapter": "משלי",
        "chapter": "יא",
        "versechapter": "יג",
        "bookseder": "משלי",
        "seder": "ג",
        "verseseder": "נג",
        "versenikud": "הוֹלֵ֣ךְ רָ֭כִיל מְגַלֶּה־ סּ֑וֹד וְנֶאֱמַן־ ר֝֗וּחַ מְכַסֶּ֥ה דָבָֽר׃ ",
        "versenonikud": "הולך רכיל מגלה סוד ונאמן רוח מכסה דבר "
    },
    {
        "bookchapter": "משלי",
        "chapter": "יא",
        "versechapter": "יד",
        "bookseder": "משלי",
        "seder": "ג",
        "verseseder": "נד",
        "versenikud": "בְּאֵ֣ין תַּ֭חְבֻּלוֹת יִפָּל־ עָ֑ם וּ֝תְשׁוּעָ֗ה בְּרֹ֣ב יוֹעֵֽץ׃ ",
        "versenonikud": "באין תחבלות יפל עם ותשועה ברב יועץ "
    },
    {
        "bookchapter": "משלי",
        "chapter": "יא",
        "versechapter": "טו",
        "bookseder": "משלי",
        "seder": "ג",
        "verseseder": "נה",
        "versenikud": "רַע־ יֵ֭רוֹעַ כִּי־ עָ֣רַב זָ֑ר וְשֹׂנֵ֖א תֹקְעִ֣ים בּוֹטֵֽחַ׃ ",
        "versenonikud": "רע ירוע כי ערב זר ושנא תקעים בוטח "
    },
    {
        "bookchapter": "משלי",
        "chapter": "יא",
        "versechapter": "טז",
        "bookseder": "משלי",
        "seder": "ג",
        "verseseder": "נו",
        "versenikud": "אֵֽשֶׁת־ חֵ֭ן תִּתְמֹ֣ךְ כָּב֑וֹד וְ֝עָרִיצִ֗ים יִתְמְכוּ־ עֹֽשֶׁר׃ ",
        "versenonikud": "אשת חן תתמך כבוד ועריצים יתמכו עשר "
    },
    {
        "bookchapter": "משלי",
        "chapter": "יא",
        "versechapter": "יז",
        "bookseder": "משלי",
        "seder": "ג",
        "verseseder": "נז",
        "versenikud": "גֹּמֵ֣ל נַ֭פְשׁוֹ אִ֣ישׁ חָ֑סֶד וְעֹכֵ֥ר שְׁ֝אֵר֗וֹ אַכְזָרִֽי׃ ",
        "versenonikud": "גמל נפשו איש חסד ועכר שארו אכזרי "
    },
    {
        "bookchapter": "משלי",
        "chapter": "יא",
        "versechapter": "יח",
        "bookseder": "משלי",
        "seder": "ג",
        "verseseder": "נח",
        "versenikud": "רָשָׁ֗ע עֹשֶׂ֥ה פְעֻלַּת־ שָׁ֑קֶר וְזֹרֵ֥עַ צְ֝דָקָ֗ה שֶׂ֣כֶר אֱמֶֽת׃ ",
        "versenonikud": "רשע עשה פעלת שקר וזרע צדקה שכר אמת "
    },
    {
        "bookchapter": "משלי",
        "chapter": "יא",
        "versechapter": "יט",
        "bookseder": "משלי",
        "seder": "ג",
        "verseseder": "נט",
        "versenikud": "כֵּן־ צְדָקָ֥ה לְחַיִּ֑ים וּמְרַדֵּ֖ף רָעָ֣ה לְמוֹתֽוֹ׃ ",
        "versenonikud": "כן צדקה לחיים ומרדף רעה למותו "
    },
    {
        "bookchapter": "משלי",
        "chapter": "יא",
        "versechapter": "כ",
        "bookseder": "משלי",
        "seder": "ג",
        "verseseder": "ס",
        "versenikud": "תּוֹעֲבַ֣ת יְ֭הוָה עִקְּשֵׁי־ לֵ֑ב וּ֝רְצוֹנ֗וֹ תְּמִ֣ימֵי דָֽרֶךְ׃ ",
        "versenonikud": "תועבת יהוה עקשי לב ורצונו תמימי דרך "
    },
    {
        "bookchapter": "משלי",
        "chapter": "יא",
        "versechapter": "כא",
        "bookseder": "משלי",
        "seder": "ג",
        "verseseder": "סא",
        "versenikud": "יָ֣ד לְ֭יָד לֹא־ יִנָּ֣קֶה רָּ֑ע וְזֶ֖רַע צַדִּיקִ֣ים נִמְלָֽט׃ ",
        "versenonikud": "יד ליד לא ינקה רע וזרע צדיקים נמלט "
    },
    {
        "bookchapter": "משלי",
        "chapter": "יא",
        "versechapter": "כב",
        "bookseder": "משלי",
        "seder": "ג",
        "verseseder": "סב",
        "versenikud": "נֶ֣זֶם זָ֭הָב בְּאַ֣ף חֲזִ֑יר אִשָּׁ֥ה יָ֝פָ֗ה וְסָ֣רַת טָֽעַם׃ ",
        "versenonikud": "נזם זהב באף חזיר אשה יפה וסרת טעם "
    },
    {
        "bookchapter": "משלי",
        "chapter": "יא",
        "versechapter": "כג",
        "bookseder": "משלי",
        "seder": "ג",
        "verseseder": "סג",
        "versenikud": "תַּאֲוַ֣ת צַדִּיקִ֣ים אַךְ־ ט֑וֹב תִּקְוַ֖ת רְשָׁעִ֣ים עֶבְרָֽה׃ ",
        "versenonikud": "תאות צדיקים אך טוב תקות רשעים עברה "
    },
    {
        "bookchapter": "משלי",
        "chapter": "יא",
        "versechapter": "כד",
        "bookseder": "משלי",
        "seder": "ג",
        "verseseder": "סד",
        "versenikud": "יֵ֣שׁ מְ֭פַזֵּר וְנוֹסָ֥ף ע֑וֹד וְחוֹשֵׂ֥ךְ מִ֝יֹּ֗שֶׁר אַךְ־ לְמַחְסֽוֹר׃ ",
        "versenonikud": "יש מפזר ונוסף עוד וחושך מישר אך למחסור "
    },
    {
        "bookchapter": "משלי",
        "chapter": "יא",
        "versechapter": "כה",
        "bookseder": "משלי",
        "seder": "ג",
        "verseseder": "סה",
        "versenikud": "נֶֽפֶשׁ־ בְּרָכָ֥ה תְדֻשָּׁ֑ן וּ֝מַרְוֶ֗ה גַּם־ ה֥וּא יוֹרֶֽא׃ ",
        "versenonikud": "נפש ברכה תדשן ומרוה גם הוא יורא "
    },
    {
        "bookchapter": "משלי",
        "chapter": "יא",
        "versechapter": "כו",
        "bookseder": "משלי",
        "seder": "ג",
        "verseseder": "סו",
        "versenikud": "מֹ֣נֵֽעַ בָּ֭ר יִקְּבֻ֣הוּ לְא֑וֹם וּ֝בְרָכָ֗ה לְרֹ֣אשׁ מַשְׁבִּֽיר׃ ",
        "versenonikud": "מנע בר יקבהו לאום וברכה לראש משביר "
    },
    {
        "bookchapter": "משלי",
        "chapter": "יא",
        "versechapter": "כז",
        "bookseder": "משלי",
        "seder": "ג",
        "verseseder": "סז",
        "versenikud": "שֹׁ֣חֵֽר ט֭וֹב יְבַקֵּ֣שׁ רָצ֑וֹן וְדֹרֵ֖שׁ רָעָ֣ה תְבוֹאֶֽנּוּ׃ ",
        "versenonikud": "שחר טוב יבקש רצון ודרש רעה תבואנו "
    },
    {
        "bookchapter": "משלי",
        "chapter": "יא",
        "versechapter": "כח",
        "bookseder": "משלי",
        "seder": "ג",
        "verseseder": "סח",
        "versenikud": "בּוֹטֵ֣חַ בְּ֭עָשְׁרוֹ ה֣וּא יִפֹּ֑ל וְ֝כֶעָלֶ֗ה צַדִּיקִ֥ים יִפְרָֽחוּ׃ ",
        "versenonikud": "בוטח בעשרו הוא יפל וכעלה צדיקים יפרחו "
    },
    {
        "bookchapter": "משלי",
        "chapter": "יא",
        "versechapter": "כט",
        "bookseder": "משלי",
        "seder": "ג",
        "verseseder": "סט",
        "versenikud": "עוֹכֵ֣ר בֵּ֭יתוֹ יִנְחַל־ ר֑וּחַ וְעֶ֥בֶד אֱ֝וִ֗יל לַחֲכַם־ לֵֽב׃ ",
        "versenonikud": "עוכר ביתו ינחל רוח ועבד אויל לחכם לב "
    },
    {
        "bookchapter": "משלי",
        "chapter": "יא",
        "versechapter": "ל",
        "bookseder": "משלי",
        "seder": "ג",
        "verseseder": "ע",
        "versenikud": "פְּֽרִי־ צַ֭דִּיק עֵ֣ץ חַיִּ֑ים וְלֹקֵ֖חַ נְפָשׂ֣וֹת חָכָֽם׃ ",
        "versenonikud": "פרי צדיק עץ חיים ולקח נפשות חכם "
    },
    {
        "bookchapter": "משלי",
        "chapter": "יא",
        "versechapter": "לא",
        "bookseder": "משלי",
        "seder": "ג",
        "verseseder": "עא",
        "versenikud": "הֵ֣ן צַ֭דִּיק בָּאָ֣רֶץ יְשֻׁלָּ֑ם אַ֝֗ף כִּֽי־ רָשָׁ֥ע וְחוֹטֵֽא׃ ",
        "versenonikud": "הן צדיק בארץ ישלם אף כי רשע וחוטא "
    }
]