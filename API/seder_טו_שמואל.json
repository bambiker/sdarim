[
    {
        "bookchapter": "שמואל א",
        "chapter": "כג",
        "versechapter": "ד",
        "bookseder": "שמואל",
        "seder": "טו",
        "verseseder": "א",
        "versenikud": "וַיּ֨וֹסֶף ע֤וֹד דָּוִד֙ לִשְׁאֹ֣ל בַּֽיהוָ֔ה וַֽיַּעֲנֵ֖הוּ יְהוָ֑ה וַיֹּ֗אמֶר ק֚וּם רֵ֣ד קְעִילָ֔ה כִּֽי־ אֲנִ֥י נֹתֵ֛ן אֶת־ פְּלִשְׁתִּ֖ים בְּיָדֶֽךָ׃ ",
        "versenonikud": "ויוסף עוד דוד לשאל ביהוה ויענהו יהוה ויאמר קום רד קעילה כי אני נתן את פלשתים בידך "
    },
    {
        "bookchapter": "שמואל א",
        "chapter": "כג",
        "versechapter": "ה",
        "bookseder": "שמואל",
        "seder": "טו",
        "verseseder": "ב",
        "versenikud": "וַיֵּ֣לֶךְ דָּוִד֩ ואנשו וַאֲנָשָׁ֨יו קְעִילָ֜ה וַיִּלָּ֣חֶם בַּפְּלִשְׁתִּ֗ים וַיִּנְהַג֙ אֶת־ מִקְנֵיהֶ֔ם וַיַּ֥ךְ בָּהֶ֖ם מַכָּ֣ה גְדוֹלָ֑ה וַיֹּ֣שַׁע דָּוִ֔ד אֵ֖ת יֹשְׁבֵ֥י קְעִילָֽה׃ ",
        "versenonikud": "וילך דוד ואנשו ואנשיו קעילה וילחם בפלשתים וינהג את מקניהם ויך בהם מכה גדולה וישע דוד את ישבי קעילה "
    },
    {
        "bookchapter": "שמואל א",
        "chapter": "כג",
        "versechapter": "ו",
        "bookseder": "שמואל",
        "seder": "טו",
        "verseseder": "ג",
        "versenikud": "וַיְהִ֗י בִּ֠בְרֹחַ אֶבְיָתָ֧ר בֶּן־ אֲחִימֶ֛לֶךְ אֶל־ דָּוִ֖ד קְעִילָ֑ה אֵפ֖וֹד יָרַ֥ד בְּיָדֽוֹ׃ ",
        "versenonikud": "ויהי בברח אביתר בן אחימלך אל דוד קעילה אפוד ירד בידו "
    },
    {
        "bookchapter": "שמואל א",
        "chapter": "כג",
        "versechapter": "ז",
        "bookseder": "שמואל",
        "seder": "טו",
        "verseseder": "ד",
        "versenikud": "וַיֻּגַּ֣ד לְשָׁא֔וּל כִּי־ בָ֥א דָוִ֖ד קְעִילָ֑ה וַיֹּ֣אמֶר שָׁא֗וּל נִכַּ֨ר אֹת֤וֹ אֱלֹהִים֙ בְּיָדִ֔י כִּ֚י נִסְגַּ֣ר לָב֔וֹא בְּעִ֖יר דְּלָתַ֥יִם וּבְרִֽיחַ׃ ",
        "versenonikud": "ויגד לשאול כי בא דוד קעילה ויאמר שאול נכר אתו אלהים בידי כי נסגר לבוא בעיר דלתים ובריח "
    },
    {
        "bookchapter": "שמואל א",
        "chapter": "כג",
        "versechapter": "ח",
        "bookseder": "שמואל",
        "seder": "טו",
        "verseseder": "ה",
        "versenikud": "וַיְשַׁמַּ֥ע שָׁא֛וּל אֶת־ כָּל־ הָעָ֖ם לַמִּלְחָמָ֑ה לָרֶ֣דֶת קְעִילָ֔ה לָצ֥וּר אֶל־ דָּוִ֖ד וְאֶל־ אֲנָשָֽׁיו׃ ",
        "versenonikud": "וישמע שאול את כל העם למלחמה לרדת קעילה לצור אל דוד ואל אנשיו "
    },
    {
        "bookchapter": "שמואל א",
        "chapter": "כג",
        "versechapter": "ט",
        "bookseder": "שמואל",
        "seder": "טו",
        "verseseder": "ו",
        "versenikud": "וַיֵּ֣דַע דָּוִ֔ד כִּ֣י עָלָ֔יו שָׁא֖וּל מַחֲרִ֣ישׁ הָרָעָ֑ה וַיֹּ֙אמֶר֙ אֶל־ אֶבְיָתָ֣ר הַכֹּהֵ֔ן הַגִּ֖ישָׁה הָאֵפֽוֹד׃ ",
        "versenonikud": "וידע דוד כי עליו שאול מחריש הרעה ויאמר אל אביתר הכהן הגישה האפוד "
    },
    {
        "bookchapter": "שמואל א",
        "chapter": "כג",
        "versechapter": "י",
        "bookseder": "שמואל",
        "seder": "טו",
        "verseseder": "ז",
        "versenikud": "וַיֹּאמֶר֮ דָּוִד֒ יְהוָה֙ אֱלֹהֵ֣י יִשְׂרָאֵ֔ל שָׁמֹ֤עַ שָׁמַע֙ עַבְדְּךָ֔ כִּֽי־ מְבַקֵּ֥שׁ שָׁא֖וּל לָב֣וֹא אֶל־ קְעִילָ֑ה לְשַׁחֵ֥ת לָעִ֖יר בַּעֲבוּרִֽי׃ ",
        "versenonikud": "ויאמר דוד יהוה אלהי ישראל שמע שמע עבדך כי מבקש שאול לבוא אל קעילה לשחת לעיר בעבורי "
    },
    {
        "bookchapter": "שמואל א",
        "chapter": "כג",
        "versechapter": "יא",
        "bookseder": "שמואל",
        "seder": "טו",
        "verseseder": "ח",
        "versenikud": "הֲיַסְגִּרֻ֣נִי בַעֲלֵי֩ קְעִילָ֨ה בְיָד֜וֹ הֲיֵרֵ֣ד שָׁא֗וּל כַּֽאֲשֶׁר֙ שָׁמַ֣ע עַבְדֶּ֔ךָ יְהוָה֙ אֱלֹהֵ֣י יִשְׂרָאֵ֔ל הַגֶּד־ נָ֖א לְעַבְדֶּ֑ךָ וַיֹּ֥אמֶר יְהוָ֖ה יֵרֵֽד׃ ",
        "versenonikud": "היסגרני בעלי קעילה בידו הירד שאול כאשר שמע עבדך יהוה אלהי ישראל הגד נא לעבדך ויאמר יהוה ירד "
    },
    {
        "bookchapter": "שמואל א",
        "chapter": "כג",
        "versechapter": "יב",
        "bookseder": "שמואל",
        "seder": "טו",
        "verseseder": "ט",
        "versenikud": "וַיֹּ֣אמֶר דָּוִ֔ד הֲיַסְגִּ֜רוּ בַּעֲלֵ֧י קְעִילָ֛ה אֹתִ֥י וְאֶת־ אֲנָשַׁ֖י בְּיַד־ שָׁא֑וּל וַיֹּ֥אמֶר יְהוָ֖ה יַסְגִּֽירוּ׃ ",
        "versenonikud": "ויאמר דוד היסגרו בעלי קעילה אתי ואת אנשי ביד שאול ויאמר יהוה יסגירו "
    },
    {
        "bookchapter": "שמואל א",
        "chapter": "כג",
        "versechapter": "יג",
        "bookseder": "שמואל",
        "seder": "טו",
        "verseseder": "י",
        "versenikud": "וַיָּקָם֩ דָּוִ֨ד וַאֲנָשָׁ֜יו כְּשֵׁשׁ־ מֵא֣וֹת אִ֗ישׁ וַיֵּצְאוּ֙ מִקְּעִלָ֔ה וַיִּֽתְהַלְּכ֖וּ בַּאֲשֶׁ֣ר יִתְהַלָּ֑כוּ וּלְשָׁא֣וּל הֻגַּ֗ד כִּֽי־ נִמְלַ֤ט דָּוִד֙ מִקְּעִילָ֔ה וַיֶּחְדַּ֖ל לָצֵֽאת׃ ",
        "versenonikud": "ויקם דוד ואנשיו כשש מאות איש ויצאו מקעלה ויתהלכו באשר יתהלכו ולשאול הגד כי נמלט דוד מקעילה ויחדל לצאת "
    },
    {
        "bookchapter": "שמואל א",
        "chapter": "כג",
        "versechapter": "יד",
        "bookseder": "שמואל",
        "seder": "טו",
        "verseseder": "יא",
        "versenikud": "וַיֵּ֨שֶׁב דָּוִ֤ד בַּמִּדְבָּר֙ בַּמְּצָד֔וֹת וַיֵּ֥שֶׁב בָּהָ֖ר בְּמִדְבַּר־ זִ֑יף וַיְבַקְשֵׁ֤הוּ שָׁאוּל֙ כָּל־ הַיָּמִ֔ים וְלֹֽא־ נְתָנ֥וֹ אֱלֹהִ֖ים בְּיָדֽוֹ׃ ",
        "versenonikud": "וישב דוד במדבר במצדות וישב בהר במדבר זיף ויבקשהו שאול כל הימים ולא נתנו אלהים בידו "
    },
    {
        "bookchapter": "שמואל א",
        "chapter": "כג",
        "versechapter": "טו",
        "bookseder": "שמואל",
        "seder": "טו",
        "verseseder": "יב",
        "versenikud": "וַיַּ֣רְא דָוִ֔ד כִּֽי־ יָצָ֥א שָׁא֖וּל לְבַקֵּ֣שׁ אֶת־ נַפְשׁ֑וֹ וְדָוִ֥ד בְּמִדְבַּר־ זִ֖יף בַּחֹֽרְשָׁה׃ ",
        "versenonikud": "וירא דוד כי יצא שאול לבקש את נפשו ודוד במדבר זיף בחרשה "
    },
    {
        "bookchapter": "שמואל א",
        "chapter": "כג",
        "versechapter": "טז",
        "bookseder": "שמואל",
        "seder": "טו",
        "verseseder": "יג",
        "versenikud": "וַיָּ֙קָם֙ יְהוֹנָתָ֣ן בֶּן־ שָׁא֔וּל וַיֵּ֥לֶךְ אֶל־ דָּוִ֖ד חֹ֑רְשָׁה וַיְחַזֵּ֥ק אֶת־ יָד֖וֹ בֵּאלֹהִֽים׃ ",
        "versenonikud": "ויקם יהונתן בן שאול וילך אל דוד חרשה ויחזק את ידו באלהים "
    },
    {
        "bookchapter": "שמואל א",
        "chapter": "כג",
        "versechapter": "יז",
        "bookseder": "שמואל",
        "seder": "טו",
        "verseseder": "יד",
        "versenikud": "וַיֹּ֨אמֶר אֵלָ֜יו אַל־ תִּירָ֗א כִּ֠י לֹ֤א תִֽמְצָאֲךָ֙ יַ֚ד שָׁא֣וּל אָבִ֔י וְאַתָּה֙ תִּמְלֹ֣ךְ עַל־ יִשְׂרָאֵ֔ל וְאָנֹכִ֖י אֶֽהְיֶה־ לְּךָ֣ לְמִשְׁנֶ֑ה וְגַם־ שָׁא֥וּל אָבִ֖י יֹדֵ֥עַ כֵּֽן׃ ",
        "versenonikud": "ויאמר אליו אל תירא כי לא תמצאך יד שאול אבי ואתה תמלך על ישראל ואנכי אהיה לך למשנה וגם שאול אבי ידע כן "
    },
    {
        "bookchapter": "שמואל א",
        "chapter": "כג",
        "versechapter": "יח",
        "bookseder": "שמואל",
        "seder": "טו",
        "verseseder": "טו",
        "versenikud": "וַיִּכְרְת֧וּ שְׁנֵיהֶ֛ם בְּרִ֖ית לִפְנֵ֣י יְהוָ֑ה וַיֵּ֤שֶׁב דָּוִד֙ בַּחֹ֔רְשָׁה וִיהוֹנָתָ֖ן הָלַ֥ךְ לְבֵיתֽוֹ׃ ",
        "versenonikud": "ויכרתו שניהם ברית לפני יהוה וישב דוד בחרשה ויהונתן הלך לביתו "
    },
    {
        "bookchapter": "שמואל א",
        "chapter": "כג",
        "versechapter": "יט",
        "bookseder": "שמואל",
        "seder": "טו",
        "verseseder": "טז",
        "versenikud": "וַיַּעֲל֤וּ זִפִים֙ אֶל־ שָׁא֔וּל הַגִּבְעָ֖תָה לֵאמֹ֑ר הֲל֣וֹא דָ֠וִד מִסְתַּתֵּ֨ר עִמָּ֤נוּ בַמְּצָדוֹת֙ בַּחֹ֔רְשָׁה בְּגִבְעַת֙ הַֽחֲכִילָ֔ה אֲשֶׁ֖ר מִימִ֥ין הַיְשִׁימֽוֹן׃ ",
        "versenonikud": "ויעלו זפים אל שאול הגבעתה לאמר הלוא דוד מסתתר עמנו במצדות בחרשה בגבעת החכילה אשר מימין הישימון "
    },
    {
        "bookchapter": "שמואל א",
        "chapter": "כג",
        "versechapter": "כ",
        "bookseder": "שמואל",
        "seder": "טו",
        "verseseder": "יז",
        "versenikud": "וְ֠עַתָּה לְכָל־ אַוַּ֨ת נַפְשְׁךָ֥ הַמֶּ֛לֶךְ לָרֶ֖דֶת רֵ֑ד וְלָ֥נוּ הַסְגִּיר֖וֹ בְּיַ֥ד הַמֶּֽלֶךְ׃ ",
        "versenonikud": "ועתה לכל אות נפשך המלך לרדת רד ולנו הסגירו ביד המלך "
    },
    {
        "bookchapter": "שמואל א",
        "chapter": "כג",
        "versechapter": "כא",
        "bookseder": "שמואל",
        "seder": "טו",
        "verseseder": "יח",
        "versenikud": "וַיֹּ֣אמֶר שָׁא֔וּל בְּרוּכִ֥ים אַתֶּ֖ם לַֽיהוָ֑ה כִּ֥י חֲמַלְתֶּ֖ם עָלָֽי׃ ",
        "versenonikud": "ויאמר שאול ברוכים אתם ליהוה כי חמלתם עלי "
    },
    {
        "bookchapter": "שמואל א",
        "chapter": "כג",
        "versechapter": "כב",
        "bookseder": "שמואל",
        "seder": "טו",
        "verseseder": "יט",
        "versenikud": "לְכוּ־ נָ֞א הָכִ֣ינוּ ע֗וֹד וּדְע֤וּ וּרְאוּ֙ אֶת־ מְקוֹמוֹ֙ אֲשֶׁ֣ר תִּֽהְיֶ֣ה רַגְל֔וֹ מִ֥י רָאָ֖הוּ שָׁ֑ם כִּ֚י אָמַ֣ר אֵלַ֔י עָר֥וֹם יַעְרִ֖ם הֽוּא׃ ",
        "versenonikud": "לכו נא הכינו עוד ודעו וראו את מקומו אשר תהיה רגלו מי ראהו שם כי אמר אלי ערום יערם הוא "
    },
    {
        "bookchapter": "שמואל א",
        "chapter": "כג",
        "versechapter": "כג",
        "bookseder": "שמואל",
        "seder": "טו",
        "verseseder": "כ",
        "versenikud": "וּרְא֣וּ וּדְע֗וּ מִכֹּ֤ל הַמַּֽחֲבֹאִים֙ אֲשֶׁ֣ר יִתְחַבֵּ֣א שָׁ֔ם וְשַׁבְתֶּ֤ם אֵלַי֙ אֶל־ נָכ֔וֹן וְהָלַכְתִּ֖י אִתְּכֶ֑ם וְהָיָה֙ אִם־ יֶשְׁנ֣וֹ בָאָ֔רֶץ וְחִפַּשְׂתִּ֣י אֹת֔וֹ בְּכֹ֖ל אַלְפֵ֥י יְהוּדָֽה׃ ",
        "versenonikud": "וראו ודעו מכל המחבאים אשר יתחבא שם ושבתם אלי אל נכון והלכתי אתכם והיה אם ישנו בארץ וחפשתי אתו בכל אלפי יהודה "
    },
    {
        "bookchapter": "שמואל א",
        "chapter": "כג",
        "versechapter": "כד",
        "bookseder": "שמואל",
        "seder": "טו",
        "verseseder": "כא",
        "versenikud": "וַיָּק֛וּמוּ וַיֵּלְכ֥וּ זִ֖יפָה לִפְנֵ֣י שָׁא֑וּל וְדָוִ֨ד וַאֲנָשָׁ֜יו בְּמִדְבַּ֤ר מָעוֹן֙ בָּעֲרָבָ֔ה אֶ֖ל יְמִ֥ין הַיְשִׁימֽוֹן׃ ",
        "versenonikud": "ויקומו וילכו זיפה לפני שאול ודוד ואנשיו במדבר מעון בערבה אל ימין הישימון "
    },
    {
        "bookchapter": "שמואל א",
        "chapter": "כג",
        "versechapter": "כה",
        "bookseder": "שמואל",
        "seder": "טו",
        "verseseder": "כב",
        "versenikud": "וַיֵּ֨לֶךְ שָׁא֣וּל וַאֲנָשָׁיו֮ לְבַקֵּשׁ֒ וַיַּגִּ֣דוּ לְדָוִ֔ד וַיֵּ֣רֶד הַסֶּ֔לַע וַיֵּ֖שֶׁב בְּמִדְבַּ֣ר מָע֑וֹן וַיִּשְׁמַ֣ע שָׁא֔וּל וַיִּרְדֹּ֥ף אַחֲרֵֽי־ דָוִ֖ד מִדְבַּ֥ר מָעֽוֹן׃ ",
        "versenonikud": "וילך שאול ואנשיו לבקש ויגדו לדוד וירד הסלע וישב במדבר מעון וישמע שאול וירדף אחרי דוד מדבר מעון "
    },
    {
        "bookchapter": "שמואל א",
        "chapter": "כג",
        "versechapter": "כו",
        "bookseder": "שמואל",
        "seder": "טו",
        "verseseder": "כג",
        "versenikud": "וַיֵּ֨לֶךְ שָׁא֜וּל מִצַּ֤ד הָהָר֙ מִזֶּ֔ה וְדָוִ֧ד וַאֲנָשָׁ֛יו מִצַּ֥ד הָהָ֖ר מִזֶּ֑ה וַיְהִ֨י דָוִ֜ד נֶחְפָּ֤ז לָלֶ֙כֶת֙ מִפְּנֵ֣י שָׁא֔וּל וְשָׁא֣וּל וַאֲנָשָׁ֗יו עֹֽטְרִ֛ים אֶל־ דָּוִ֥ד וְאֶל־ אֲנָשָׁ֖יו לְתָפְשָֽׂם׃ ",
        "versenonikud": "וילך שאול מצד ההר מזה ודוד ואנשיו מצד ההר מזה ויהי דוד נחפז ללכת מפני שאול ושאול ואנשיו עטרים אל דוד ואל אנשיו לתפשם "
    },
    {
        "bookchapter": "שמואל א",
        "chapter": "כג",
        "versechapter": "כז",
        "bookseder": "שמואל",
        "seder": "טו",
        "verseseder": "כד",
        "versenikud": "וּמַלְאָ֣ךְ בָּ֔א אֶל־ שָׁא֖וּל לֵאמֹ֑ר מַהֲרָ֣ה וְלֵ֔כָה כִּֽי־ פָשְׁט֥וּ פְלִשְׁתִּ֖ים עַל־ הָאָֽרֶץ׃ ",
        "versenonikud": "ומלאך בא אל שאול לאמר מהרה ולכה כי פשטו פלשתים על הארץ "
    },
    {
        "bookchapter": "שמואל א",
        "chapter": "כג",
        "versechapter": "כח",
        "bookseder": "שמואל",
        "seder": "טו",
        "verseseder": "כה",
        "versenikud": "וַיָּ֣שָׁב שָׁא֗וּל מִרְדֹף֙ אַחֲרֵ֣י דָוִ֔ד וַיֵּ֖לֶךְ לִקְרַ֣את פְּלִשְׁתִּ֑ים עַל־ כֵּ֗ן קָֽרְאוּ֙ לַמָּק֣וֹם הַה֔וּא סֶ֖לַע הַֽמַּחְלְקֽוֹת׃ ",
        "versenonikud": "וישב שאול מרדף אחרי דוד וילך לקראת פלשתים על כן קראו למקום ההוא סלע המחלקות "
    },
    {
        "bookchapter": "שמואל א",
        "chapter": "כד",
        "versechapter": "א",
        "bookseder": "שמואל",
        "seder": "טו",
        "verseseder": "כו",
        "versenikud": "וַיַּ֥עַל דָּוִ֖ד מִשָּׁ֑ם וַיֵּ֖שֶׁב בִּמְצָד֥וֹת עֵֽין־ גֶּֽדִי׃ ",
        "versenonikud": "ויעל דוד משם וישב במצדות עין גדי "
    },
    {
        "bookchapter": "שמואל א",
        "chapter": "כד",
        "versechapter": "ב",
        "bookseder": "שמואל",
        "seder": "טו",
        "verseseder": "כז",
        "versenikud": "וַיְהִ֗י כַּֽאֲשֶׁר֙ שָׁ֣ב שָׁא֔וּל מֵאַחֲרֵ֖י פְּלִשְׁתִּ֑ים וַיַּגִּ֤דוּ לוֹ֙ לֵאמֹ֔ר הִנֵּ֣ה דָוִ֔ד בְּמִדְבַּ֖ר עֵ֥ין גֶּֽדִי׃ ",
        "versenonikud": "ויהי כאשר שב שאול מאחרי פלשתים ויגדו לו לאמר הנה דוד במדבר עין גדי "
    },
    {
        "bookchapter": "שמואל א",
        "chapter": "כד",
        "versechapter": "ג",
        "bookseder": "שמואל",
        "seder": "טו",
        "verseseder": "כח",
        "versenikud": "וַיִּקַּ֣ח שָׁא֗וּל שְׁלֹ֧שֶׁת אֲלָפִ֛ים אִ֥ישׁ בָּח֖וּר מִכָּל־ יִשְׂרָאֵ֑ל וַיֵּ֗לֶךְ לְבַקֵּ֤שׁ אֶת־ דָּוִד֙ וַֽאֲנָשָׁ֔יו עַל־ פְּנֵ֖י צוּרֵ֥י הַיְּעֵלִֽים׃ ",
        "versenonikud": "ויקח שאול שלשת אלפים איש בחור מכל ישראל וילך לבקש את דוד ואנשיו על פני צורי היעלים "
    },
    {
        "bookchapter": "שמואל א",
        "chapter": "כד",
        "versechapter": "ד",
        "bookseder": "שמואל",
        "seder": "טו",
        "verseseder": "כט",
        "versenikud": "וַ֠יָּבֹא אֶל־ גִּדְר֨וֹת הַצֹּ֤אן עַל־ הַדֶּ֙רֶךְ֙ וְשָׁ֣ם מְעָרָ֔ה וַיָּבֹ֥א שָׁא֖וּל לְהָסֵ֣ךְ אֶת־ רַגְלָ֑יו וְדָוִד֙ וַאֲנָשָׁ֔יו בְּיַרְכְּתֵ֥י הַמְּעָרָ֖ה יֹשְׁבִֽים׃ ",
        "versenonikud": "ויבא אל גדרות הצאן על הדרך ושם מערה ויבא שאול להסך את רגליו ודוד ואנשיו בירכתי המערה ישבים "
    },
    {
        "bookchapter": "שמואל א",
        "chapter": "כד",
        "versechapter": "ה",
        "bookseder": "שמואל",
        "seder": "טו",
        "verseseder": "ל",
        "versenikud": "וַיֹּאמְרוּ֩ אַנְשֵׁ֨י דָוִ֜ד אֵלָ֗יו הִנֵּ֨ה הַיּ֜וֹם אֲ‍ֽשֶׁר־ אָמַ֧ר יְהוָ֣ה אֵלֶ֗יךָ הִנֵּ֨ה אָנֹכִ֜י נֹתֵ֤ן אֶת־ איביך אֹֽיִבְךָ֙ בְּיָדֶ֔ךָ וְעָשִׂ֣יתָ לּ֔וֹ כַּאֲשֶׁ֖ר יִטַ֣ב בְּעֵינֶ֑יךָ וַיָּ֣קָם דָּוִ֗ד וַיִּכְרֹ֛ת אֶת־ כְּנַֽף־ הַמְּעִ֥יל אֲשֶׁר־ לְשָׁא֖וּל בַּלָּֽט׃ ",
        "versenonikud": "ויאמרו אנשי דוד אליו הנה היום אשר אמר יהוה אליך הנה אנכי נתן את איביך איבך בידך ועשית לו כאשר יטב בעיניך ויקם דוד ויכרת את כנף המעיל אשר לשאול בלט "
    },
    {
        "bookchapter": "שמואל א",
        "chapter": "כד",
        "versechapter": "ו",
        "bookseder": "שמואל",
        "seder": "טו",
        "verseseder": "לא",
        "versenikud": "וַֽיְהִי֙ אַֽחֲרֵי־ כֵ֔ן וַיַּ֥ךְ לֵב־ דָּוִ֖ד אֹת֑וֹ עַ֚ל אֲשֶׁ֣ר כָּרַ֔ת אֶת־ כָּנָ֖ף אֲשֶׁ֥ר לְשָׁאֽוּל׃ ",
        "versenonikud": "ויהי אחרי כן ויך לב דוד אתו על אשר כרת את כנף אשר לשאול "
    },
    {
        "bookchapter": "שמואל א",
        "chapter": "כד",
        "versechapter": "ז",
        "bookseder": "שמואל",
        "seder": "טו",
        "verseseder": "לב",
        "versenikud": "וַיֹּ֨אמֶר לַאֲנָשָׁ֜יו חָלִ֧ילָה לִּ֣י מֵֽיהוָ֗ה אִם־ אֶעֱשֶׂה֩ אֶת־ הַדָּבָ֨ר הַזֶּ֤ה לַֽאדֹנִי֙ לִמְשִׁ֣יחַ יְהוָ֔ה לִשְׁלֹ֥חַ יָדִ֖י בּ֑וֹ כִּֽי־ מְשִׁ֥יחַ יְהוָ֖ה הֽוּא׃ ",
        "versenonikud": "ויאמר לאנשיו חלילה לי מיהוה אם אעשה את הדבר הזה לאדני למשיח יהוה לשלח ידי בו כי משיח יהוה הוא "
    },
    {
        "bookchapter": "שמואל א",
        "chapter": "כד",
        "versechapter": "ח",
        "bookseder": "שמואל",
        "seder": "טו",
        "verseseder": "לג",
        "versenikud": "וַיְשַׁסַּ֨ע דָּוִ֤ד אֶת־ אֲנָשָׁיו֙ בַּדְּבָרִ֔ים וְלֹ֥א נְתָנָ֖ם לָק֣וּם אֶל־ שָׁא֑וּל וְשָׁא֛וּל קָ֥ם מֵהַמְּעָרָ֖ה וַיֵּ֥לֶךְ בַּדָּֽרֶךְ׃ ",
        "versenonikud": "וישסע דוד את אנשיו בדברים ולא נתנם לקום אל שאול ושאול קם מהמערה וילך בדרך "
    },
    {
        "bookchapter": "שמואל א",
        "chapter": "כד",
        "versechapter": "ט",
        "bookseder": "שמואל",
        "seder": "טו",
        "verseseder": "לד",
        "versenikud": "וַיָּ֨קָם דָּוִ֜ד אַחֲרֵי־ כֵ֗ן וַיֵּצֵא֙ מן־ המערה מֵֽהַמְּעָרָ֔ה וַיִּקְרָ֧א אַֽחֲרֵי־ שָׁא֛וּל לֵאמֹ֖ר אֲדֹנִ֣י הַמֶּ֑לֶךְ וַיַּבֵּ֤ט שָׁאוּל֙ אַֽחֲרָ֔יו וַיִּקֹּ֨ד דָּוִ֥ד אַפַּ֛יִם אַ֖רְצָה וַיִּשְׁתָּֽחוּ׃ ",
        "versenonikud": "ויקם דוד אחרי כן ויצא מן המערה מהמערה ויקרא אחרי שאול לאמר אדני המלך ויבט שאול אחריו ויקד דוד אפים ארצה וישתחו "
    },
    {
        "bookchapter": "שמואל א",
        "chapter": "כד",
        "versechapter": "י",
        "bookseder": "שמואל",
        "seder": "טו",
        "verseseder": "לה",
        "versenikud": "וַיֹּ֤אמֶר דָּוִד֙ לְשָׁא֔וּל לָ֧מָּה תִשְׁמַ֛ע אֶת־ דִּבְרֵ֥י אָדָ֖ם לֵאמֹ֑ר הִנֵּ֣ה דָוִ֔ד מְבַקֵּ֖שׁ רָעָתֶֽךָ׃ ",
        "versenonikud": "ויאמר דוד לשאול למה תשמע את דברי אדם לאמר הנה דוד מבקש רעתך "
    },
    {
        "bookchapter": "שמואל א",
        "chapter": "כד",
        "versechapter": "יא",
        "bookseder": "שמואל",
        "seder": "טו",
        "verseseder": "לו",
        "versenikud": "הִנֵּה֩ הַיּ֨וֹם הַזֶּ֜ה רָא֣וּ עֵינֶ֗יךָ אֵ֣ת אֲשֶׁר־ נְתָנְךָ֩ יְהוָ֨ה ׀ הַיּ֤וֹם ׀ בְּיָדִי֙ בַּמְּעָרָ֔ה וְאָמַ֥ר לַהֲרָגֲךָ֖ וַתָּ֣חָס עָלֶ֑יךָ וָאֹמַ֗ר לֹא־ אֶשְׁלַ֤ח יָדִי֙ בַּֽאדֹנִ֔י כִּי־ מְשִׁ֥יחַ יְהוָ֖ה הֽוּא׃ ",
        "versenonikud": "הנה היום הזה ראו עיניך את אשר נתנך יהוה  היום  בידי במערה ואמר להרגך ותחס עליך ואמר לא אשלח ידי באדני כי משיח יהוה הוא "
    },
    {
        "bookchapter": "שמואל א",
        "chapter": "כד",
        "versechapter": "יב",
        "bookseder": "שמואל",
        "seder": "טו",
        "verseseder": "לז",
        "versenikud": "וְאָבִ֣י רְאֵ֔ה גַּ֗ם רְאֵ֛ה אֶת־ כְּנַ֥ף מְעִילְךָ֖ בְּיָדִ֑י כִּ֡י בְּכָרְתִי֩ אֶת־ כְּנַ֨ף מְעִֽילְךָ֜ וְלֹ֣א הֲרַגְתִּ֗יךָ דַּ֤ע וּרְאֵה֙ כִּי֩ אֵ֨ין בְּיָדִ֜י רָעָ֤ה וָפֶ֙שַׁע֙ וְלֹא־ חָטָ֣אתִי לָ֔ךְ וְאַתָּ֛ה צֹדֶ֥ה אֶת־ נַפְשִׁ֖י לְקַחְתָּֽהּ׃ ",
        "versenonikud": "ואבי ראה גם ראה את כנף מעילך בידי כי בכרתי את כנף מעילך ולא הרגתיך דע וראה כי אין בידי רעה ופשע ולא חטאתי לך ואתה צדה את נפשי לקחתה "
    },
    {
        "bookchapter": "שמואל א",
        "chapter": "כד",
        "versechapter": "יג",
        "bookseder": "שמואל",
        "seder": "טו",
        "verseseder": "לח",
        "versenikud": "יִשְׁפֹּ֤ט יְהוָה֙ בֵּינִ֣י וּבֵינֶ֔ךָ וּנְקָמַ֥נִי יְהוָ֖ה מִמֶּ֑ךָּ וְיָדִ֖י לֹ֥א תִֽהְיֶה־ בָּֽךְ׃ ",
        "versenonikud": "ישפט יהוה ביני ובינך ונקמני יהוה ממך וידי לא תהיה בך "
    },
    {
        "bookchapter": "שמואל א",
        "chapter": "כד",
        "versechapter": "יד",
        "bookseder": "שמואל",
        "seder": "טו",
        "verseseder": "לט",
        "versenikud": "כַּאֲשֶׁ֣ר יֹאמַ֗ר מְשַׁל֙ הַקַּדְמֹנִ֔י מֵרְשָׁעִ֖ים יֵ֣צֵא רֶ֑שַׁע וְיָדִ֖י לֹ֥א תִֽהְיֶה־ בָּֽךְ׃ ",
        "versenonikud": "כאשר יאמר משל הקדמני מרשעים יצא רשע וידי לא תהיה בך "
    },
    {
        "bookchapter": "שמואל א",
        "chapter": "כד",
        "versechapter": "טו",
        "bookseder": "שמואל",
        "seder": "טו",
        "verseseder": "מ",
        "versenikud": "אַחֲרֵ֨י מִ֤י יָצָא֙ מֶ֣לֶךְ יִשְׂרָאֵ֔ל אַחֲרֵ֥י מִ֖י אַתָּ֣ה רֹדֵ֑ף אַֽחֲרֵי֙ כֶּ֣לֶב מֵ֔ת אַחֲרֵ֖י פַּרְעֹ֥שׁ אֶחָֽד׃ ",
        "versenonikud": "אחרי מי יצא מלך ישראל אחרי מי אתה רדף אחרי כלב מת אחרי פרעש אחד "
    },
    {
        "bookchapter": "שמואל א",
        "chapter": "כד",
        "versechapter": "טז",
        "bookseder": "שמואל",
        "seder": "טו",
        "verseseder": "מא",
        "versenikud": "וְהָיָ֤ה יְהוָה֙ לְדַיָּ֔ן וְשָׁפַ֖ט בֵּינִ֣י וּבֵינֶ֑ךָ וְיֵ֙רֶא֙ וְיָרֵ֣ב אֶת־ רִיבִ֔י וְיִשְׁפְּטֵ֖נִי מִיָּדֶֽךָ׃ ",
        "versenonikud": "והיה יהוה לדין ושפט ביני ובינך וירא וירב את ריבי וישפטני מידך "
    },
    {
        "bookchapter": "שמואל א",
        "chapter": "כד",
        "versechapter": "יז",
        "bookseder": "שמואל",
        "seder": "טו",
        "verseseder": "מב",
        "versenikud": "וַיְהִ֣י ׀ כְּכַלּ֣וֹת דָּוִ֗ד לְדַבֵּ֞ר אֶת־ הַדְּבָרִ֤ים הָאֵ֙לֶּה֙ אֶל־ שָׁא֔וּל וַיֹּ֣אמֶר שָׁא֔וּל הֲקֹלְךָ֥ זֶ֖ה בְּנִ֣י דָוִ֑ד וַיִּשָּׂ֥א שָׁא֛וּל קֹל֖וֹ וַיֵּֽבְךְּ׃ ",
        "versenonikud": "ויהי  ככלות דוד לדבר את הדברים האלה אל שאול ויאמר שאול הקלך זה בני דוד וישא שאול קלו ויבך "
    },
    {
        "bookchapter": "שמואל א",
        "chapter": "כד",
        "versechapter": "יח",
        "bookseder": "שמואל",
        "seder": "טו",
        "verseseder": "מג",
        "versenikud": "וַיֹּ֙אמֶר֙ אֶל־ דָּוִ֔ד צַדִּ֥יק אַתָּ֖ה מִמֶּ֑נִּי כִּ֤י אַתָּה֙ גְּמַלְתַּ֣נִי הַטּוֹבָ֔ה וַאֲנִ֖י גְּמַלְתִּ֥יךָ הָרָעָֽה׃ ",
        "versenonikud": "ויאמר אל דוד צדיק אתה ממני כי אתה גמלתני הטובה ואני גמלתיך הרעה "
    },
    {
        "bookchapter": "שמואל א",
        "chapter": "כד",
        "versechapter": "יט",
        "bookseder": "שמואל",
        "seder": "טו",
        "verseseder": "מד",
        "versenikud": "ואת וְאַתָּה֙ הִגַּ֣דְתָּ הַיּ֔וֹם אֵ֛ת אֲשֶׁר־ עָשִׂ֥יתָה אִתִּ֖י טוֹבָ֑ה אֵת֩ אֲשֶׁ֨ר סִגְּרַ֧נִי יְהוָ֛ה בְּיָדְךָ֖ וְלֹ֥א הֲרַגְתָּֽנִי׃ ",
        "versenonikud": "ואת ואתה הגדת היום את אשר עשיתה אתי טובה את אשר סגרני יהוה בידך ולא הרגתני "
    }
]