[
    {
        "bookchapter": "תהילים",
        "chapter": "קכ",
        "versechapter": "א",
        "bookseder": "תהילים",
        "seder": "יז",
        "verseseder": "קו",
        "versenikud": "שִׁ֗יר הַֽמַּ֫עֲל֥וֹת אֶל־ יְ֭הוָה בַּצָּרָ֣תָה לִּ֑י קָ֝רָ֗אתִי וַֽיַּעֲנֵֽנִי׃ ",
        "versenonikud": "שיר המעלות אל יהוה בצרתה לי קראתי ויענני "
    },
    {
        "bookchapter": "תהילים",
        "chapter": "קכ",
        "versechapter": "ב",
        "bookseder": "תהילים",
        "seder": "יז",
        "verseseder": "קז",
        "versenikud": "יְֽהוָ֗ה הַצִּ֣ילָה נַ֭פְשִׁי מִשְּׂפַת־ שֶׁ֑קֶר מִלָּשׁ֥וֹן רְמִיָּֽה׃ ",
        "versenonikud": "יהוה הצילה נפשי משפת שקר מלשון רמיה "
    },
    {
        "bookchapter": "תהילים",
        "chapter": "קכ",
        "versechapter": "ג",
        "bookseder": "תהילים",
        "seder": "יז",
        "verseseder": "קח",
        "versenikud": "מַה־ יִּתֵּ֣ן לְ֭ךָ וּמַה־ יֹּסִ֥יף לָ֗ךְ לָשׁ֥וֹן רְמִיָּֽה׃ ",
        "versenonikud": "מה יתן לך ומה יסיף לך לשון רמיה "
    },
    {
        "bookchapter": "תהילים",
        "chapter": "קכ",
        "versechapter": "ד",
        "bookseder": "תהילים",
        "seder": "יז",
        "verseseder": "קט",
        "versenikud": "חִצֵּ֣י גִבּ֣וֹר שְׁנוּנִ֑ים עִ֝֗ם גַּחֲלֵ֥י רְתָמִֽים׃ ",
        "versenonikud": "חצי גבור שנונים עם גחלי רתמים "
    },
    {
        "bookchapter": "תהילים",
        "chapter": "קכ",
        "versechapter": "ה",
        "bookseder": "תהילים",
        "seder": "יז",
        "verseseder": "קי",
        "versenikud": "אֽוֹיָה־ לִ֭י כִּי־ גַ֣רְתִּי מֶ֑שֶׁךְ שָׁ֝כַ֗נְתִּי עִֽם־ אָהֳלֵ֥י קֵדָֽר׃ ",
        "versenonikud": "אויה לי כי גרתי משך שכנתי עם אהלי קדר "
    },
    {
        "bookchapter": "תהילים",
        "chapter": "קכ",
        "versechapter": "ו",
        "bookseder": "תהילים",
        "seder": "יז",
        "verseseder": "קיא",
        "versenikud": "רַ֭בַּת שָֽׁכְנָה־ לָּ֣הּ נַפְשִׁ֑י עִ֝֗ם שׂוֹנֵ֥א שָׁלֽוֹם׃ ",
        "versenonikud": "רבת שכנה לה נפשי עם שונא שלום "
    },
    {
        "bookchapter": "תהילים",
        "chapter": "קכ",
        "versechapter": "ז",
        "bookseder": "תהילים",
        "seder": "יז",
        "verseseder": "קיב",
        "versenikud": "אֲ‍ֽנִי־ שָׁ֭לוֹם וְכִ֣י אֲדַבֵּ֑ר הֵ֝֗מָּה לַמִּלְחָמָֽה׃ ",
        "versenonikud": "אני שלום וכי אדבר המה למלחמה "
    }
]