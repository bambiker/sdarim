[
    {
        "bookchapter": "צפניה",
        "chapter": "ג",
        "versechapter": "כ",
        "bookseder": "תרי עשר",
        "seder": "טו",
        "verseseder": "א",
        "versenikud": "בָּעֵ֤ת הַהִיא֙ אָבִ֣יא אֶתְכֶ֔ם וּבָעֵ֖ת קַבְּצִ֣י אֶתְכֶ֑ם כִּֽי־ אֶתֵּ֨ן אֶתְכֶ֜ם לְשֵׁ֣ם וְלִתְהִלָּ֗ה בְּכֹל֙ עַמֵּ֣י הָאָ֔רֶץ בְּשׁוּבִ֧י אֶת־ שְׁבוּתֵיכֶ֛ם לְעֵינֵיכֶ֖ם אָמַ֥ר יְהוָֽה׃ ",
        "versenonikud": "בעת ההיא אביא אתכם ובעת קבצי אתכם כי אתן אתכם לשם ולתהלה בכל עמי הארץ בשובי את שבותיכם לעיניכם אמר יהוה "
    },
    {
        "bookchapter": "חגי",
        "chapter": "א",
        "versechapter": "א",
        "bookseder": "תרי עשר",
        "seder": "טו",
        "verseseder": "ב",
        "versenikud": "בִּשְׁנַ֤ת שְׁתַּ֙יִם֙ לְדָרְיָ֣וֶשׁ הַמֶּ֔לֶךְ בַּחֹ֙דֶשׁ֙ הַשִּׁשִּׁ֔י בְּי֥וֹם אֶחָ֖ד לַחֹ֑דֶשׁ הָיָ֨ה דְבַר־ יְהוָ֜ה בְּיַד־ חַגַּ֣י הַנָּבִ֗יא אֶל־ זְרֻבָּבֶ֤ל בֶּן־ שְׁאַלְתִּיאֵל֙ פַּחַ֣ת יְהוּדָ֔ה וְאֶל־ יְהוֹשֻׁ֧עַ בֶּן־ יְהוֹצָדָ֛ק הַכֹּהֵ֥ן הַגָּד֖וֹל לֵאמֹֽר׃ ",
        "versenonikud": "בשנת שתים לדריוש המלך בחדש הששי ביום אחד לחדש היה דבר יהוה ביד חגי הנביא אל זרבבל בן שאלתיאל פחת יהודה ואל יהושע בן יהוצדק הכהן הגדול לאמר "
    },
    {
        "bookchapter": "חגי",
        "chapter": "א",
        "versechapter": "ב",
        "bookseder": "תרי עשר",
        "seder": "טו",
        "verseseder": "ג",
        "versenikud": "כֹּ֥ה אָמַ֛ר יְהוָ֥ה צְבָא֖וֹת לֵאמֹ֑ר הָעָ֤ם הַזֶּה֙ אָֽמְר֔וּ לֹ֥א עֶת־ בֹּ֛א עֶת־ בֵּ֥ית יְהוָ֖ה לְהִבָּנֽוֹת׃ ",
        "versenonikud": "כה אמר יהוה צבאות לאמר העם הזה אמרו לא עת בא עת בית יהוה להבנות "
    },
    {
        "bookchapter": "חגי",
        "chapter": "א",
        "versechapter": "ג",
        "bookseder": "תרי עשר",
        "seder": "טו",
        "verseseder": "ד",
        "versenikud": "וַֽיְהִי֙ דְּבַר־ יְהוָ֔ה בְּיַד־ חַגַּ֥י הַנָּבִ֖יא לֵאמֹֽר׃ ",
        "versenonikud": "ויהי דבר יהוה ביד חגי הנביא לאמר "
    },
    {
        "bookchapter": "חגי",
        "chapter": "א",
        "versechapter": "ד",
        "bookseder": "תרי עשר",
        "seder": "טו",
        "verseseder": "ה",
        "versenikud": "הַעֵ֤ת לָכֶם֙ אַתֶּ֔ם לָשֶׁ֖בֶת בְּבָתֵּיכֶ֣ם סְפוּנִ֑ים וְהַבַּ֥יִת הַזֶּ֖ה חָרֵֽב׃ ",
        "versenonikud": "העת לכם אתם לשבת בבתיכם ספונים והבית הזה חרב "
    },
    {
        "bookchapter": "חגי",
        "chapter": "א",
        "versechapter": "ה",
        "bookseder": "תרי עשר",
        "seder": "טו",
        "verseseder": "ו",
        "versenikud": "וְעַתָּ֕ה כֹּ֥ה אָמַ֖ר יְהוָ֣ה צְבָא֑וֹת שִׂ֥ימוּ לְבַבְכֶ֖ם עַל־ דַּרְכֵיכֶֽם׃ ",
        "versenonikud": "ועתה כה אמר יהוה צבאות שימו לבבכם על דרכיכם "
    },
    {
        "bookchapter": "חגי",
        "chapter": "א",
        "versechapter": "ו",
        "bookseder": "תרי עשר",
        "seder": "טו",
        "verseseder": "ז",
        "versenikud": "זְרַעְתֶּ֨ם הַרְבֵּ֜ה וְהָבֵ֣א מְעָ֗ט אָכ֤וֹל וְאֵין־ לְשָׂבְעָה֙ שָׁת֣וֹ וְאֵין־ לְשָׁכְרָ֔ה לָב֖וֹשׁ וְאֵין־ לְחֹ֣ם ל֑וֹ וְהַ֨מִּשְׂתַּכֵּ֔ר מִשְׂתַּכֵּ֖ר אֶל־ צְר֥וֹר נָקֽוּב׃ ",
        "versenonikud": "זרעתם הרבה והבא מעט אכול ואין לשבעה שתו ואין לשכרה לבוש ואין לחם לו והמשתכר משתכר אל צרור נקוב "
    },
    {
        "bookchapter": "חגי",
        "chapter": "א",
        "versechapter": "ז",
        "bookseder": "תרי עשר",
        "seder": "טו",
        "verseseder": "ח",
        "versenikud": "כֹּ֥ה אָמַ֖ר יְהוָ֣ה צְבָא֑וֹת שִׂ֥ימוּ לְבַבְכֶ֖ם עַל־ דַּרְכֵיכֶֽם׃ ",
        "versenonikud": "כה אמר יהוה צבאות שימו לבבכם על דרכיכם "
    },
    {
        "bookchapter": "חגי",
        "chapter": "א",
        "versechapter": "ח",
        "bookseder": "תרי עשר",
        "seder": "טו",
        "verseseder": "ט",
        "versenikud": "עֲל֥וּ הָהָ֛ר וַהֲבֵאתֶ֥ם עֵ֖ץ וּבְנ֣וּ הַבָּ֑יִת וְאֶרְצֶה־ בּ֥וֹ ואכבד וְאֶכָּבְדָ֖ה אָמַ֥ר יְהוָֽה׃ ",
        "versenonikud": "עלו ההר והבאתם עץ ובנו הבית וארצה בו ואכבד ואכבדה אמר יהוה "
    },
    {
        "bookchapter": "חגי",
        "chapter": "א",
        "versechapter": "ט",
        "bookseder": "תרי עשר",
        "seder": "טו",
        "verseseder": "י",
        "versenikud": "פָּנֹ֤ה אֶל־ הַרְבֵּה֙ וְהִנֵּ֣ה לִמְעָ֔ט וַהֲבֵאתֶ֥ם הַבַּ֖יִת וְנָפַ֣חְתִּי ב֑וֹ יַ֣עַן מֶ֗ה נְאֻם֙ יְהוָ֣ה צְבָא֔וֹת יַ֗עַן בֵּיתִי֙ אֲשֶׁר־ ה֣וּא חָרֵ֔ב וְאַתֶּ֥ם רָצִ֖ים אִ֥ישׁ לְבֵיתֽוֹ׃ ",
        "versenonikud": "פנה אל הרבה והנה למעט והבאתם הבית ונפחתי בו יען מה נאם יהוה צבאות יען ביתי אשר הוא חרב ואתם רצים איש לביתו "
    },
    {
        "bookchapter": "חגי",
        "chapter": "א",
        "versechapter": "י",
        "bookseder": "תרי עשר",
        "seder": "טו",
        "verseseder": "יא",
        "versenikud": "עַל־ כֵּ֣ן עֲלֵיכֶ֔ם כָּלְא֥וּ שָמַ֖יִם מִטָּ֑ל וְהָאָ֖רֶץ כָּלְאָ֥ה יְבוּלָֽהּ׃ ",
        "versenonikud": "על כן עליכם כלאו שמים מטל והארץ כלאה יבולה "
    },
    {
        "bookchapter": "חגי",
        "chapter": "א",
        "versechapter": "יא",
        "bookseder": "תרי עשר",
        "seder": "טו",
        "verseseder": "יב",
        "versenikud": "וָאֶקְרָ֨א חֹ֜רֶב עַל־ הָאָ֣רֶץ וְעַל־ הֶהָרִ֗ים וְעַל־ הַדָּגָן֙ וְעַל־ הַתִּיר֣וֹשׁ וְעַל־ הַיִּצְהָ֔ר וְעַ֛ל אֲשֶׁ֥ר תּוֹצִ֖יא הָאֲדָמָ֑ה וְעַל־ הָֽאָדָם֙ וְעַל־ הַבְּהֵמָ֔ה וְעַ֖ל כָּל־ יְגִ֥יעַ כַּפָּֽיִם׃ ",
        "versenonikud": "ואקרא חרב על הארץ ועל ההרים ועל הדגן ועל התירוש ועל היצהר ועל אשר תוציא האדמה ועל האדם ועל הבהמה ועל כל יגיע כפים "
    },
    {
        "bookchapter": "חגי",
        "chapter": "א",
        "versechapter": "יב",
        "bookseder": "תרי עשר",
        "seder": "טו",
        "verseseder": "יג",
        "versenikud": "וַיִּשְׁמַ֣ע זְרֻבָּבֶ֣ל ׀ בֶּֽן־ שַׁלְתִּיאֵ֡ל וִיהוֹשֻׁ֣עַ בֶּן־ יְהוֹצָדָק֩ הַכֹּהֵ֨ן הַגָּד֜וֹל וְכֹ֣ל ׀ שְׁאֵרִ֣ית הָעָ֗ם בְּקוֹל֙ יְהוָ֣ה אֱלֹֽהֵיהֶ֔ם וְעַל־ דִּבְרֵי֙ חַגַּ֣י הַנָּבִ֔יא כַּאֲשֶׁ֥ר שְׁלָח֖וֹ יְהוָ֣ה אֱלֹהֵיהֶ֑ם וַיִּֽירְא֥וּ הָעָ֖ם מִפְּנֵ֥י יְהוָֽה׃ ",
        "versenonikud": "וישמע זרבבל  בן שלתיאל ויהושע בן יהוצדק הכהן הגדול וכל  שארית העם בקול יהוה אלהיהם ועל דברי חגי הנביא כאשר שלחו יהוה אלהיהם וייראו העם מפני יהוה "
    },
    {
        "bookchapter": "חגי",
        "chapter": "א",
        "versechapter": "יג",
        "bookseder": "תרי עשר",
        "seder": "טו",
        "verseseder": "יד",
        "versenikud": "וַ֠יֹּאמֶר חַגַּ֞י מַלְאַ֧ךְ יְהוָ֛ה בְּמַלְאֲכ֥וּת יְהוָ֖ה לָעָ֣ם לֵאמֹ֑ר אֲנִ֥י אִתְּכֶ֖ם נְאֻם־ יְהוָֽה׃ ",
        "versenonikud": "ויאמר חגי מלאך יהוה במלאכות יהוה לעם לאמר אני אתכם נאם יהוה "
    },
    {
        "bookchapter": "חגי",
        "chapter": "א",
        "versechapter": "יד",
        "bookseder": "תרי עשר",
        "seder": "טו",
        "verseseder": "טו",
        "versenikud": "וַיָּ֣עַר יְהוָ֡ה אֶת־ רוּחַ֩ זְרֻבָּבֶ֨ל בֶּן־ שַׁלְתִּיאֵ֜ל פַּחַ֣ת יְהוּדָ֗ה וְאֶת־ ר֙וּחַ֙ יְהוֹשֻׁ֤עַ בֶּן־ יְהוֹצָדָק֙ הַכֹּהֵ֣ן הַגָּד֔וֹל וְֽאֶת־ ר֔וּחַ כֹּ֖ל שְׁאֵרִ֣ית הָעָ֑ם וַיָּבֹ֙אוּ֙ וַיַּעֲשׂ֣וּ מְלָאכָ֔ה בְּבֵית־ יְהוָ֥ה צְבָא֖וֹת אֱלֹהֵיהֶֽם׃ ",
        "versenonikud": "ויער יהוה את רוח זרבבל בן שלתיאל פחת יהודה ואת רוח יהושע בן יהוצדק הכהן הגדול ואת רוח כל שארית העם ויבאו ויעשו מלאכה בבית יהוה צבאות אלהיהם "
    },
    {
        "bookchapter": "חגי",
        "chapter": "א",
        "versechapter": "טו",
        "bookseder": "תרי עשר",
        "seder": "טו",
        "verseseder": "טז",
        "versenikud": "בְּי֨וֹם עֶשְׂרִ֧ים וְאַרְבָּעָ֛ה לַחֹ֖דֶשׁ בַּשִּׁשִּׁ֑י בִּשְׁנַ֥ת שְׁתַּ֖יִם לְדָרְיָ֥וֶשׁ הַמֶּֽלֶךְ׃ ",
        "versenonikud": "ביום עשרים וארבעה לחדש בששי בשנת שתים לדריוש המלך "
    },
    {
        "bookchapter": "חגי",
        "chapter": "ב",
        "versechapter": "א",
        "bookseder": "תרי עשר",
        "seder": "טו",
        "verseseder": "יז",
        "versenikud": "בַּשְּׁבִיעִ֕י בְּעֶשְׂרִ֥ים וְאֶחָ֖ד לַחֹ֑דֶשׁ הָיָה֙ דְּבַר־ יְהוָ֔ה בְּיַד־ חַגַּ֥י הַנָּבִ֖יא לֵאמֹֽר׃ ",
        "versenonikud": "בשביעי בעשרים ואחד לחדש היה דבר יהוה ביד חגי הנביא לאמר "
    },
    {
        "bookchapter": "חגי",
        "chapter": "ב",
        "versechapter": "ב",
        "bookseder": "תרי עשר",
        "seder": "טו",
        "verseseder": "יח",
        "versenikud": "אֱמָר־ נָ֗א אֶל־ זְרֻבָּבֶ֤ל בֶּן־ שַׁלְתִּיאֵל֙ פַּחַ֣ת יְהוּדָ֔ה וְאֶל־ יְהוֹשֻׁ֥עַ בֶּן־ יְהוֹצָדָ֖ק הַכֹּהֵ֣ן הַגָּד֑וֹל וְאֶל־ שְׁאֵרִ֥ית הָעָ֖ם לֵאמֹֽר׃ ",
        "versenonikud": "אמר נא אל זרבבל בן שלתיאל פחת יהודה ואל יהושע בן יהוצדק הכהן הגדול ואל שארית העם לאמר "
    },
    {
        "bookchapter": "חגי",
        "chapter": "ב",
        "versechapter": "ג",
        "bookseder": "תרי עשר",
        "seder": "טו",
        "verseseder": "יט",
        "versenikud": "מִ֤י בָכֶם֙ הַנִּשְׁאָ֔ר אֲשֶׁ֤ר רָאָה֙ אֶת־ הַבַּ֣יִת הַזֶּ֔ה בִּכְבוֹד֖וֹ הָרִאשׁ֑וֹן וּמָ֨ה אַתֶּ֜ם רֹאִ֤ים אֹתוֹ֙ עַ֔תָּה הֲל֥וֹא כָמֹ֛הוּ כְּאַ֖יִן בְּעֵינֵיכֶֽם׃ ",
        "versenonikud": "מי בכם הנשאר אשר ראה את הבית הזה בכבודו הראשון ומה אתם ראים אתו עתה הלוא כמהו כאין בעיניכם "
    },
    {
        "bookchapter": "חגי",
        "chapter": "ב",
        "versechapter": "ד",
        "bookseder": "תרי עשר",
        "seder": "טו",
        "verseseder": "כ",
        "versenikud": "וְעַתָּ֣ה חֲזַ֣ק זְרֻבָּבֶ֣ל ׀ נְאֻם־ יְהוָ֡ה וַחֲזַ֣ק יְהוֹשֻׁ֣עַ בֶּן־ יְהוֹצָדָק֩ הַכֹּהֵ֨ן הַגָּד֜וֹל וַחֲזַ֨ק כָּל־ עַ֥ם הָאָ֛רֶץ נְאֻם־ יְהוָ֖ה וַֽעֲשׂ֑וּ כִּֽי־ אֲנִ֣י אִתְּכֶ֔ם נְאֻ֖ם יְהוָ֥ה צְבָאֽוֹת׃ ",
        "versenonikud": "ועתה חזק זרבבל  נאם יהוה וחזק יהושע בן יהוצדק הכהן הגדול וחזק כל עם הארץ נאם יהוה ועשו כי אני אתכם נאם יהוה צבאות "
    },
    {
        "bookchapter": "חגי",
        "chapter": "ב",
        "versechapter": "ה",
        "bookseder": "תרי עשר",
        "seder": "טו",
        "verseseder": "כא",
        "versenikud": "אֶֽת־ הַדָּבָ֞ר אֲשֶׁר־ כָּרַ֤תִּי אִתְּכֶם֙ בְּצֵאתְכֶ֣ם מִמִּצְרַ֔יִם וְרוּחִ֖י עֹמֶ֣דֶת בְּתוֹכְכֶ֑ם אַל־ תִּירָֽאוּ׃ ",
        "versenonikud": "את הדבר אשר כרתי אתכם בצאתכם ממצרים ורוחי עמדת בתוככם אל תיראו "
    },
    {
        "bookchapter": "חגי",
        "chapter": "ב",
        "versechapter": "ו",
        "bookseder": "תרי עשר",
        "seder": "טו",
        "verseseder": "כב",
        "versenikud": "כִּ֣י כֹ֤ה אָמַר֙ יְהוָ֣ה צְבָא֔וֹת ע֥וֹד אַחַ֖ת מְעַ֣ט הִ֑יא וַאֲנִ֗י מַרְעִישׁ֙ אֶת־ הַשָּׁמַ֣יִם וְאֶת־ הָאָ֔רֶץ וְאֶת־ הַיָּ֖ם וְאֶת־ הֶחָרָבָֽה׃ ",
        "versenonikud": "כי כה אמר יהוה צבאות עוד אחת מעט היא ואני מרעיש את השמים ואת הארץ ואת הים ואת החרבה "
    },
    {
        "bookchapter": "חגי",
        "chapter": "ב",
        "versechapter": "ז",
        "bookseder": "תרי עשר",
        "seder": "טו",
        "verseseder": "כג",
        "versenikud": "וְהִרְעַשְׁתִּי֙ אֶת־ כָּל־ הַגּוֹיִ֔ם וּבָ֖אוּ חֶמְדַּ֣ת כָּל־ הַגּוֹיִ֑ם וּמִלֵּאתִ֞י אֶת־ הַבַּ֤יִת הַזֶּה֙ כָּב֔וֹד אָמַ֖ר יְהוָ֥ה צְבָאֽוֹת׃ ",
        "versenonikud": "והרעשתי את כל הגוים ובאו חמדת כל הגוים ומלאתי את הבית הזה כבוד אמר יהוה צבאות "
    },
    {
        "bookchapter": "חגי",
        "chapter": "ב",
        "versechapter": "ח",
        "bookseder": "תרי עשר",
        "seder": "טו",
        "verseseder": "כד",
        "versenikud": "לִ֥י הַכֶּ֖סֶף וְלִ֣י הַזָּהָ֑ב נְאֻ֖ם יְהוָ֥ה צְבָאֽוֹת׃ ",
        "versenonikud": "לי הכסף ולי הזהב נאם יהוה צבאות "
    },
    {
        "bookchapter": "חגי",
        "chapter": "ב",
        "versechapter": "ט",
        "bookseder": "תרי עשר",
        "seder": "טו",
        "verseseder": "כה",
        "versenikud": "גָּד֣וֹל יִֽהְיֶ֡ה כְּבוֹד֩ הַבַּ֨יִת הַזֶּ֤ה הָאַֽחֲרוֹן֙ מִן־ הָ֣רִאשׁ֔וֹן אָמַ֖ר יְהוָ֣ה צְבָא֑וֹת וּבַמָּק֤וֹם הַזֶּה֙ אֶתֵּ֣ן שָׁל֔וֹם נְאֻ֖ם יְהוָ֥ה צְבָאֽוֹת׃ ",
        "versenonikud": "גדול יהיה כבוד הבית הזה האחרון מן הראשון אמר יהוה צבאות ובמקום הזה אתן שלום נאם יהוה צבאות "
    },
    {
        "bookchapter": "חגי",
        "chapter": "ב",
        "versechapter": "י",
        "bookseder": "תרי עשר",
        "seder": "טו",
        "verseseder": "כו",
        "versenikud": "בְּעֶשְׂרִ֤ים וְאַרְבָּעָה֙ לַתְּשִׁיעִ֔י בִּשְׁנַ֥ת שְׁתַּ֖יִם לְדָרְיָ֑וֶשׁ הָיָה֙ דְּבַר־ יְהוָ֔ה אֶל־ חַגַּ֥י הַנָּבִ֖יא לֵאמֹֽר׃ ",
        "versenonikud": "בעשרים וארבעה לתשיעי בשנת שתים לדריוש היה דבר יהוה אל חגי הנביא לאמר "
    },
    {
        "bookchapter": "חגי",
        "chapter": "ב",
        "versechapter": "יא",
        "bookseder": "תרי עשר",
        "seder": "טו",
        "verseseder": "כז",
        "versenikud": "כֹּ֥ה אָמַ֖ר יְהוָ֣ה צְבָא֑וֹת שְׁאַל־ נָ֧א אֶת־ הַכֹּהֲנִ֛ים תּוֹרָ֖ה לֵאמֹֽר׃ ",
        "versenonikud": "כה אמר יהוה צבאות שאל נא את הכהנים תורה לאמר "
    },
    {
        "bookchapter": "חגי",
        "chapter": "ב",
        "versechapter": "יב",
        "bookseder": "תרי עשר",
        "seder": "טו",
        "verseseder": "כח",
        "versenikud": "הֵ֣ן ׀ יִשָּׂא־ אִ֨ישׁ בְּשַׂר־ קֹ֜דֶשׁ בִּכְנַ֣ף בִּגְד֗וֹ וְנָגַ֣ע בִּ֠כְנָפוֹ אֶל־ הַלֶּ֨חֶם וְאֶל־ הַנָּזִ֜יד וְאֶל־ הַיַּ֧יִן וְאֶל־ שֶׁ֛מֶן וְאֶל־ כָּל־ מַאֲכָ֖ל הֲיִקְדָּ֑שׁ וַיַּעֲנ֧וּ הַכֹּהֲנִ֛ים וַיֹּאמְר֖וּ לֹֽא׃ ",
        "versenonikud": "הן  ישא איש בשר קדש בכנף בגדו ונגע בכנפו אל הלחם ואל הנזיד ואל היין ואל שמן ואל כל מאכל היקדש ויענו הכהנים ויאמרו לא "
    },
    {
        "bookchapter": "חגי",
        "chapter": "ב",
        "versechapter": "יג",
        "bookseder": "תרי עשר",
        "seder": "טו",
        "verseseder": "כט",
        "versenikud": "וַיֹּ֣אמֶר חַגַּ֔י אִם־ יִגַּ֧ע טְמֵא־ נֶ֛פֶשׁ בְּכָל־ אֵ֖לֶּה הֲיִטְמָ֑א וַיַּעֲנ֧וּ הַכֹּהֲנִ֛ים וַיֹּאמְר֖וּ יִטְמָֽא׃ ",
        "versenonikud": "ויאמר חגי אם יגע טמא נפש בכל אלה היטמא ויענו הכהנים ויאמרו יטמא "
    },
    {
        "bookchapter": "חגי",
        "chapter": "ב",
        "versechapter": "יד",
        "bookseder": "תרי עשר",
        "seder": "טו",
        "verseseder": "ל",
        "versenikud": "וַיַּ֨עַן חַגַּ֜י וַיֹּ֗אמֶר כֵּ֣ן הָֽעָם־ הַ֠זֶּה וְכֵן־ הַגּ֨וֹי הַזֶּ֤ה לְפָנַי֙ נְאֻם־ יְהוָ֔ה וְכֵ֖ן כָּל־ מַעֲשֵׂ֣ה יְדֵיהֶ֑ם וַאֲשֶׁ֥ר יַקְרִ֛יבוּ שָׁ֖ם טָמֵ֥א הֽוּא׃ ",
        "versenonikud": "ויען חגי ויאמר כן העם הזה וכן הגוי הזה לפני נאם יהוה וכן כל מעשה ידיהם ואשר יקריבו שם טמא הוא "
    },
    {
        "bookchapter": "חגי",
        "chapter": "ב",
        "versechapter": "טו",
        "bookseder": "תרי עשר",
        "seder": "טו",
        "verseseder": "לא",
        "versenikud": "וְעַתָּה֙ שִֽׂימוּ־ נָ֣א לְבַבְכֶ֔ם מִן־ הַיּ֥וֹם הַזֶּ֖ה וָמָ֑עְלָה מִטֶּ֧רֶם שֽׂוּם־ אֶ֛בֶן אֶל־ אֶ֖בֶן בְּהֵיכַ֥ל יְהוָֽה׃ ",
        "versenonikud": "ועתה שימו נא לבבכם מן היום הזה ומעלה מטרם שום אבן אל אבן בהיכל יהוה "
    },
    {
        "bookchapter": "חגי",
        "chapter": "ב",
        "versechapter": "טז",
        "bookseder": "תרי עשר",
        "seder": "טו",
        "verseseder": "לב",
        "versenikud": "מִֽהְיוֹתָ֥ם בָּא֙ אֶל־ עֲרֵמַ֣ת עֶשְׂרִ֔ים וְהָיְתָ֖ה עֲשָׂרָ֑ה בָּ֣א אֶל־ הַיֶּ֗קֶב לַחְשֹׂף֙ חֲמִשִּׁ֣ים פּוּרָ֔ה וְהָיְתָ֖ה עֶשְׂרִֽים׃ ",
        "versenonikud": "מהיותם בא אל ערמת עשרים והיתה עשרה בא אל היקב לחשף חמשים פורה והיתה עשרים "
    },
    {
        "bookchapter": "חגי",
        "chapter": "ב",
        "versechapter": "יז",
        "bookseder": "תרי עשר",
        "seder": "טו",
        "verseseder": "לג",
        "versenikud": "הִכֵּ֨יתִי אֶתְכֶ֜ם בַּשִּׁדָּפ֤וֹן וּבַיֵּֽרָקוֹן֙ וּבַבָּרָ֔ד אֵ֖ת כָּל־ מַעֲשֵׂ֣ה יְדֵיכֶ֑ם וְאֵין־ אֶתְכֶ֥ם אֵלַ֖י נְאֻם־ יְהוָֽה׃ ",
        "versenonikud": "הכיתי אתכם בשדפון ובירקון ובברד את כל מעשה ידיכם ואין אתכם אלי נאם יהוה "
    },
    {
        "bookchapter": "חגי",
        "chapter": "ב",
        "versechapter": "יח",
        "bookseder": "תרי עשר",
        "seder": "טו",
        "verseseder": "לד",
        "versenikud": "שִׂימוּ־ נָ֣א לְבַבְכֶ֔ם מִן־ הַיּ֥וֹם הַזֶּ֖ה וָמָ֑עְלָה מִיּוֹם֩ עֶשְׂרִ֨ים וְאַרְבָּעָ֜ה לַתְּשִׁיעִ֗י לְמִן־ הַיּ֛וֹם אֲשֶׁר־ יֻסַּ֥ד הֵֽיכַל־ יְהוָ֖ה שִׂ֥ימוּ לְבַבְכֶֽם׃ ",
        "versenonikud": "שימו נא לבבכם מן היום הזה ומעלה מיום עשרים וארבעה לתשיעי למן היום אשר יסד היכל יהוה שימו לבבכם "
    },
    {
        "bookchapter": "חגי",
        "chapter": "ב",
        "versechapter": "יט",
        "bookseder": "תרי עשר",
        "seder": "טו",
        "verseseder": "לה",
        "versenikud": "הַע֤וֹד הַזֶּ֙רַע֙ בַּמְּגוּרָ֔ה וְעַד־ הַגֶּ֨פֶן וְהַתְּאֵנָ֧ה וְהָרִמּ֛וֹן וְעֵ֥ץ הַזַּ֖יִת לֹ֣א נָשָׂ֑א מִן־ הַיּ֥וֹם הַזֶּ֖ה אֲבָרֵֽךְ׃ ",
        "versenonikud": "העוד הזרע במגורה ועד הגפן והתאנה והרמון ועץ הזית לא נשא מן היום הזה אברך "
    },
    {
        "bookchapter": "חגי",
        "chapter": "ב",
        "versechapter": "כ",
        "bookseder": "תרי עשר",
        "seder": "טו",
        "verseseder": "לו",
        "versenikud": "וַיְהִ֨י דְבַר־ יְהוָ֤ה ׀ שֵׁנִית֙ אֶל־ חַגַּ֔י בְּעֶשְׂרִ֧ים וְאַרְבָּעָ֛ה לַחֹ֖דֶשׁ לֵאמֹֽר׃ ",
        "versenonikud": "ויהי דבר יהוה  שנית אל חגי בעשרים וארבעה לחדש לאמר "
    },
    {
        "bookchapter": "חגי",
        "chapter": "ב",
        "versechapter": "כא",
        "bookseder": "תרי עשר",
        "seder": "טו",
        "verseseder": "לז",
        "versenikud": "אֱמֹ֕ר אֶל־ זְרֻבָּבֶ֥ל פַּֽחַת־ יְהוּדָ֖ה לֵאמֹ֑ר אֲנִ֣י מַרְעִ֔ישׁ אֶת־ הַשָּׁמַ֖יִם וְאֶת־ הָאָֽרֶץ׃ ",
        "versenonikud": "אמר אל זרבבל פחת יהודה לאמר אני מרעיש את השמים ואת הארץ "
    },
    {
        "bookchapter": "חגי",
        "chapter": "ב",
        "versechapter": "כב",
        "bookseder": "תרי עשר",
        "seder": "טו",
        "verseseder": "לח",
        "versenikud": "וְהָֽפַכְתִּי֙ כִּסֵּ֣א מַמְלָכ֔וֹת וְהִ֨שְׁמַדְתִּ֔י חֹ֖זֶק מַמְלְכ֣וֹת הַגּוֹיִ֑ם וְהָפַכְתִּ֤י מֶרְכָּבָה֙ וְרֹ֣כְבֶ֔יהָ וְיָרְד֤וּ סוּסִים֙ וְרֹ֣כְבֵיהֶ֔ם אִ֖ישׁ בְּחֶ֥רֶב אָחִֽיו׃ ",
        "versenonikud": "והפכתי כסא ממלכות והשמדתי חזק ממלכות הגוים והפכתי מרכבה ורכביה וירדו סוסים ורכביהם איש בחרב אחיו "
    }
]