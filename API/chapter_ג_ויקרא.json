[
    {
        "bookchapter": "ויקרא",
        "chapter": "ג",
        "versechapter": "א",
        "bookseder": "ויקרא",
        "seder": "א",
        "verseseder": "לד",
        "parasha": "ויקרא",
        "versenikud": "וְאִם־ זֶ֥בַח שְׁלָמִ֖ים קָרְבָּנ֑וֹ אִ֤ם מִן־ הַבָּקָר֙ ה֣וּא מַקְרִ֔יב אִם־ זָכָר֙ אִם־ נְקֵבָ֔ה תָּמִ֥ים יַקְרִיבֶ֖נּוּ לִפְנֵ֥י יְהוָֽה׃ ",
        "versenonikud": "ואם זבח שלמים קרבנו אם מן הבקר הוא מקריב אם זכר אם נקבה תמים יקריבנו לפני יהוה "
    },
    {
        "bookchapter": "ויקרא",
        "chapter": "ג",
        "versechapter": "ב",
        "bookseder": "ויקרא",
        "seder": "א",
        "verseseder": "לה",
        "parasha": "ויקרא",
        "versenikud": "וְסָמַ֤ךְ יָדוֹ֙ עַל־ רֹ֣אשׁ קָרְבָּנ֔וֹ וּשְׁחָט֕וֹ פֶּ֖תַח אֹ֣הֶל מוֹעֵ֑ד וְזָרְק֡וּ בְּנֵי֩ אַהֲרֹ֨ן הַכֹּהֲנִ֧ים אֶת־ הַדָּ֛ם עַל־ הַמִּזְבֵּ֖חַ סָבִֽיב׃ ",
        "versenonikud": "וסמך ידו על ראש קרבנו ושחטו פתח אהל מועד וזרקו בני אהרן הכהנים את הדם על המזבח סביב "
    },
    {
        "bookchapter": "ויקרא",
        "chapter": "ג",
        "versechapter": "ג",
        "bookseder": "ויקרא",
        "seder": "א",
        "verseseder": "לו",
        "parasha": "ויקרא",
        "versenikud": "וְהִקְרִיב֙ מִזֶּ֣בַח הַשְּׁלָמִ֔ים אִשֶּׁ֖ה לַיהוָ֑ה אֶת־ הַחֵ֙לֶב֙ הַֽמְכַסֶּ֣ה אֶת־ הַקֶּ֔רֶב וְאֵת֙ כָּל־ הַחֵ֔לֶב אֲשֶׁ֖ר עַל־ הַקֶּֽרֶב׃ ",
        "versenonikud": "והקריב מזבח השלמים אשה ליהוה את החלב המכסה את הקרב ואת כל החלב אשר על הקרב "
    },
    {
        "bookchapter": "ויקרא",
        "chapter": "ג",
        "versechapter": "ד",
        "bookseder": "ויקרא",
        "seder": "א",
        "verseseder": "לז",
        "parasha": "ויקרא",
        "versenikud": "וְאֵת֙ שְׁתֵּ֣י הַכְּלָיֹ֔ת וְאֶת־ הַחֵ֙לֶב֙ אֲשֶׁ֣ר עֲלֵהֶ֔ן אֲשֶׁ֖ר עַל־ הַכְּסָלִ֑ים וְאֶת־ הַיֹּתֶ֙רֶת֙ עַל־ הַכָּבֵ֔ד עַל־ הַכְּלָי֖וֹת יְסִירֶֽנָּה׃ ",
        "versenonikud": "ואת שתי הכלית ואת החלב אשר עלהן אשר על הכסלים ואת היתרת על הכבד על הכליות יסירנה "
    },
    {
        "bookchapter": "ויקרא",
        "chapter": "ג",
        "versechapter": "ה",
        "bookseder": "ויקרא",
        "seder": "א",
        "verseseder": "לח",
        "parasha": "ויקרא",
        "versenikud": "וְהִקְטִ֨ירוּ אֹת֤וֹ בְנֵֽי־ אַהֲרֹן֙ הַמִּזְבֵּ֔חָה עַל־ הָ֣עֹלָ֔ה אֲשֶׁ֥ר עַל־ הָעֵצִ֖ים אֲשֶׁ֣ר עַל־ הָאֵ֑שׁ אִשֵּׁ֛ה רֵ֥יחַ נִיחֹ֖חַ לַֽיהוָֽה׃ ",
        "versenonikud": "והקטירו אתו בני אהרן המזבחה על העלה אשר על העצים אשר על האש אשה ריח ניחח ליהוה "
    },
    {
        "bookchapter": "ויקרא",
        "chapter": "ג",
        "versechapter": "ו",
        "bookseder": "ויקרא",
        "seder": "א",
        "verseseder": "לט",
        "parasha": "ויקרא",
        "versenikud": "וְאִם־ מִן־ הַצֹּ֧אן קָרְבָּנ֛וֹ לְזֶ֥בַח שְׁלָמִ֖ים לַיהוָ֑ה זָכָר֙ א֣וֹ נְקֵבָ֔ה תָּמִ֖ים יַקְרִיבֶֽנּוּ׃ ",
        "versenonikud": "ואם מן הצאן קרבנו לזבח שלמים ליהוה זכר או נקבה תמים יקריבנו "
    },
    {
        "bookchapter": "ויקרא",
        "chapter": "ג",
        "versechapter": "ז",
        "bookseder": "ויקרא",
        "seder": "א",
        "verseseder": "מ",
        "parasha": "ויקרא",
        "versenikud": "אִם־ כֶּ֥שֶׂב הֽוּא־ מַקְרִ֖יב אֶת־ קָרְבָּנ֑וֹ וְהִקְרִ֥יב אֹת֖וֹ לִפְנֵ֥י יְהוָֽה׃ ",
        "versenonikud": "אם כשב הוא מקריב את קרבנו והקריב אתו לפני יהוה "
    },
    {
        "bookchapter": "ויקרא",
        "chapter": "ג",
        "versechapter": "ח",
        "bookseder": "ויקרא",
        "seder": "א",
        "verseseder": "מא",
        "parasha": "ויקרא",
        "versenikud": "וְסָמַ֤ךְ אֶת־ יָדוֹ֙ עַל־ רֹ֣אשׁ קָרְבָּנ֔וֹ וְשָׁחַ֣ט אֹת֔וֹ לִפְנֵ֖י אֹ֣הֶל מוֹעֵ֑ד וְ֠זָרְקוּ בְּנֵ֨י אַהֲרֹ֧ן אֶת־ דָּמ֛וֹ עַל־ הַמִּזְבֵּ֖חַ סָבִֽיב׃ ",
        "versenonikud": "וסמך את ידו על ראש קרבנו ושחט אתו לפני אהל מועד וזרקו בני אהרן את דמו על המזבח סביב "
    },
    {
        "bookchapter": "ויקרא",
        "chapter": "ג",
        "versechapter": "ט",
        "bookseder": "ויקרא",
        "seder": "א",
        "verseseder": "מב",
        "parasha": "ויקרא",
        "versenikud": "וְהִקְרִ֨יב מִזֶּ֣בַח הַשְּׁלָמִים֮ אִשֶּׁ֣ה לַיהוָה֒ חֶלְבּוֹ֙ הָאַלְיָ֣ה תְמִימָ֔ה לְעֻמַּ֥ת הֶעָצֶ֖ה יְסִירֶ֑נָּה וְאֶת־ הַחֵ֙לֶב֙ הַֽמְכַסֶּ֣ה אֶת־ הַקֶּ֔רֶב וְאֵת֙ כָּל־ הַחֵ֔לֶב אֲשֶׁ֖ר עַל־ הַקֶּֽרֶב׃ ",
        "versenonikud": "והקריב מזבח השלמים אשה ליהוה חלבו האליה תמימה לעמת העצה יסירנה ואת החלב המכסה את הקרב ואת כל החלב אשר על הקרב "
    },
    {
        "bookchapter": "ויקרא",
        "chapter": "ג",
        "versechapter": "י",
        "bookseder": "ויקרא",
        "seder": "א",
        "verseseder": "מג",
        "parasha": "ויקרא",
        "versenikud": "וְאֵת֙ שְׁתֵּ֣י הַכְּלָיֹ֔ת וְאֶת־ הַחֵ֙לֶב֙ אֲשֶׁ֣ר עֲלֵהֶ֔ן אֲשֶׁ֖ר עַל־ הַכְּסָלִ֑ים וְאֶת־ הַיֹּתֶ֙רֶת֙ עַל־ הַכָּבֵ֔ד עַל־ הַכְּלָיֹ֖ת יְסִירֶֽנָּה׃ ",
        "versenonikud": "ואת שתי הכלית ואת החלב אשר עלהן אשר על הכסלים ואת היתרת על הכבד על הכלית יסירנה "
    },
    {
        "bookchapter": "ויקרא",
        "chapter": "ג",
        "versechapter": "יא",
        "bookseder": "ויקרא",
        "seder": "א",
        "verseseder": "מד",
        "parasha": "ויקרא",
        "versenikud": "וְהִקְטִיר֥וֹ הַכֹּהֵ֖ן הַמִּזְבֵּ֑חָה לֶ֥חֶם אִשֶּׁ֖ה לַיהוָֽה׃ ",
        "versenonikud": "והקטירו הכהן המזבחה לחם אשה ליהוה "
    },
    {
        "bookchapter": "ויקרא",
        "chapter": "ג",
        "versechapter": "יב",
        "bookseder": "ויקרא",
        "seder": "א",
        "verseseder": "מה",
        "parasha": "ויקרא",
        "versenikud": "וְאִ֥ם עֵ֖ז קָרְבָּנ֑וֹ וְהִקְרִיב֖וֹ לִפְנֵ֥י יְהוָֽה׃ ",
        "versenonikud": "ואם עז קרבנו והקריבו לפני יהוה "
    },
    {
        "bookchapter": "ויקרא",
        "chapter": "ג",
        "versechapter": "יג",
        "bookseder": "ויקרא",
        "seder": "א",
        "verseseder": "מו",
        "parasha": "ויקרא",
        "versenikud": "וְסָמַ֤ךְ אֶת־ יָדוֹ֙ עַל־ רֹאשׁ֔וֹ וְשָׁחַ֣ט אֹת֔וֹ לִפְנֵ֖י אֹ֣הֶל מוֹעֵ֑ד וְ֠זָרְקוּ בְּנֵ֨י אַהֲרֹ֧ן אֶת־ דָּמ֛וֹ עַל־ הַמִּזְבֵּ֖חַ סָבִֽיב׃ ",
        "versenonikud": "וסמך את ידו על ראשו ושחט אתו לפני אהל מועד וזרקו בני אהרן את דמו על המזבח סביב "
    },
    {
        "bookchapter": "ויקרא",
        "chapter": "ג",
        "versechapter": "יד",
        "bookseder": "ויקרא",
        "seder": "א",
        "verseseder": "מז",
        "parasha": "ויקרא",
        "versenikud": "וְהִקְרִ֤יב מִמֶּ֙נּוּ֙ קָרְבָּנ֔וֹ אִשֶּׁ֖ה לַֽיהוָ֑ה אֶת־ הַחֵ֙לֶב֙ הַֽמְכַסֶּ֣ה אֶת־ הַקֶּ֔רֶב וְאֵת֙ כָּל־ הַחֵ֔לֶב אֲשֶׁ֖ר עַל־ הַקֶּֽרֶב׃ ",
        "versenonikud": "והקריב ממנו קרבנו אשה ליהוה את החלב המכסה את הקרב ואת כל החלב אשר על הקרב "
    },
    {
        "bookchapter": "ויקרא",
        "chapter": "ג",
        "versechapter": "טו",
        "bookseder": "ויקרא",
        "seder": "א",
        "verseseder": "מח",
        "parasha": "ויקרא",
        "versenikud": "וְאֵת֙ שְׁתֵּ֣י הַכְּלָיֹ֔ת וְאֶת־ הַחֵ֙לֶב֙ אֲשֶׁ֣ר עֲלֵהֶ֔ן אֲשֶׁ֖ר עַל־ הַכְּסָלִ֑ים וְאֶת־ הַיֹּתֶ֙רֶת֙ עַל־ הַכָּבֵ֔ד עַל־ הַכְּלָיֹ֖ת יְסִירֶֽנָּה׃ ",
        "versenonikud": "ואת שתי הכלית ואת החלב אשר עלהן אשר על הכסלים ואת היתרת על הכבד על הכלית יסירנה "
    },
    {
        "bookchapter": "ויקרא",
        "chapter": "ג",
        "versechapter": "טז",
        "bookseder": "ויקרא",
        "seder": "א",
        "verseseder": "מט",
        "parasha": "ויקרא",
        "versenikud": "וְהִקְטִירָ֥ם הַכֹּהֵ֖ן הַמִּזְבֵּ֑חָה לֶ֤חֶם אִשֶּׁה֙ לְרֵ֣יחַ נִיחֹ֔חַ כָּל־ חֵ֖לֶב לַיהוָֽה׃ ",
        "versenonikud": "והקטירם הכהן המזבחה לחם אשה לריח ניחח כל חלב ליהוה "
    },
    {
        "bookchapter": "ויקרא",
        "chapter": "ג",
        "versechapter": "יז",
        "bookseder": "ויקרא",
        "seder": "א",
        "verseseder": "נ",
        "parasha": "ויקרא",
        "versenikud": "חֻקַּ֤ת עוֹלָם֙ לְדֹרֹ֣תֵיכֶ֔ם בְּכֹ֖ל מֽוֹשְׁבֹתֵיכֶ֑ם כָּל־ חֵ֥לֶב וְכָל־ דָּ֖ם לֹ֥א תֹאכֵֽלוּ׃ ",
        "versenonikud": "חקת עולם לדרתיכם בכל מושבתיכם כל חלב וכל דם לא תאכלו "
    }
]