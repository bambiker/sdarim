[
    {
        "bookchapter": "זכריה",
        "chapter": "יד",
        "versechapter": "כא",
        "bookseder": "תרי עשר",
        "seder": "כא",
        "verseseder": "א",
        "versenikud": "וְ֠הָיָה כָּל־ סִ֨יר בִּירוּשָׁלִַ֜ם וּבִֽיהוּדָ֗ה קֹ֚דֶשׁ לַיהוָ֣ה צְבָא֔וֹת וּבָ֙אוּ֙ כָּל־ הַזֹּ֣בְחִ֔ים וְלָקְח֥וּ מֵהֶ֖ם וּבִשְּׁל֣וּ בָהֶ֑ם וְלֹא־ יִהְיֶ֨ה כְנַעֲנִ֥י ע֛וֹד בְּבֵית־ יְהוָ֥ה צְבָא֖וֹת בַּיּ֥וֹם הַהֽוּא׃ ",
        "versenonikud": "והיה כל סיר בירושלם וביהודה קדש ליהוה צבאות ובאו כל הזבחים ולקחו מהם ובשלו בהם ולא יהיה כנעני עוד בבית יהוה צבאות ביום ההוא "
    },
    {
        "bookchapter": "מלאכי",
        "chapter": "א",
        "versechapter": "א",
        "bookseder": "תרי עשר",
        "seder": "כא",
        "verseseder": "ב",
        "versenikud": "מַשָּׂ֥א דְבַר־ יְהוָ֖ה אֶל־ יִשְׂרָאֵ֑ל בְּיַ֖ד מַלְאָכִֽי׃ ",
        "versenonikud": "משא דבר יהוה אל ישראל ביד מלאכי "
    },
    {
        "bookchapter": "מלאכי",
        "chapter": "א",
        "versechapter": "ב",
        "bookseder": "תרי עשר",
        "seder": "כא",
        "verseseder": "ג",
        "versenikud": "אָהַ֤בְתִּי אֶתְכֶם֙ אָמַ֣ר יְהוָ֔ה וַאֲמַרְתֶּ֖ם בַּמָּ֣ה אֲהַבְתָּ֑נוּ הֲלוֹא־ אָ֨ח עֵשָׂ֤ו לְיַֽעֲקֹב֙ נְאֻם־ יְהוָ֔ה וָאֹהַ֖ב אֶֽת־ יַעֲקֹֽב׃ ",
        "versenonikud": "אהבתי אתכם אמר יהוה ואמרתם במה אהבתנו הלוא אח עשו ליעקב נאם יהוה ואהב את יעקב "
    },
    {
        "bookchapter": "מלאכי",
        "chapter": "א",
        "versechapter": "ג",
        "bookseder": "תרי עשר",
        "seder": "כא",
        "verseseder": "ד",
        "versenikud": "וְאֶת־ עֵשָׂ֖ו שָׂנֵ֑אתִי וָאָשִׂ֤ים אֶת־ הָרָיו֙ שְׁמָמָ֔ה וְאֶת־ נַחֲלָת֖וֹ לְתַנּ֥וֹת מִדְבָּֽר׃ ",
        "versenonikud": "ואת עשו שנאתי ואשים את הריו שממה ואת נחלתו לתנות מדבר "
    },
    {
        "bookchapter": "מלאכי",
        "chapter": "א",
        "versechapter": "ד",
        "bookseder": "תרי עשר",
        "seder": "כא",
        "verseseder": "ה",
        "versenikud": "כִּֽי־ תֹאמַ֨ר אֱד֜וֹם רֻשַּׁ֗שְׁנוּ וְנָשׁוּב֙ וְנִבְנֶ֣ה חֳרָב֔וֹת כֹּ֤ה אָמַר֙ יְהוָ֣ה צְבָא֔וֹת הֵ֥מָּה יִבְנ֖וּ וַאֲנִ֣י אֶהֱר֑וֹס וְקָרְא֤וּ לָהֶם֙ גְּב֣וּל רִשְׁעָ֔ה וְהָעָ֛ם אֲשֶׁר־ זָעַ֥ם יְהוָ֖ה עַד־ עוֹלָֽם׃ ",
        "versenonikud": "כי תאמר אדום רששנו ונשוב ונבנה חרבות כה אמר יהוה צבאות המה יבנו ואני אהרוס וקראו להם גבול רשעה והעם אשר זעם יהוה עד עולם "
    },
    {
        "bookchapter": "מלאכי",
        "chapter": "א",
        "versechapter": "ה",
        "bookseder": "תרי עשר",
        "seder": "כא",
        "verseseder": "ו",
        "versenikud": "וְעֵינֵיכֶ֖ם תִּרְאֶ֑ינָה וְאַתֶּ֤ם תֹּֽאמְרוּ֙ יִגְדַּ֣ל יְהוָ֔ה מֵעַ֖ל לִגְב֥וּל יִשְׂרָאֵֽל׃ ",
        "versenonikud": "ועיניכם תראינה ואתם תאמרו יגדל יהוה מעל לגבול ישראל "
    },
    {
        "bookchapter": "מלאכי",
        "chapter": "א",
        "versechapter": "ו",
        "bookseder": "תרי עשר",
        "seder": "כא",
        "verseseder": "ז",
        "versenikud": "בֵּ֛ן יְכַבֵּ֥ד אָ֖ב וְעֶ֣בֶד אֲדֹנָ֑יו וְאִם־ אָ֣ב אָ֣נִי אַיֵּ֣ה כְבוֹדִ֡י וְאִם־ אֲדוֹנִ֣ים אָנִי֩ אַיֵּ֨ה מוֹרָאִ֜י אָמַ֣ר ׀ יְהוָ֣ה צְבָא֗וֹת לָכֶם֙ הַכֹּֽהֲנִים֙ בּוֹזֵ֣י שְׁמִ֔י וַאֲמַרְתֶּ֕ם בַּמֶּ֥ה בָזִ֖ינוּ אֶת־ שְׁמֶֽךָ׃ ",
        "versenonikud": "בן יכבד אב ועבד אדניו ואם אב אני איה כבודי ואם אדונים אני איה מוראי אמר  יהוה צבאות לכם הכהנים בוזי שמי ואמרתם במה בזינו את שמך "
    },
    {
        "bookchapter": "מלאכי",
        "chapter": "א",
        "versechapter": "ז",
        "bookseder": "תרי עשר",
        "seder": "כא",
        "verseseder": "ח",
        "versenikud": "מַגִּישִׁ֤ים עַֽל־ מִזְבְּחִי֙ לֶ֣חֶם מְגֹאָ֔ל וַאֲמַרְתֶּ֖ם בַּמֶּ֣ה גֵֽאַלְנ֑וּךָ בֶּאֱמָרְכֶ֕ם שֻׁלְחַ֥ן יְהוָ֖ה נִבְזֶ֥ה הֽוּא׃ ",
        "versenonikud": "מגישים על מזבחי לחם מגאל ואמרתם במה גאלנוך באמרכם שלחן יהוה נבזה הוא "
    },
    {
        "bookchapter": "מלאכי",
        "chapter": "א",
        "versechapter": "ח",
        "bookseder": "תרי עשר",
        "seder": "כא",
        "verseseder": "ט",
        "versenikud": "וְכִֽי־ תַגִּשׁ֨וּן עִוֵּ֤ר לִזְבֹּ֙חַ֙ אֵ֣ין רָ֔ע וְכִ֥י תַגִּ֛ישׁוּ פִּסֵּ֥חַ וְחֹלֶ֖ה אֵ֣ין רָ֑ע הַקְרִיבֵ֨הוּ נָ֜א לְפֶחָתֶ֗ךָ הֲיִּרְצְךָ֙ א֚וֹ הֲיִשָּׂ֣א פָנֶ֔יךָ אָמַ֖ר יְהוָ֥ה צְבָאֽוֹת׃ ",
        "versenonikud": "וכי תגשון עור לזבח אין רע וכי תגישו פסח וחלה אין רע הקריבהו נא לפחתך הירצך או הישא פניך אמר יהוה צבאות "
    },
    {
        "bookchapter": "מלאכי",
        "chapter": "א",
        "versechapter": "ט",
        "bookseder": "תרי עשר",
        "seder": "כא",
        "verseseder": "י",
        "versenikud": "וְעַתָּ֛ה חַלּוּ־ נָ֥א פְנֵי־ אֵ֖ל וִֽיחָנֵ֑נוּ מִיֶּדְכֶם֙ הָ֣יְתָה זֹּ֔את הֲיִשָּׂ֤א מִכֶּם֙ פָּנִ֔ים אָמַ֖ר יְהוָ֥ה צְבָאֽוֹת׃ ",
        "versenonikud": "ועתה חלו נא פני אל ויחננו מידכם היתה זאת הישא מכם פנים אמר יהוה צבאות "
    },
    {
        "bookchapter": "מלאכי",
        "chapter": "א",
        "versechapter": "י",
        "bookseder": "תרי עשר",
        "seder": "כא",
        "verseseder": "יא",
        "versenikud": "מִ֤י גַם־ בָּכֶם֙ וְיִסְגֹּ֣ר דְּלָתַ֔יִם וְלֹֽא־ תָאִ֥ירוּ מִזְבְּחִ֖י חִנָּ֑ם אֵֽין־ לִ֨י חֵ֜פֶץ בָּכֶ֗ם אָמַר֙ יְהוָ֣ה צְבָא֔וֹת וּמִנְחָ֖ה לֹֽא־ אֶרְצֶ֥ה מִיֶּדְכֶֽם׃ ",
        "versenonikud": "מי גם בכם ויסגר דלתים ולא תאירו מזבחי חנם אין לי חפץ בכם אמר יהוה צבאות ומנחה לא ארצה מידכם "
    },
    {
        "bookchapter": "מלאכי",
        "chapter": "א",
        "versechapter": "יא",
        "bookseder": "תרי עשר",
        "seder": "כא",
        "verseseder": "יב",
        "versenikud": "כִּ֣י מִמִּזְרַח־ שֶׁ֜מֶשׁ וְעַד־ מְבוֹא֗וֹ גָּד֤וֹל שְׁמִי֙ בַּגּוֹיִ֔ם וּבְכָל־ מָק֗וֹם מֻקְטָ֥ר מֻגָּ֛שׁ לִשְׁמִ֖י וּמִנְחָ֣ה טְהוֹרָ֑ה כִּֽי־ גָד֤וֹל שְׁמִי֙ בַּגּוֹיִ֔ם אָמַ֖ר יְהוָ֥ה צְבָאֽוֹת׃ ",
        "versenonikud": "כי ממזרח שמש ועד מבואו גדול שמי בגוים ובכל מקום מקטר מגש לשמי ומנחה טהורה כי גדול שמי בגוים אמר יהוה צבאות "
    },
    {
        "bookchapter": "מלאכי",
        "chapter": "א",
        "versechapter": "יב",
        "bookseder": "תרי עשר",
        "seder": "כא",
        "verseseder": "יג",
        "versenikud": "וְאַתֶּ֖ם מְחַלְּלִ֣ים אוֹת֑וֹ בֶּאֱמָרְכֶ֗ם שֻׁלְחַ֤ן אֲדֹנָי֙ מְגֹאָ֣ל ה֔וּא וְנִיב֖וֹ נִבְזֶ֥ה אָכְלֽוֹ׃ ",
        "versenonikud": "ואתם מחללים אותו באמרכם שלחן אדני מגאל הוא וניבו נבזה אכלו "
    },
    {
        "bookchapter": "מלאכי",
        "chapter": "א",
        "versechapter": "יג",
        "bookseder": "תרי עשר",
        "seder": "כא",
        "verseseder": "יד",
        "versenikud": "וַאֲמַרְתֶּם֩ הִנֵּ֨ה מַתְּלָאָ֜ה וְהִפַּחְתֶּ֣ם אוֹת֗וֹ אָמַר֙ יְהוָ֣ה צְבָא֔וֹת וַהֲבֵאתֶ֣ם גָּז֗וּל וְאֶת־ הַפִּסֵּ֙חַ֙ וְאֶת־ הַ֣חוֹלֶ֔ה וַהֲבֵאתֶ֖ם אֶת־ הַמִּנְחָ֑ה הַאֶרְצֶ֥ה אוֹתָ֛הּ מִיֶּדְכֶ֖ם אָמַ֥ר יְהוָֽה׃ ",
        "versenonikud": "ואמרתם הנה מתלאה והפחתם אותו אמר יהוה צבאות והבאתם גזול ואת הפסח ואת החולה והבאתם את המנחה הארצה אותה מידכם אמר יהוה "
    },
    {
        "bookchapter": "מלאכי",
        "chapter": "א",
        "versechapter": "יד",
        "bookseder": "תרי עשר",
        "seder": "כא",
        "verseseder": "טו",
        "versenikud": "וְאָר֣וּר נוֹכֵ֗ל וְיֵ֤שׁ בְּעֶדְרוֹ֙ זָכָ֔ר וְנֹדֵ֛ר וְזֹבֵ֥חַ מָשְׁחָ֖ת לַֽאדֹנָ֑י כִּי֩ מֶ֨לֶךְ גָּד֜וֹל אָ֗נִי אָמַר֙ יְהוָ֣ה צְבָא֔וֹת וּשְׁמִ֖י נוֹרָ֥א בַגּוֹיִֽם׃ ",
        "versenonikud": "וארור נוכל ויש בעדרו זכר ונדר וזבח משחת לאדני כי מלך גדול אני אמר יהוה צבאות ושמי נורא בגוים "
    },
    {
        "bookchapter": "מלאכי",
        "chapter": "ב",
        "versechapter": "א",
        "bookseder": "תרי עשר",
        "seder": "כא",
        "verseseder": "טז",
        "versenikud": "וְעַתָּ֗ה אֲלֵיכֶ֛ם הַמִּצְוָ֥ה הַזֹּ֖את הַכֹּהֲנִֽים׃ ",
        "versenonikud": "ועתה אליכם המצוה הזאת הכהנים "
    },
    {
        "bookchapter": "מלאכי",
        "chapter": "ב",
        "versechapter": "ב",
        "bookseder": "תרי עשר",
        "seder": "כא",
        "verseseder": "יז",
        "versenikud": "אִם־ לֹ֣א תִשְׁמְע֡וּ וְאִם־ לֹא֩ תָשִׂ֨ימוּ עַל־ לֵ֜ב לָתֵ֧ת כָּב֣וֹד לִשְׁמִ֗י אָמַר֙ יְהוָ֣ה צְבָא֔וֹת וְשִׁלַּחְתִּ֤י בָכֶם֙ אֶת־ הַמְּאֵרָ֔ה וְאָרוֹתִ֖י אֶת־ בִּרְכֽוֹתֵיכֶ֑ם וְגַם֙ אָרוֹתִ֔יהָ כִּ֥י אֵינְכֶ֖ם שָׂמִ֥ים עַל־ לֵֽב׃ ",
        "versenonikud": "אם לא תשמעו ואם לא תשימו על לב לתת כבוד לשמי אמר יהוה צבאות ושלחתי בכם את המארה וארותי את ברכותיכם וגם ארותיה כי אינכם שמים על לב "
    },
    {
        "bookchapter": "מלאכי",
        "chapter": "ב",
        "versechapter": "ג",
        "bookseder": "תרי עשר",
        "seder": "כא",
        "verseseder": "יח",
        "versenikud": "הִנְנִ֨י גֹעֵ֤ר לָכֶם֙ אֶת־ הַזֶּ֔רַע וְזֵרִ֤יתִי פֶ֙רֶשׁ֙ עַל־ פְּנֵיכֶ֔ם פֶּ֖רֶשׁ חַגֵּיכֶ֑ם וְנָשָׂ֥א אֶתְכֶ֖ם אֵלָֽיו׃ ",
        "versenonikud": "הנני גער לכם את הזרע וזריתי פרש על פניכם פרש חגיכם ונשא אתכם אליו "
    },
    {
        "bookchapter": "מלאכי",
        "chapter": "ב",
        "versechapter": "ד",
        "bookseder": "תרי עשר",
        "seder": "כא",
        "verseseder": "יט",
        "versenikud": "וִֽידַעְתֶּ֕ם כִּ֚י שִׁלַּ֣חְתִּי אֲלֵיכֶ֔ם אֵ֖ת הַמִּצְוָ֣ה הַזֹּ֑את לִֽהְי֤וֹת בְּרִיתִי֙ אֶת־ לֵוִ֔י אָמַ֖ר יְהוָ֥ה צְבָאֽוֹת׃ ",
        "versenonikud": "וידעתם כי שלחתי אליכם את המצוה הזאת להיות בריתי את לוי אמר יהוה צבאות "
    },
    {
        "bookchapter": "מלאכי",
        "chapter": "ב",
        "versechapter": "ה",
        "bookseder": "תרי עשר",
        "seder": "כא",
        "verseseder": "כ",
        "versenikud": "בְּרִיתִ֣י ׀ הָיְתָ֣ה אִתּ֗וֹ הַֽחַיִּים֙ וְהַ֨שָּׁל֔וֹם וָאֶתְּנֵֽם־ ל֥וֹ מוֹרָ֖א וַיִּֽירָאֵ֑נִי וּמִפְּנֵ֥י שְׁמִ֖י נִחַ֥ת הֽוּא׃ ",
        "versenonikud": "בריתי  היתה אתו החיים והשלום ואתנם לו מורא וייראני ומפני שמי נחת הוא "
    },
    {
        "bookchapter": "מלאכי",
        "chapter": "ב",
        "versechapter": "ו",
        "bookseder": "תרי עשר",
        "seder": "כא",
        "verseseder": "כא",
        "versenikud": "תּוֹרַ֤ת אֱמֶת֙ הָיְתָ֣ה בְּפִ֔יהוּ וְעַוְלָ֖ה לֹא־ נִמְצָ֣א בִשְׂפָתָ֑יו בְּשָׁל֤וֹם וּבְמִישׁוֹר֙ הָלַ֣ךְ אִתִּ֔י וְרַבִּ֖ים הֵשִׁ֥יב מֵעָוֺֽן׃ ",
        "versenonikud": "תורת אמת היתה בפיהו ועולה לא נמצא בשפתיו בשלום ובמישור הלך אתי ורבים השיב מעון "
    },
    {
        "bookchapter": "מלאכי",
        "chapter": "ב",
        "versechapter": "ז",
        "bookseder": "תרי עשר",
        "seder": "כא",
        "verseseder": "כב",
        "versenikud": "כִּֽי־ שִׂפְתֵ֤י כֹהֵן֙ יִשְׁמְרוּ־ דַ֔עַת וְתוֹרָ֖ה יְבַקְשׁ֣וּ מִפִּ֑יהוּ כִּ֛י מַלְאַ֥ךְ יְהוָֽה־ צְבָא֖וֹת הֽוּא׃ ",
        "versenonikud": "כי שפתי כהן ישמרו דעת ותורה יבקשו מפיהו כי מלאך יהוה צבאות הוא "
    },
    {
        "bookchapter": "מלאכי",
        "chapter": "ב",
        "versechapter": "ח",
        "bookseder": "תרי עשר",
        "seder": "כא",
        "verseseder": "כג",
        "versenikud": "וְאַתֶּם֙ סַרְתֶּ֣ם מִן־ הַדֶּ֔רֶךְ הִכְשַׁלְתֶּ֥ם רַבִּ֖ים בַּתּוֹרָ֑ה שִֽׁחַתֶּם֙ בְּרִ֣ית הַלֵּוִ֔י אָמַ֖ר יְהוָ֥ה צְבָאֽוֹת׃ ",
        "versenonikud": "ואתם סרתם מן הדרך הכשלתם רבים בתורה שחתם ברית הלוי אמר יהוה צבאות "
    },
    {
        "bookchapter": "מלאכי",
        "chapter": "ב",
        "versechapter": "ט",
        "bookseder": "תרי עשר",
        "seder": "כא",
        "verseseder": "כד",
        "versenikud": "וְגַם־ אֲנִ֞י נָתַ֧תִּי אֶתְכֶ֛ם נִבְזִ֥ים וּשְׁפָלִ֖ים לְכָל־ הָעָ֑ם כְּפִ֗י אֲשֶׁ֤ר אֵֽינְכֶם֙ שֹׁמְרִ֣ים אֶת־ דְּרָכַ֔י וְנֹשְׂאִ֥ים פָּנִ֖ים בַּתּוֹרָֽה׃ ",
        "versenonikud": "וגם אני נתתי אתכם נבזים ושפלים לכל העם כפי אשר אינכם שמרים את דרכי ונשאים פנים בתורה "
    },
    {
        "bookchapter": "מלאכי",
        "chapter": "ב",
        "versechapter": "י",
        "bookseder": "תרי עשר",
        "seder": "כא",
        "verseseder": "כה",
        "versenikud": "הֲל֨וֹא אָ֤ב אֶחָד֙ לְכֻלָּ֔נוּ הֲל֛וֹא אֵ֥ל אֶֽחָ֖ד בְּרָאָ֑נוּ מַדּ֗וּעַ נִבְגַּד֙ אִ֣ישׁ בְּאָחִ֔יו לְחַלֵּ֖ל בְּרִ֥ית אֲבֹתֵֽינוּ׃ ",
        "versenonikud": "הלוא אב אחד לכלנו הלוא אל אחד בראנו מדוע נבגד איש באחיו לחלל ברית אבתינו "
    },
    {
        "bookchapter": "מלאכי",
        "chapter": "ב",
        "versechapter": "יא",
        "bookseder": "תרי עשר",
        "seder": "כא",
        "verseseder": "כו",
        "versenikud": "בָּגְדָ֣ה יְהוּדָ֔ה וְתוֹעֵבָ֛ה נֶעֶשְׂתָ֥ה בְיִשְׂרָאֵ֖ל וּבִירֽוּשָׁלִָ֑ם כִּ֣י ׀ חִלֵּ֣ל יְהוּדָ֗ה קֹ֤דֶשׁ יְהוָה֙ אֲשֶׁ֣ר אָהֵ֔ב וּבָעַ֖ל בַּת־ אֵ֥ל נֵכָֽר׃ ",
        "versenonikud": "בגדה יהודה ותועבה נעשתה בישראל ובירושלם כי  חלל יהודה קדש יהוה אשר אהב ובעל בת אל נכר "
    },
    {
        "bookchapter": "מלאכי",
        "chapter": "ב",
        "versechapter": "יב",
        "bookseder": "תרי עשר",
        "seder": "כא",
        "verseseder": "כז",
        "versenikud": "יַכְרֵ֨ת יְהוָ֜ה לָאִ֨ישׁ אֲשֶׁ֤ר יַעֲשֶׂ֙נָּה֙ עֵ֣ר וְעֹנֶ֔ה מֵאָהֳלֵ֖י יַֽעֲקֹ֑ב וּמַגִּ֣ישׁ מִנְחָ֔ה לַֽיהוָ֖ה צְבָאֽוֹת׃ ",
        "versenonikud": "יכרת יהוה לאיש אשר יעשנה ער וענה מאהלי יעקב ומגיש מנחה ליהוה צבאות "
    },
    {
        "bookchapter": "מלאכי",
        "chapter": "ב",
        "versechapter": "יג",
        "bookseder": "תרי עשר",
        "seder": "כא",
        "verseseder": "כח",
        "versenikud": "וְזֹאת֙ שֵׁנִ֣ית תַּֽעֲשׂ֔וּ כַּסּ֤וֹת דִּמְעָה֙ אֶת־ מִזְבַּ֣ח יְהוָ֔ה בְּכִ֖י וַֽאֲנָקָ֑ה מֵאֵ֣ין ע֗וֹד פְּנוֹת֙ אֶל־ הַמִּנְחָ֔ה וְלָקַ֥חַת רָצ֖וֹן מִיֶּדְכֶֽם׃ ",
        "versenonikud": "וזאת שנית תעשו כסות דמעה את מזבח יהוה בכי ואנקה מאין עוד פנות אל המנחה ולקחת רצון מידכם "
    },
    {
        "bookchapter": "מלאכי",
        "chapter": "ב",
        "versechapter": "יד",
        "bookseder": "תרי עשר",
        "seder": "כא",
        "verseseder": "כט",
        "versenikud": "וַאֲמַרְתֶּ֖ם עַל־ מָ֑ה עַ֡ל כִּי־ יְהוָה֩ הֵעִ֨יד בֵּינְךָ֜ וּבֵ֣ין ׀ אֵ֣שֶׁת נְעוּרֶ֗יךָ אֲשֶׁ֤ר אַתָּה֙ בָּגַ֣דְתָּה בָּ֔הּ וְהִ֥יא חֲבֶרְתְּךָ֖ וְאֵ֥שֶׁת בְּרִיתֶֽךָ׃ ",
        "versenonikud": "ואמרתם על מה על כי יהוה העיד בינך ובין  אשת נעוריך אשר אתה בגדתה בה והיא חברתך ואשת בריתך "
    },
    {
        "bookchapter": "מלאכי",
        "chapter": "ב",
        "versechapter": "טו",
        "bookseder": "תרי עשר",
        "seder": "כא",
        "verseseder": "ל",
        "versenikud": "וְלֹא־ אֶחָ֣ד עָשָׂ֗ה וּשְׁאָ֥ר ר֙וּחַ֙ ל֔וֹ וּמָה֙ הָֽאֶחָ֔ד מְבַקֵּ֖שׁ זֶ֣רַע אֱלֹהִ֑ים וְנִשְׁמַרְתֶּם֙ בְּר֣וּחֲכֶ֔ם וּבְאֵ֥שֶׁת נְעוּרֶ֖יךָ אַל־ יִבְגֹּֽד׃ ",
        "versenonikud": "ולא אחד עשה ושאר רוח לו ומה האחד מבקש זרע אלהים ונשמרתם ברוחכם ובאשת נעוריך אל יבגד "
    },
    {
        "bookchapter": "מלאכי",
        "chapter": "ב",
        "versechapter": "טז",
        "bookseder": "תרי עשר",
        "seder": "כא",
        "verseseder": "לא",
        "versenikud": "כִּֽי־ שָׂנֵ֣א שַׁלַּ֗ח אָמַ֤ר יְהוָה֙ אֱלֹהֵ֣י יִשְׂרָאֵ֔ל וְכִסָּ֤ה חָמָס֙ עַל־ לְבוּשׁ֔וֹ אָמַ֖ר יְהוָ֣ה צְבָא֑וֹת וְנִשְׁמַרְתֶּ֥ם בְּרוּחֲכֶ֖ם וְלֹ֥א תִבְגֹּֽדוּ׃ ",
        "versenonikud": "כי שנא שלח אמר יהוה אלהי ישראל וכסה חמס על לבושו אמר יהוה צבאות ונשמרתם ברוחכם ולא תבגדו "
    },
    {
        "bookchapter": "מלאכי",
        "chapter": "ב",
        "versechapter": "יז",
        "bookseder": "תרי עשר",
        "seder": "כא",
        "verseseder": "לב",
        "versenikud": "הוֹגַעְתֶּ֤ם יְהוָה֙ בְּדִבְרֵיכֶ֔ם וַאֲמַרְתֶּ֖ם בַּמָּ֣ה הוֹגָ֑עְנוּ בֶּאֱמָרְכֶ֗ם כָּל־ עֹ֨שֵׂה רָ֜ע ט֣וֹב ׀ בְּעֵינֵ֣י יְהוָ֗ה וּבָהֶם֙ ה֣וּא חָפֵ֔ץ א֥וֹ אַיֵּ֖ה אֱלֹהֵ֥י הַמִּשְׁפָּֽט׃ ",
        "versenonikud": "הוגעתם יהוה בדבריכם ואמרתם במה הוגענו באמרכם כל עשה רע טוב  בעיני יהוה ובהם הוא חפץ או איה אלהי המשפט "
    },
    {
        "bookchapter": "מלאכי",
        "chapter": "ג",
        "versechapter": "א",
        "bookseder": "תרי עשר",
        "seder": "כא",
        "verseseder": "לג",
        "versenikud": "הִנְנִ֤י שֹׁלֵחַ֙ מַלְאָכִ֔י וּפִנָּה־ דֶ֖רֶךְ לְפָנָ֑י וּפִתְאֹם֩ יָב֨וֹא אֶל־ הֵיכָל֜וֹ הָאָד֣וֹן ׀ אֲשֶׁר־ אַתֶּ֣ם מְבַקְשִׁ֗ים וּמַלְאַ֨ךְ הַבְּרִ֜ית אֲשֶׁר־ אַתֶּ֤ם חֲפֵצִים֙ הִנֵּה־ בָ֔א אָמַ֖ר יְהוָ֥ה צְבָאֽוֹת׃ ",
        "versenonikud": "הנני שלח מלאכי ופנה דרך לפני ופתאם יבוא אל היכלו האדון  אשר אתם מבקשים ומלאך הברית אשר אתם חפצים הנה בא אמר יהוה צבאות "
    },
    {
        "bookchapter": "מלאכי",
        "chapter": "ג",
        "versechapter": "ב",
        "bookseder": "תרי עשר",
        "seder": "כא",
        "verseseder": "לד",
        "versenikud": "וּמִ֤י מְכַלְכֵּל֙ אֶת־ י֣וֹם בּוֹא֔וֹ וּמִ֥י הָעֹמֵ֖ד בְּהֵרָֽאוֹת֑וֹ כִּֽי־ הוּא֙ כְּאֵ֣שׁ מְצָרֵ֔ף וּכְבֹרִ֖ית מְכַבְּסִֽים׃ ",
        "versenonikud": "ומי מכלכל את יום בואו ומי העמד בהראותו כי הוא כאש מצרף וכברית מכבסים "
    },
    {
        "bookchapter": "מלאכי",
        "chapter": "ג",
        "versechapter": "ג",
        "bookseder": "תרי עשר",
        "seder": "כא",
        "verseseder": "לה",
        "versenikud": "וְיָשַׁ֨ב מְצָרֵ֤ף וּמְטַהֵר֙ כֶּ֔סֶף וְטִהַ֤ר אֶת־ בְּנֵֽי־ לֵוִי֙ וְזִקַּ֣ק אֹתָ֔ם כַּזָּהָ֖ב וְכַכָּ֑סֶף וְהָיוּ֙ לַֽיהוָ֔ה מַגִּישֵׁ֥י מִנְחָ֖ה בִּצְדָקָֽה׃ ",
        "versenonikud": "וישב מצרף ומטהר כסף וטהר את בני לוי וזקק אתם כזהב וככסף והיו ליהוה מגישי מנחה בצדקה "
    },
    {
        "bookchapter": "מלאכי",
        "chapter": "ג",
        "versechapter": "ד",
        "bookseder": "תרי עשר",
        "seder": "כא",
        "verseseder": "לו",
        "versenikud": "וְעָֽרְבָה֙ לַֽיהוָ֔ה מִנְחַ֥ת יְהוּדָ֖ה וִירֽוּשָׁלִָ֑ם כִּימֵ֣י עוֹלָ֔ם וּכְשָׁנִ֖ים קַדְמֹנִיּֽוֹת׃ ",
        "versenonikud": "וערבה ליהוה מנחת יהודה וירושלם כימי עולם וכשנים קדמניות "
    },
    {
        "bookchapter": "מלאכי",
        "chapter": "ג",
        "versechapter": "ה",
        "bookseder": "תרי עשר",
        "seder": "כא",
        "verseseder": "לז",
        "versenikud": "וְקָרַבְתִּ֣י אֲלֵיכֶם֮ לַמִּשְׁפָּט֒ וְהָיִ֣יתִי ׀ עֵ֣ד מְמַהֵ֗ר בַּֽמְכַשְּׁפִים֙ וּבַמְנָ֣אֲפִ֔ים וּבַנִּשְׁבָּעִ֖ים לַשָּׁ֑קֶר וּבְעֹשְׁקֵ֣י שְׂכַר־ שָׂ֠כִיר אַלְמָנָ֨ה וְיָת֤וֹם וּמַטֵּי־ גֵר֙ וְלֹ֣א יְרֵא֔וּנִי אָמַ֖ר יְהוָ֥ה צְבָאֽוֹת׃ ",
        "versenonikud": "וקרבתי אליכם למשפט והייתי  עד ממהר במכשפים ובמנאפים ובנשבעים לשקר ובעשקי שכר שכיר אלמנה ויתום ומטי גר ולא יראוני אמר יהוה צבאות "
    },
    {
        "bookchapter": "מלאכי",
        "chapter": "ג",
        "versechapter": "ו",
        "bookseder": "תרי עשר",
        "seder": "כא",
        "verseseder": "לח",
        "versenikud": "כִּ֛י אֲנִ֥י יְהוָ֖ה לֹ֣א שָׁנִ֑יתִי וְאַתֶּ֥ם בְּנֵֽי־ יַעֲקֹ֖ב לֹ֥א כְלִיתֶֽם׃ ",
        "versenonikud": "כי אני יהוה לא שניתי ואתם בני יעקב לא כליתם "
    },
    {
        "bookchapter": "מלאכי",
        "chapter": "ג",
        "versechapter": "ז",
        "bookseder": "תרי עשר",
        "seder": "כא",
        "verseseder": "לט",
        "versenikud": "לְמִימֵ֨י אֲבֹתֵיכֶ֜ם סַרְתֶּ֤ם מֵֽחֻקַּי֙ וְלֹ֣א שְׁמַרְתֶּ֔ם שׁ֤וּבוּ אֵלַי֙ וְאָשׁ֣וּבָה אֲלֵיכֶ֔ם אָמַ֖ר יְהוָ֣ה צְבָא֑וֹת וַאֲמַרְתֶּ֖ם בַּמֶּ֥ה נָשֽׁוּב׃ ",
        "versenonikud": "למימי אבתיכם סרתם מחקי ולא שמרתם שובו אלי ואשובה אליכם אמר יהוה צבאות ואמרתם במה נשוב "
    },
    {
        "bookchapter": "מלאכי",
        "chapter": "ג",
        "versechapter": "ח",
        "bookseder": "תרי עשר",
        "seder": "כא",
        "verseseder": "מ",
        "versenikud": "הֲיִקְבַּ֨ע אָדָ֜ם אֱלֹהִ֗ים כִּ֤י אַתֶּם֙ קֹבְעִ֣ים אֹתִ֔י וַאֲמַרְתֶּ֖ם בַּמֶּ֣ה קְבַעֲנ֑וּךָ הַֽמַּעֲשֵׂ֖ר וְהַתְּרוּמָֽה׃ ",
        "versenonikud": "היקבע אדם אלהים כי אתם קבעים אתי ואמרתם במה קבענוך המעשר והתרומה "
    },
    {
        "bookchapter": "מלאכי",
        "chapter": "ג",
        "versechapter": "ט",
        "bookseder": "תרי עשר",
        "seder": "כא",
        "verseseder": "מא",
        "versenikud": "בַּמְּאֵרָה֙ אַתֶּ֣ם נֵֽאָרִ֔ים וְאֹתִ֖י אַתֶּ֣ם קֹבְעִ֑ים הַגּ֖וֹי כֻּלּֽוֹ׃ ",
        "versenonikud": "במארה אתם נארים ואתי אתם קבעים הגוי כלו "
    },
    {
        "bookchapter": "מלאכי",
        "chapter": "ג",
        "versechapter": "י",
        "bookseder": "תרי עשר",
        "seder": "כא",
        "verseseder": "מב",
        "versenikud": "הָבִ֨יאוּ אֶת־ כָּל־ הַֽמַּעֲשֵׂ֜ר אֶל־ בֵּ֣ית הָאוֹצָ֗ר וִיהִ֥י טֶ֙רֶף֙ בְּבֵיתִ֔י וּבְחָנ֤וּנִי נָא֙ בָּזֹ֔את אָמַ֖ר יְהוָ֣ה צְבָא֑וֹת אִם־ לֹ֧א אֶפְתַּ֣ח לָכֶ֗ם אֵ֚ת אֲרֻבּ֣וֹת הַשָּׁמַ֔יִם וַהֲרִיקֹתִ֥י לָכֶ֛ם בְּרָכָ֖ה עַד־ בְּלִי־ דָֽי׃ ",
        "versenonikud": "הביאו את כל המעשר אל בית האוצר ויהי טרף בביתי ובחנוני נא בזאת אמר יהוה צבאות אם לא אפתח לכם את ארבות השמים והריקתי לכם ברכה עד בלי די "
    },
    {
        "bookchapter": "מלאכי",
        "chapter": "ג",
        "versechapter": "יא",
        "bookseder": "תרי עשר",
        "seder": "כא",
        "verseseder": "מג",
        "versenikud": "וְגָעַרְתִּ֤י לָכֶם֙ בָּֽאֹכֵ֔ל וְלֹֽא־ יַשְׁחִ֥ת לָכֶ֖ם אֶת־ פְּרִ֣י הָאֲדָמָ֑ה וְלֹא־ תְשַׁכֵּ֨ל לָכֶ֤ם הַגֶּ֙פֶן֙ בַּשָּׂדֶ֔ה אָמַ֖ר יְהוָ֥ה צְבָאֽוֹת׃ ",
        "versenonikud": "וגערתי לכם באכל ולא ישחת לכם את פרי האדמה ולא תשכל לכם הגפן בשדה אמר יהוה צבאות "
    },
    {
        "bookchapter": "מלאכי",
        "chapter": "ג",
        "versechapter": "יב",
        "bookseder": "תרי עשר",
        "seder": "כא",
        "verseseder": "מד",
        "versenikud": "וְאִשְּׁר֥וּ אֶתְכֶ֖ם כָּל־ הַגּוֹיִ֑ם כִּֽי־ תִהְי֤וּ אַתֶּם֙ אֶ֣רֶץ חֵ֔פֶץ אָמַ֖ר יְהוָ֥ה צְבָאֽוֹת׃ ",
        "versenonikud": "ואשרו אתכם כל הגוים כי תהיו אתם ארץ חפץ אמר יהוה צבאות "
    },
    {
        "bookchapter": "מלאכי",
        "chapter": "ג",
        "versechapter": "יג",
        "bookseder": "תרי עשר",
        "seder": "כא",
        "verseseder": "מה",
        "versenikud": "חָזְק֥וּ עָלַ֛י דִּבְרֵיכֶ֖ם אָמַ֣ר יְהוָ֑ה וַאֲמַרְתֶּ֕ם מַה־ נִּדְבַּ֖רְנוּ עָלֶֽיךָ׃ ",
        "versenonikud": "חזקו עלי דבריכם אמר יהוה ואמרתם מה נדברנו עליך "
    },
    {
        "bookchapter": "מלאכי",
        "chapter": "ג",
        "versechapter": "יד",
        "bookseder": "תרי עשר",
        "seder": "כא",
        "verseseder": "מו",
        "versenikud": "אֲמַרְתֶּ֕ם שָׁ֖וְא עֲבֹ֣ד אֱלֹהִ֑ים וּמַה־ בֶּ֗צַע כִּ֤י שָׁמַ֙רְנוּ֙ מִשְׁמַרְתּ֔וֹ וְכִ֤י הָלַ֙כְנוּ֙ קְדֹ֣רַנִּ֔ית מִפְּנֵ֖י יְהוָ֥ה צְבָאֽוֹת׃ ",
        "versenonikud": "אמרתם שוא עבד אלהים ומה בצע כי שמרנו משמרתו וכי הלכנו קדרנית מפני יהוה צבאות "
    },
    {
        "bookchapter": "מלאכי",
        "chapter": "ג",
        "versechapter": "טו",
        "bookseder": "תרי עשר",
        "seder": "כא",
        "verseseder": "מז",
        "versenikud": "וְעַתָּ֕ה אֲנַ֖חְנוּ מְאַשְּׁרִ֣ים זֵדִ֑ים גַּם־ נִבְנוּ֙ עֹשֵׂ֣י רִשְׁעָ֔ה גַּ֧ם בָּחֲנ֛וּ אֱלֹהִ֖ים וַיִּמָּלֵֽטוּ׃ ",
        "versenonikud": "ועתה אנחנו מאשרים זדים גם נבנו עשי רשעה גם בחנו אלהים וימלטו "
    },
    {
        "bookchapter": "מלאכי",
        "chapter": "ג",
        "versechapter": "טז",
        "bookseder": "תרי עשר",
        "seder": "כא",
        "verseseder": "מח",
        "versenikud": "אָ֧ז נִדְבְּר֛וּ יִרְאֵ֥י יְהוָ֖ה אִ֣ישׁ אֶת־ רֵעֵ֑הוּ וַיַּקְשֵׁ֤ב יְהוָה֙ וַיִּשְׁמָ֔ע וַ֠יִּכָּתֵב סֵ֣פֶר זִכָּר֤וֹן לְפָנָיו֙ לְיִרְאֵ֣י יְהוָ֔ה וּלְחֹשְׁבֵ֖י שְׁמֽוֹ׃ ",
        "versenonikud": "אז נדברו יראי יהוה איש את רעהו ויקשב יהוה וישמע ויכתב ספר זכרון לפניו ליראי יהוה ולחשבי שמו "
    },
    {
        "bookchapter": "מלאכי",
        "chapter": "ג",
        "versechapter": "יז",
        "bookseder": "תרי עשר",
        "seder": "כא",
        "verseseder": "מט",
        "versenikud": "וְהָ֣יוּ לִ֗י אָמַר֙ יְהוָ֣ה צְבָא֔וֹת לַיּ֕וֹם אֲשֶׁ֥ר אֲנִ֖י עֹשֶׂ֣ה סְגֻלָּ֑ה וְחָמַלְתִּ֣י עֲלֵיהֶ֔ם כַּֽאֲשֶׁר֙ יַחְמֹ֣ל אִ֔ישׁ עַל־ בְּנ֖וֹ הָעֹבֵ֥ד אֹתֽוֹ׃ ",
        "versenonikud": "והיו לי אמר יהוה צבאות ליום אשר אני עשה סגלה וחמלתי עליהם כאשר יחמל איש על בנו העבד אתו "
    },
    {
        "bookchapter": "מלאכי",
        "chapter": "ג",
        "versechapter": "יח",
        "bookseder": "תרי עשר",
        "seder": "כא",
        "verseseder": "נ",
        "versenikud": "וְשַׁבְתֶּם֙ וּרְאִיתֶ֔ם בֵּ֥ין צַדִּ֖יק לְרָשָׁ֑ע בֵּ֚ין עֹבֵ֣ד אֱלֹהִ֔ים לַאֲשֶׁ֖ר לֹ֥א עֲבָדֽוֹ׃ ",
        "versenonikud": "ושבתם וראיתם בין צדיק לרשע בין עבד אלהים לאשר לא עבדו "
    },
    {
        "bookchapter": "מלאכי",
        "chapter": "ג",
        "versechapter": "יט",
        "bookseder": "תרי עשר",
        "seder": "כא",
        "verseseder": "נא",
        "versenikud": "כִּֽי־ הִנֵּ֤ה הַיּוֹם֙ בָּ֔א בֹּעֵ֖ר כַּתַּנּ֑וּר וְהָי֨וּ כָל־ זֵדִ֜ים וְכָל־ עֹשֵׂ֤ה רִשְׁעָה֙ קַ֔שׁ וְלִהַ֨ט אֹתָ֜ם הַיּ֣וֹם הַבָּ֗א אָמַר֙ יְהוָ֣ה צְבָא֔וֹת אֲשֶׁ֛ר לֹא־ יַעֲזֹ֥ב לָהֶ֖ם שֹׁ֥רֶשׁ וְעָנָֽף׃ ",
        "versenonikud": "כי הנה היום בא בער כתנור והיו כל זדים וכל עשה רשעה קש ולהט אתם היום הבא אמר יהוה צבאות אשר לא יעזב להם שרש וענף "
    },
    {
        "bookchapter": "מלאכי",
        "chapter": "ג",
        "versechapter": "כ",
        "bookseder": "תרי עשר",
        "seder": "כא",
        "verseseder": "נב",
        "versenikud": "וְזָרְחָ֨ה לָכֶ֜ם יִרְאֵ֤י שְׁמִי֙ שֶׁ֣מֶשׁ צְדָקָ֔ה וּמַרְפֵּ֖א בִּכְנָפֶ֑יהָ וִֽיצָאתֶ֥ם וּפִשְׁתֶּ֖ם כְּעֶגְלֵ֥י מַרְבֵּֽק׃ ",
        "versenonikud": "וזרחה לכם יראי שמי שמש צדקה ומרפא בכנפיה ויצאתם ופשתם כעגלי מרבק "
    },
    {
        "bookchapter": "מלאכי",
        "chapter": "ג",
        "versechapter": "כא",
        "bookseder": "תרי עשר",
        "seder": "כא",
        "verseseder": "נג",
        "versenikud": "וְעַסּוֹתֶ֣ם רְשָׁעִ֔ים כִּֽי־ יִהְי֣וּ אֵ֔פֶר תַּ֖חַת כַּפּ֣וֹת רַגְלֵיכֶ֑ם בַּיּוֹם֙ אֲשֶׁ֣ר אֲנִ֣י עֹשֶׂ֔ה אָמַ֖ר יְהוָ֥ה צְבָאֽוֹת׃ ",
        "versenonikud": "ועסותם רשעים כי יהיו אפר תחת כפות רגליכם ביום אשר אני עשה אמר יהוה צבאות "
    },
    {
        "bookchapter": "מלאכי",
        "chapter": "ג",
        "versechapter": "כב",
        "bookseder": "תרי עשר",
        "seder": "כא",
        "verseseder": "נד",
        "versenikud": "זִכְר֕וּ תּוֹרַ֖ת מֹשֶׁ֣ה עַבְדִּ֑י אֲשֶׁר֩ צִוִּ֨יתִי אוֹת֤וֹ בְחֹרֵב֙ עַל־ כָּל־ יִשְׂרָאֵ֔ל חֻקִּ֖ים וּמִשְׁפָּטִֽים׃ ",
        "versenonikud": "זכרו תורת משה עבדי אשר צויתי אותו בחרב על כל ישראל חקים ומשפטים "
    },
    {
        "bookchapter": "מלאכי",
        "chapter": "ג",
        "versechapter": "כג",
        "bookseder": "תרי עשר",
        "seder": "כא",
        "verseseder": "נה",
        "versenikud": "הִנֵּ֤ה אָֽנֹכִי֙ שֹׁלֵ֣חַ לָכֶ֔ם אֵ֖ת אֵלִיָּ֣ה הַנָּבִ֑יא לִפְנֵ֗י בּ֚וֹא י֣וֹם יְהוָ֔ה הַגָּד֖וֹל וְהַנּוֹרָֽא׃ ",
        "versenonikud": "הנה אנכי שלח לכם את אליה הנביא לפני בוא יום יהוה הגדול והנורא "
    },
    {
        "bookchapter": "מלאכי",
        "chapter": "ג",
        "versechapter": "כד",
        "bookseder": "תרי עשר",
        "seder": "כא",
        "verseseder": "נו",
        "versenikud": "וְהֵשִׁ֤יב לֵב־ אָבוֹת֙ עַל־ בָּנִ֔ים וְלֵ֥ב בָּנִ֖ים עַל־ אֲבוֹתָ֑ם פֶּן־ אָב֕וֹא וְהִכֵּיתִ֥י אֶת־ הָאָ֖רֶץ חֵֽרֶם׃ ",
        "versenonikud": "והשיב לב אבות על בנים ולב בנים על אבותם פן אבוא והכיתי את הארץ חרם "
    }
]