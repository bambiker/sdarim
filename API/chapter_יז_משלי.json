[
    {
        "bookchapter": "משלי",
        "chapter": "יז",
        "versechapter": "א",
        "bookseder": "משלי",
        "seder": "ד",
        "verseseder": "צט",
        "versenikud": "ט֤וֹב פַּ֣ת חֲ֭רֵבָה וְשַׁלְוָה־ בָ֑הּ מִ֝בַּ֗יִת מָלֵ֥א זִבְחֵי־ רִֽיב׃ ",
        "versenonikud": "טוב פת חרבה ושלוה בה מבית מלא זבחי ריב "
    },
    {
        "bookchapter": "משלי",
        "chapter": "יז",
        "versechapter": "ב",
        "bookseder": "משלי",
        "seder": "ד",
        "verseseder": "ק",
        "versenikud": "עֶֽבֶד־ מַשְׂכִּ֗יל יִ֭מְשֹׁל בְּבֵ֣ן מֵבִ֑ישׁ וּבְת֥וֹךְ אַ֝חִ֗ים יַחֲלֹ֥ק נַחֲלָֽה׃ ",
        "versenonikud": "עבד משכיל ימשל בבן מביש ובתוך אחים יחלק נחלה "
    },
    {
        "bookchapter": "משלי",
        "chapter": "יז",
        "versechapter": "ג",
        "bookseder": "משלי",
        "seder": "ד",
        "verseseder": "קא",
        "versenikud": "מַצְרֵ֣ף לַ֭כֶּסֶף וְכ֣וּר לַזָּהָ֑ב וּבֹחֵ֖ן לִבּ֣וֹת יְהוָֽה׃ ",
        "versenonikud": "מצרף לכסף וכור לזהב ובחן לבות יהוה "
    },
    {
        "bookchapter": "משלי",
        "chapter": "יז",
        "versechapter": "ד",
        "bookseder": "משלי",
        "seder": "ד",
        "verseseder": "קב",
        "versenikud": "מֵ֭רַע מַקְשִׁ֣יב עַל־ שְׂפַת־ אָ֑וֶן שֶׁ֥קֶר מֵ֝זִין עַל־ לְשׁ֥וֹן הַוֺּֽת׃ ",
        "versenonikud": "מרע מקשיב על שפת און שקר מזין על לשון הות "
    },
    {
        "bookchapter": "משלי",
        "chapter": "יז",
        "versechapter": "ה",
        "bookseder": "משלי",
        "seder": "ד",
        "verseseder": "קג",
        "versenikud": "לֹעֵ֣ג לָ֭רָשׁ חֵרֵ֣ף עֹשֵׂ֑הוּ שָׂמֵ֥חַ לְ֝אֵ֗יד לֹ֣א יִנָּקֶֽה׃ ",
        "versenonikud": "לעג לרש חרף עשהו שמח לאיד לא ינקה "
    },
    {
        "bookchapter": "משלי",
        "chapter": "יז",
        "versechapter": "ו",
        "bookseder": "משלי",
        "seder": "ד",
        "verseseder": "קד",
        "versenikud": "עֲטֶ֣רֶת זְ֭קֵנִים בְּנֵ֣י בָנִ֑ים וְתִפְאֶ֖רֶת בָּנִ֣ים אֲבוֹתָֽם׃ ",
        "versenonikud": "עטרת זקנים בני בנים ותפארת בנים אבותם "
    },
    {
        "bookchapter": "משלי",
        "chapter": "יז",
        "versechapter": "ז",
        "bookseder": "משלי",
        "seder": "ד",
        "verseseder": "קה",
        "versenikud": "לֹא־ נָאוָ֣ה לְנָבָ֣ל שְׂפַת־ יֶ֑תֶר אַ֝֗ף כִּֽי־ לְנָדִ֥יב שְׂפַת־ שָֽׁקֶר׃ ",
        "versenonikud": "לא נאוה לנבל שפת יתר אף כי לנדיב שפת שקר "
    },
    {
        "bookchapter": "משלי",
        "chapter": "יז",
        "versechapter": "ח",
        "bookseder": "משלי",
        "seder": "ד",
        "verseseder": "קו",
        "versenikud": "אֶֽבֶן־ חֵ֣ן הַ֭שֹּׁחַד בְּעֵינֵ֣י בְעָלָ֑יו אֶֽל־ כָּל־ אֲשֶׁ֖ר יִפְנֶ֣ה יַשְׂכִּֽיל׃ ",
        "versenonikud": "אבן חן השחד בעיני בעליו אל כל אשר יפנה ישכיל "
    },
    {
        "bookchapter": "משלי",
        "chapter": "יז",
        "versechapter": "ט",
        "bookseder": "משלי",
        "seder": "ד",
        "verseseder": "קז",
        "versenikud": "מְֽכַסֶּה־ פֶּ֭שַׁע מְבַקֵּ֣שׁ אַהֲבָ֑ה וְשֹׁנֶ֥ה בְ֝דָבָ֗ר מַפְרִ֥יד אַלּֽוּף׃ ",
        "versenonikud": "מכסה פשע מבקש אהבה ושנה בדבר מפריד אלוף "
    },
    {
        "bookchapter": "משלי",
        "chapter": "יז",
        "versechapter": "י",
        "bookseder": "משלי",
        "seder": "ד",
        "verseseder": "קח",
        "versenikud": "תֵּ֣חַת גְּעָרָ֣ה בְמֵבִ֑ין מֵהַכּ֖וֹת כְּסִ֣יל מֵאָֽה׃ ",
        "versenonikud": "תחת גערה במבין מהכות כסיל מאה "
    },
    {
        "bookchapter": "משלי",
        "chapter": "יז",
        "versechapter": "יא",
        "bookseder": "משלי",
        "seder": "ד",
        "verseseder": "קט",
        "versenikud": "אַךְ־ מְרִ֥י יְבַקֶּשׁ־ רָ֑ע וּמַלְאָ֥ךְ אַ֝כְזָרִ֗י יְשֻׁלַּח־ בּֽוֹ׃ ",
        "versenonikud": "אך מרי יבקש רע ומלאך אכזרי ישלח בו "
    },
    {
        "bookchapter": "משלי",
        "chapter": "יז",
        "versechapter": "יב",
        "bookseder": "משלי",
        "seder": "ד",
        "verseseder": "קי",
        "versenikud": "פָּג֬וֹשׁ דֹּ֣ב שַׁכּ֣וּל בְּאִ֑ישׁ וְאַל־ כְּ֝סִ֗יל בְּאִוַּלְתּֽוֹ׃ ",
        "versenonikud": "פגוש דב שכול באיש ואל כסיל באולתו "
    },
    {
        "bookchapter": "משלי",
        "chapter": "יז",
        "versechapter": "יג",
        "bookseder": "משלי",
        "seder": "ד",
        "verseseder": "קיא",
        "versenikud": "מֵשִׁ֣יב רָ֭עָה תַּ֣חַת טוֹבָ֑ה לֹא־ תמיש תָמ֥וּשׁ רָ֝עָ֗ה מִבֵּיתֽוֹ׃ ",
        "versenonikud": "משיב רעה תחת טובה לא תמיש תמוש רעה מביתו "
    },
    {
        "bookchapter": "משלי",
        "chapter": "יז",
        "versechapter": "יד",
        "bookseder": "משלי",
        "seder": "ד",
        "verseseder": "קיב",
        "versenikud": "פּ֣וֹטֵֽר מַ֭יִם רֵאשִׁ֣ית מָד֑וֹן וְלִפְנֵ֥י הִ֝תְגַּלַּ֗ע הָרִ֥יב נְטֽוֹשׁ׃ ",
        "versenonikud": "פוטר מים ראשית מדון ולפני התגלע הריב נטוש "
    },
    {
        "bookchapter": "משלי",
        "chapter": "יז",
        "versechapter": "טו",
        "bookseder": "משלי",
        "seder": "ד",
        "verseseder": "קיג",
        "versenikud": "מַצְדִּ֣יק רָ֭שָׁע וּמַרְשִׁ֣יעַ צַדִּ֑יק תּוֹעֲבַ֥ת יְ֝הוָ֗ה גַּם־ שְׁנֵיהֶֽם׃ ",
        "versenonikud": "מצדיק רשע ומרשיע צדיק תועבת יהוה גם שניהם "
    },
    {
        "bookchapter": "משלי",
        "chapter": "יז",
        "versechapter": "טז",
        "bookseder": "משלי",
        "seder": "ד",
        "verseseder": "קיד",
        "versenikud": "לָמָּה־ זֶּ֣ה מְחִ֣יר בְּיַד־ כְּסִ֑יל לִקְנ֖וֹת חָכְמָ֣ה וְלֶב־ אָֽיִן׃ ",
        "versenonikud": "למה זה מחיר ביד כסיל לקנות חכמה ולב אין "
    },
    {
        "bookchapter": "משלי",
        "chapter": "יז",
        "versechapter": "יז",
        "bookseder": "משלי",
        "seder": "ד",
        "verseseder": "קטו",
        "versenikud": "בְּכָל־ עֵ֭ת אֹהֵ֣ב הָרֵ֑עַ וְאָ֥ח לְ֝צָרָ֗ה יִוָּלֵֽד׃ ",
        "versenonikud": "בכל עת אהב הרע ואח לצרה יולד "
    },
    {
        "bookchapter": "משלי",
        "chapter": "יז",
        "versechapter": "יח",
        "bookseder": "משלי",
        "seder": "ד",
        "verseseder": "קטז",
        "versenikud": "אָדָ֣ם חֲסַר־ לֵ֭ב תּוֹקֵ֣עַ כָּ֑ף עֹרֵ֥ב עֲ֝רֻבָּ֗ה לִפְנֵ֥י רֵעֵֽהוּ׃ ",
        "versenonikud": "אדם חסר לב תוקע כף ערב ערבה לפני רעהו "
    },
    {
        "bookchapter": "משלי",
        "chapter": "יז",
        "versechapter": "יט",
        "bookseder": "משלי",
        "seder": "ד",
        "verseseder": "קיז",
        "versenikud": "אֹ֣הֵֽב פֶּ֭שַׁע אֹהֵ֣ב מַצָּ֑ה מַגְבִּ֥יהַּ פִּ֝תְח֗וֹ מְבַקֶּשׁ־ שָֽׁבֶר׃ ",
        "versenonikud": "אהב פשע אהב מצה מגביה פתחו מבקש שבר "
    },
    {
        "bookchapter": "משלי",
        "chapter": "יז",
        "versechapter": "כ",
        "bookseder": "משלי",
        "seder": "ד",
        "verseseder": "קיח",
        "versenikud": "עִקֶּשׁ־ לֵ֭ב לֹ֣א יִמְצָא־ ט֑וֹב וְנֶהְפָּ֥ךְ בִּ֝לְשׁוֹנ֗וֹ יִפּ֥וֹל בְּרָעָֽה׃ ",
        "versenonikud": "עקש לב לא ימצא טוב ונהפך בלשונו יפול ברעה "
    },
    {
        "bookchapter": "משלי",
        "chapter": "יז",
        "versechapter": "כא",
        "bookseder": "משלי",
        "seder": "ד",
        "verseseder": "קיט",
        "versenikud": "יֹלֵ֣ד כְּ֭סִיל לְת֣וּגָה ל֑וֹ וְלֹֽא־ יִ֝שְׂמַ֗ח אֲבִ֣י נָבָֽל׃ ",
        "versenonikud": "ילד כסיל לתוגה לו ולא ישמח אבי נבל "
    },
    {
        "bookchapter": "משלי",
        "chapter": "יז",
        "versechapter": "כב",
        "bookseder": "משלי",
        "seder": "ד",
        "verseseder": "קכ",
        "versenikud": "לֵ֣ב שָׂ֭מֵחַ יֵיטִ֣ב גֵּהָ֑ה וְר֥וּחַ נְ֝כֵאָ֗ה תְּיַבֶּשׁ־ גָּֽרֶם׃ ",
        "versenonikud": "לב שמח ייטב גהה ורוח נכאה תיבש גרם "
    },
    {
        "bookchapter": "משלי",
        "chapter": "יז",
        "versechapter": "כג",
        "bookseder": "משלי",
        "seder": "ד",
        "verseseder": "קכא",
        "versenikud": "שֹׁ֣חַד מֵ֭חֵיק רָשָׁ֣ע יִקָּ֑ח לְ֝הַטּ֗וֹת אָרְח֥וֹת מִשְׁפָּֽט׃ ",
        "versenonikud": "שחד מחיק רשע יקח להטות ארחות משפט "
    },
    {
        "bookchapter": "משלי",
        "chapter": "יז",
        "versechapter": "כד",
        "bookseder": "משלי",
        "seder": "ד",
        "verseseder": "קכב",
        "versenikud": "אֶת־ פְּנֵ֣י מֵבִ֣ין חָכְמָ֑ה וְעֵינֵ֥י כְ֝סִ֗יל בִּקְצֵה־ אָֽרֶץ׃ ",
        "versenonikud": "את פני מבין חכמה ועיני כסיל בקצה ארץ "
    },
    {
        "bookchapter": "משלי",
        "chapter": "יז",
        "versechapter": "כה",
        "bookseder": "משלי",
        "seder": "ד",
        "verseseder": "קכג",
        "versenikud": "כַּ֣עַס לְ֭אָבִיו בֵּ֣ן כְּסִ֑יל וּ֝מֶ֗מֶר לְיוֹלַדְתּֽוֹ׃ ",
        "versenonikud": "כעס לאביו בן כסיל וממר ליולדתו "
    },
    {
        "bookchapter": "משלי",
        "chapter": "יז",
        "versechapter": "כו",
        "bookseder": "משלי",
        "seder": "ד",
        "verseseder": "קכד",
        "versenikud": "גַּ֤ם עֲנ֣וֹשׁ לַצַּדִּ֣יק לֹא־ ט֑וֹב לְהַכּ֖וֹת נְדִיבִ֣ים עַל־ יֹֽשֶׁר׃ ",
        "versenonikud": "גם ענוש לצדיק לא טוב להכות נדיבים על ישר "
    },
    {
        "bookchapter": "משלי",
        "chapter": "יז",
        "versechapter": "כז",
        "bookseder": "משלי",
        "seder": "ד",
        "verseseder": "קכה",
        "versenikud": "חוֹשֵׂ֣ךְ אֲ֭מָרָיו יוֹדֵ֣עַ דָּ֑עַת וקר־ יְקַר־ ר֝֗וּחַ אִ֣ישׁ תְּבוּנָֽה׃ ",
        "versenonikud": "חושך אמריו יודע דעת וקר יקר רוח איש תבונה "
    },
    {
        "bookchapter": "משלי",
        "chapter": "יז",
        "versechapter": "כח",
        "bookseder": "משלי",
        "seder": "ד",
        "verseseder": "קכו",
        "versenikud": "גַּ֤ם אֱוִ֣יל מַ֭חֲרִישׁ חָכָ֣ם יֵחָשֵׁ֑ב אֹטֵ֖ם שְׂפָתָ֣יו נָבֽוֹן׃ ",
        "versenonikud": "גם אויל מחריש חכם יחשב אטם שפתיו נבון "
    }
]