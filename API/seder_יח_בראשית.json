[
    {
        "bookchapter": "בראשית",
        "chapter": "כא",
        "versechapter": "א",
        "bookseder": "בראשית",
        "seder": "יח",
        "verseseder": "א",
        "parasha": "וירא",
        "versenikud": "וַֽיהוָ֛ה פָּקַ֥ד אֶת־ שָׂרָ֖ה כַּאֲשֶׁ֣ר אָמָ֑ר וַיַּ֧עַשׂ יְהוָ֛ה לְשָׂרָ֖ה כַּאֲשֶׁ֥ר דִּבֵּֽר׃ ",
        "versenonikud": "ויהוה פקד את שרה כאשר אמר ויעש יהוה לשרה כאשר דבר "
    },
    {
        "bookchapter": "בראשית",
        "chapter": "כא",
        "versechapter": "ב",
        "bookseder": "בראשית",
        "seder": "יח",
        "verseseder": "ב",
        "parasha": "וירא",
        "versenikud": "וַתַּהַר֩ וַתֵּ֨לֶד שָׂרָ֧ה לְאַבְרָהָ֛ם בֵּ֖ן לִזְקֻנָ֑יו לַמּוֹעֵ֕ד אֲשֶׁר־ דִּבֶּ֥ר אֹת֖וֹ אֱלֹהִֽים׃ ",
        "versenonikud": "ותהר ותלד שרה לאברהם בן לזקניו למועד אשר דבר אתו אלהים "
    },
    {
        "bookchapter": "בראשית",
        "chapter": "כא",
        "versechapter": "ג",
        "bookseder": "בראשית",
        "seder": "יח",
        "verseseder": "ג",
        "parasha": "וירא",
        "versenikud": "וַיִּקְרָ֨א אַבְרָהָ֜ם אֶֽת־ שֶׁם־ בְּנ֧וֹ הַנּֽוֹלַד־ ל֛וֹ אֲשֶׁר־ יָלְדָה־ לּ֥וֹ שָׂרָ֖ה יִצְחָֽק׃ ",
        "versenonikud": "ויקרא אברהם את שם בנו הנולד לו אשר ילדה לו שרה יצחק "
    },
    {
        "bookchapter": "בראשית",
        "chapter": "כא",
        "versechapter": "ד",
        "bookseder": "בראשית",
        "seder": "יח",
        "verseseder": "ד",
        "parasha": "וירא",
        "versenikud": "וַיָּ֤מָל אַבְרָהָם֙ אֶת־ יִצְחָ֣ק בְּנ֔וֹ בֶּן־ שְׁמֹנַ֖ת יָמִ֑ים כַּאֲשֶׁ֛ר צִוָּ֥ה אֹת֖וֹ אֱלֹהִֽים׃ ",
        "versenonikud": "וימל אברהם את יצחק בנו בן שמנת ימים כאשר צוה אתו אלהים "
    },
    {
        "bookchapter": "בראשית",
        "chapter": "כא",
        "versechapter": "ה",
        "bookseder": "בראשית",
        "seder": "יח",
        "verseseder": "ה",
        "parasha": "וירא",
        "versenikud": "וְאַבְרָהָ֖ם בֶּן־ מְאַ֣ת שָׁנָ֑ה בְּהִוָּ֣לֶד ל֔וֹ אֵ֖ת יִצְחָ֥ק בְּנֽוֹ׃ ",
        "versenonikud": "ואברהם בן מאת שנה בהולד לו את יצחק בנו "
    },
    {
        "bookchapter": "בראשית",
        "chapter": "כא",
        "versechapter": "ו",
        "bookseder": "בראשית",
        "seder": "יח",
        "verseseder": "ו",
        "parasha": "וירא",
        "versenikud": "וַתֹּ֣אמֶר שָׂרָ֔ה צְחֹ֕ק עָ֥שָׂה לִ֖י אֱלֹהִ֑ים כָּל־ הַשֹּׁמֵ֖עַ יִֽצְחַק־ לִֽי׃ ",
        "versenonikud": "ותאמר שרה צחק עשה לי אלהים כל השמע יצחק לי "
    },
    {
        "bookchapter": "בראשית",
        "chapter": "כא",
        "versechapter": "ז",
        "bookseder": "בראשית",
        "seder": "יח",
        "verseseder": "ז",
        "parasha": "וירא",
        "versenikud": "וַתֹּ֗אמֶר מִ֤י מִלֵּל֙ לְאַבְרָהָ֔ם הֵינִ֥יקָה בָנִ֖ים שָׂרָ֑ה כִּֽי־ יָלַ֥דְתִּי בֵ֖ן לִזְקֻנָֽיו׃ ",
        "versenonikud": "ותאמר מי מלל לאברהם היניקה בנים שרה כי ילדתי בן לזקניו "
    },
    {
        "bookchapter": "בראשית",
        "chapter": "כא",
        "versechapter": "ח",
        "bookseder": "בראשית",
        "seder": "יח",
        "verseseder": "ח",
        "parasha": "וירא",
        "versenikud": "וַיִּגְדַּ֥ל הַיֶּ֖לֶד וַיִּגָּמַ֑ל וַיַּ֤עַשׂ אַבְרָהָם֙ מִשְׁתֶּ֣ה גָד֔וֹל בְּי֖וֹם הִגָּמֵ֥ל אֶת־ יִצְחָֽק׃ ",
        "versenonikud": "ויגדל הילד ויגמל ויעש אברהם משתה גדול ביום הגמל את יצחק "
    },
    {
        "bookchapter": "בראשית",
        "chapter": "כא",
        "versechapter": "ט",
        "bookseder": "בראשית",
        "seder": "יח",
        "verseseder": "ט",
        "parasha": "וירא",
        "versenikud": "וַתֵּ֨רֶא שָׂרָ֜ה אֶֽת־ בֶּן־ הָגָ֧ר הַמִּצְרִ֛ית אֲשֶׁר־ יָלְדָ֥ה לְאַבְרָהָ֖ם מְצַחֵֽק׃ ",
        "versenonikud": "ותרא שרה את בן הגר המצרית אשר ילדה לאברהם מצחק "
    },
    {
        "bookchapter": "בראשית",
        "chapter": "כא",
        "versechapter": "י",
        "bookseder": "בראשית",
        "seder": "יח",
        "verseseder": "י",
        "parasha": "וירא",
        "versenikud": "וַתֹּ֙אמֶר֙ לְאַבְרָהָ֔ם גָּרֵ֛שׁ הָאָמָ֥ה הַזֹּ֖את וְאֶת־ בְּנָ֑הּ כִּ֣י לֹ֤א יִירַשׁ֙ בֶּן־ הָאָמָ֣ה הַזֹּ֔את עִם־ בְּנִ֖י עִם־ יִצְחָֽק׃ ",
        "versenonikud": "ותאמר לאברהם גרש האמה הזאת ואת בנה כי לא יירש בן האמה הזאת עם בני עם יצחק "
    },
    {
        "bookchapter": "בראשית",
        "chapter": "כא",
        "versechapter": "יא",
        "bookseder": "בראשית",
        "seder": "יח",
        "verseseder": "יא",
        "parasha": "וירא",
        "versenikud": "וַיֵּ֧רַע הַדָּבָ֛ר מְאֹ֖ד בְּעֵינֵ֣י אַבְרָהָ֑ם עַ֖ל אוֹדֹ֥ת בְּנֽוֹ׃ ",
        "versenonikud": "וירע הדבר מאד בעיני אברהם על אודת בנו "
    },
    {
        "bookchapter": "בראשית",
        "chapter": "כא",
        "versechapter": "יב",
        "bookseder": "בראשית",
        "seder": "יח",
        "verseseder": "יב",
        "parasha": "וירא",
        "versenikud": "וַיֹּ֨אמֶר אֱלֹהִ֜ים אֶל־ אַבְרָהָ֗ם אַל־ יֵרַ֤ע בְּעֵינֶ֙יךָ֙ עַל־ הַנַּ֣עַר וְעַל־ אֲמָתֶ֔ךָ כֹּל֩ אֲשֶׁ֨ר תֹּאמַ֥ר אֵלֶ֛יךָ שָׂרָ֖ה שְׁמַ֣ע בְּקֹלָ֑הּ כִּ֣י בְיִצְחָ֔ק יִקָּרֵ֥א לְךָ֖ זָֽרַע׃ ",
        "versenonikud": "ויאמר אלהים אל אברהם אל ירע בעיניך על הנער ועל אמתך כל אשר תאמר אליך שרה שמע בקלה כי ביצחק יקרא לך זרע "
    },
    {
        "bookchapter": "בראשית",
        "chapter": "כא",
        "versechapter": "יג",
        "bookseder": "בראשית",
        "seder": "יח",
        "verseseder": "יג",
        "parasha": "וירא",
        "versenikud": "וְגַ֥ם אֶת־ בֶּן־ הָאָמָ֖ה לְג֣וֹי אֲשִׂימֶ֑נּוּ כִּ֥י זַרְעֲךָ֖ הֽוּא׃ ",
        "versenonikud": "וגם את בן האמה לגוי אשימנו כי זרעך הוא "
    },
    {
        "bookchapter": "בראשית",
        "chapter": "כא",
        "versechapter": "יד",
        "bookseder": "בראשית",
        "seder": "יח",
        "verseseder": "יד",
        "parasha": "וירא",
        "versenikud": "וַיַּשְׁכֵּ֣ם אַבְרָהָ֣ם ׀ בַּבֹּ֡קֶר וַיִּֽקַּֽח־ לֶחֶם֩ וְחֵ֨מַת מַ֜יִם וַיִּתֵּ֣ן אֶל־ הָ֠גָר שָׂ֧ם עַל־ שִׁכְמָ֛הּ וְאֶת־ הַיֶּ֖לֶד וַֽיְשַׁלְּחֶ֑הָ וַתֵּ֣לֶךְ וַתֵּ֔תַע בְּמִדְבַּ֖ר בְּאֵ֥ר שָֽׁבַע׃ ",
        "versenonikud": "וישכם אברהם  בבקר ויקח לחם וחמת מים ויתן אל הגר שם על שכמה ואת הילד וישלחה ותלך ותתע במדבר באר שבע "
    },
    {
        "bookchapter": "בראשית",
        "chapter": "כא",
        "versechapter": "טו",
        "bookseder": "בראשית",
        "seder": "יח",
        "verseseder": "טו",
        "parasha": "וירא",
        "versenikud": "וַיִּכְל֥וּ הַמַּ֖יִם מִן־ הַחֵ֑מֶת וַתַּשְׁלֵ֣ךְ אֶת־ הַיֶּ֔לֶד תַּ֖חַת אַחַ֥ד הַשִּׂיחִֽם׃ ",
        "versenonikud": "ויכלו המים מן החמת ותשלך את הילד תחת אחד השיחם "
    },
    {
        "bookchapter": "בראשית",
        "chapter": "כא",
        "versechapter": "טז",
        "bookseder": "בראשית",
        "seder": "יח",
        "verseseder": "טז",
        "parasha": "וירא",
        "versenikud": "וַתֵּלֶךְ֩ וַתֵּ֨שֶׁב לָ֜הּ מִנֶּ֗גֶד הַרְחֵק֙ כִּמְטַחֲוֵ֣י קֶ֔שֶׁת כִּ֣י אָֽמְרָ֔ה אַל־ אֶרְאֶ֖ה בְּמ֣וֹת הַיָּ֑לֶד וַתֵּ֣שֶׁב מִנֶּ֔גֶד וַתִּשָּׂ֥א אֶת־ קֹלָ֖הּ וַתֵּֽבְךְּ׃ ",
        "versenonikud": "ותלך ותשב לה מנגד הרחק כמטחוי קשת כי אמרה אל אראה במות הילד ותשב מנגד ותשא את קלה ותבך "
    },
    {
        "bookchapter": "בראשית",
        "chapter": "כא",
        "versechapter": "יז",
        "bookseder": "בראשית",
        "seder": "יח",
        "verseseder": "יז",
        "parasha": "וירא",
        "versenikud": "וַיִּשְׁמַ֣ע אֱלֹהִים֮ אֶת־ ק֣וֹל הַנַּעַר֒ וַיִּקְרָא֩ מַלְאַ֨ךְ אֱלֹהִ֤ים ׀ אֶל־ הָגָר֙ מִן־ הַשָּׁמַ֔יִם וַיֹּ֥אמֶר לָ֖הּ מַה־ לָּ֣ךְ הָגָ֑ר אַל־ תִּ֣ירְאִ֔י כִּֽי־ שָׁמַ֧ע אֱלֹהִ֛ים אֶל־ ק֥וֹל הַנַּ֖עַר בַּאֲשֶׁ֥ר הוּא־ שָֽׁם׃ ",
        "versenonikud": "וישמע אלהים את קול הנער ויקרא מלאך אלהים  אל הגר מן השמים ויאמר לה מה לך הגר אל תיראי כי שמע אלהים אל קול הנער באשר הוא שם "
    },
    {
        "bookchapter": "בראשית",
        "chapter": "כא",
        "versechapter": "יח",
        "bookseder": "בראשית",
        "seder": "יח",
        "verseseder": "יח",
        "parasha": "וירא",
        "versenikud": "ק֚וּמִי שְׂאִ֣י אֶת־ הַנַּ֔עַר וְהַחֲזִ֥יקִי אֶת־ יָדֵ֖ךְ בּ֑וֹ כִּֽי־ לְג֥וֹי גָּד֖וֹל אֲשִׂימֶֽנּוּ׃ ",
        "versenonikud": "קומי שאי את הנער והחזיקי את ידך בו כי לגוי גדול אשימנו "
    },
    {
        "bookchapter": "בראשית",
        "chapter": "כא",
        "versechapter": "יט",
        "bookseder": "בראשית",
        "seder": "יח",
        "verseseder": "יט",
        "parasha": "וירא",
        "versenikud": "וַיִּפְקַ֤ח אֱלֹהִים֙ אֶת־ עֵינֶ֔יהָ וַתֵּ֖רֶא בְּאֵ֣ר מָ֑יִם וַתֵּ֜לֶךְ וַתְּמַלֵּ֤א אֶת־ הַחֵ֙מֶת֙ מַ֔יִם וַתַּ֖שְׁקְ אֶת־ הַנָּֽעַר׃ ",
        "versenonikud": "ויפקח אלהים את עיניה ותרא באר מים ותלך ותמלא את החמת מים ותשק את הנער "
    },
    {
        "bookchapter": "בראשית",
        "chapter": "כא",
        "versechapter": "כ",
        "bookseder": "בראשית",
        "seder": "יח",
        "verseseder": "כ",
        "parasha": "וירא",
        "versenikud": "וַיְהִ֧י אֱלֹהִ֛ים אֶת־ הַנַּ֖עַר וַיִּגְדָּ֑ל וַיֵּ֙שֶׁב֙ בַּמִּדְבָּ֔ר וַיְהִ֖י רֹבֶ֥ה קַשָּֽׁת׃ ",
        "versenonikud": "ויהי אלהים את הנער ויגדל וישב במדבר ויהי רבה קשת "
    },
    {
        "bookchapter": "בראשית",
        "chapter": "כא",
        "versechapter": "כא",
        "bookseder": "בראשית",
        "seder": "יח",
        "verseseder": "כא",
        "parasha": "וירא",
        "versenikud": "וַיֵּ֖שֶׁב בְּמִדְבַּ֣ר פָּארָ֑ן וַתִּֽקַּֽח־ ל֥וֹ אִמּ֛וֹ אִשָּׁ֖ה מֵאֶ֥רֶץ מִצְרָֽיִם׃ {פ}",
        "versenonikud": "וישב במדבר פארן ותקח לו אמו אשה מארץ מצרים "
    },
    {
        "bookchapter": "בראשית",
        "chapter": "כא",
        "versechapter": "כב",
        "bookseder": "בראשית",
        "seder": "יח",
        "verseseder": "כב",
        "parasha": "וירא",
        "versenikud": "וַֽיְהִי֙ בָּעֵ֣ת הַהִ֔וא וַיֹּ֣אמֶר אֲבִימֶ֗לֶךְ וּפִיכֹל֙ שַׂר־ צְבָא֔וֹ אֶל־ אַבְרָהָ֖ם לֵאמֹ֑ר אֱלֹהִ֣ים עִמְּךָ֔ בְּכֹ֥ל אֲשֶׁר־ אַתָּ֖ה עֹשֶֽׂה׃ ",
        "versenonikud": "ויהי בעת ההוא ויאמר אבימלך ופיכל שר צבאו אל אברהם לאמר אלהים עמך בכל אשר אתה עשה "
    },
    {
        "bookchapter": "בראשית",
        "chapter": "כא",
        "versechapter": "כג",
        "bookseder": "בראשית",
        "seder": "יח",
        "verseseder": "כג",
        "parasha": "וירא",
        "versenikud": "וְעַתָּ֗ה הִשָּׁ֨בְעָה לִּ֤י בֵֽאלֹהִים֙ הֵ֔נָּה אִם־ תִּשְׁקֹ֣ר לִ֔י וּלְנִינִ֖י וּלְנֶכְדִּ֑י כַּחֶ֜סֶד אֲשֶׁר־ עָשִׂ֤יתִי עִמְּךָ֙ תַּעֲשֶׂ֣ה עִמָּדִ֔י וְעִם־ הָאָ֖רֶץ אֲשֶׁר־ גַּ֥רְתָּה בָּֽהּ׃ ",
        "versenonikud": "ועתה השבעה לי באלהים הנה אם תשקר לי ולניני ולנכדי כחסד אשר עשיתי עמך תעשה עמדי ועם הארץ אשר גרתה בה "
    },
    {
        "bookchapter": "בראשית",
        "chapter": "כא",
        "versechapter": "כד",
        "bookseder": "בראשית",
        "seder": "יח",
        "verseseder": "כד",
        "parasha": "וירא",
        "versenikud": "וַיֹּ֙אמֶר֙ אַבְרָהָ֔ם אָנֹכִ֖י אִשָּׁבֵֽעַ׃ ",
        "versenonikud": "ויאמר אברהם אנכי אשבע "
    },
    {
        "bookchapter": "בראשית",
        "chapter": "כא",
        "versechapter": "כה",
        "bookseder": "בראשית",
        "seder": "יח",
        "verseseder": "כה",
        "parasha": "וירא",
        "versenikud": "וְהוֹכִ֥חַ אַבְרָהָ֖ם אֶת־ אֲבִימֶ֑לֶךְ עַל־ אֹדוֹת֙ בְּאֵ֣ר הַמַּ֔יִם אֲשֶׁ֥ר גָּזְל֖וּ עַבְדֵ֥י אֲבִימֶֽלֶךְ׃ ",
        "versenonikud": "והוכח אברהם את אבימלך על אדות באר המים אשר גזלו עבדי אבימלך "
    },
    {
        "bookchapter": "בראשית",
        "chapter": "כא",
        "versechapter": "כו",
        "bookseder": "בראשית",
        "seder": "יח",
        "verseseder": "כו",
        "parasha": "וירא",
        "versenikud": "וַיֹּ֣אמֶר אֲבִימֶ֔לֶךְ לֹ֣א יָדַ֔עְתִּי מִ֥י עָשָׂ֖ה אֶת־ הַדָּבָ֣ר הַזֶּ֑ה וְגַם־ אַתָּ֞ה לֹא־ הִגַּ֣דְתָּ לִּ֗י וְגַ֧ם אָנֹכִ֛י לֹ֥א שָׁמַ֖עְתִּי בִּלְתִּ֥י הַיּֽוֹם׃ ",
        "versenonikud": "ויאמר אבימלך לא ידעתי מי עשה את הדבר הזה וגם אתה לא הגדת לי וגם אנכי לא שמעתי בלתי היום "
    },
    {
        "bookchapter": "בראשית",
        "chapter": "כא",
        "versechapter": "כז",
        "bookseder": "בראשית",
        "seder": "יח",
        "verseseder": "כז",
        "parasha": "וירא",
        "versenikud": "וַיִּקַּ֤ח אַבְרָהָם֙ צֹ֣אן וּבָקָ֔ר וַיִּתֵּ֖ן לַאֲבִימֶ֑לֶךְ וַיִּכְרְת֥וּ שְׁנֵיהֶ֖ם בְּרִֽית׃ ",
        "versenonikud": "ויקח אברהם צאן ובקר ויתן לאבימלך ויכרתו שניהם ברית "
    },
    {
        "bookchapter": "בראשית",
        "chapter": "כא",
        "versechapter": "כח",
        "bookseder": "בראשית",
        "seder": "יח",
        "verseseder": "כח",
        "parasha": "וירא",
        "versenikud": "וַיַּצֵּ֣ב אַבְרָהָ֗ם אֶת־ שֶׁ֛בַע כִּבְשֹׂ֥ת הַצֹּ֖אן לְבַדְּהֶֽן׃ ",
        "versenonikud": "ויצב אברהם את שבע כבשת הצאן לבדהן "
    },
    {
        "bookchapter": "בראשית",
        "chapter": "כא",
        "versechapter": "כט",
        "bookseder": "בראשית",
        "seder": "יח",
        "verseseder": "כט",
        "parasha": "וירא",
        "versenikud": "וַיֹּ֥אמֶר אֲבִימֶ֖לֶךְ אֶל־ אַבְרָהָ֑ם מָ֣ה הֵ֗נָּה שֶׁ֤בַע כְּבָשֹׂת֙ הָאֵ֔לֶּה אֲשֶׁ֥ר הִצַּ֖בְתָּ לְבַדָּֽנָה׃ ",
        "versenonikud": "ויאמר אבימלך אל אברהם מה הנה שבע כבשת האלה אשר הצבת לבדנה "
    },
    {
        "bookchapter": "בראשית",
        "chapter": "כא",
        "versechapter": "ל",
        "bookseder": "בראשית",
        "seder": "יח",
        "verseseder": "ל",
        "parasha": "וירא",
        "versenikud": "וַיֹּ֕אמֶר כִּ֚י אֶת־ שֶׁ֣בַע כְּבָשֹׂ֔ת תִּקַּ֖ח מִיָּדִ֑י בַּעֲבוּר֙ תִּֽהְיֶה־ לִּ֣י לְעֵדָ֔ה כִּ֥י חָפַ֖רְתִּי אֶת־ הַבְּאֵ֥ר הַזֹּֽאת׃ ",
        "versenonikud": "ויאמר כי את שבע כבשת תקח מידי בעבור תהיה לי לעדה כי חפרתי את הבאר הזאת "
    },
    {
        "bookchapter": "בראשית",
        "chapter": "כא",
        "versechapter": "לא",
        "bookseder": "בראשית",
        "seder": "יח",
        "verseseder": "לא",
        "parasha": "וירא",
        "versenikud": "עַל־ כֵּ֗ן קָרָ֛א לַמָּק֥וֹם הַה֖וּא בְּאֵ֣ר שָׁ֑בַע כִּ֛י שָׁ֥ם נִשְׁבְּע֖וּ שְׁנֵיהֶֽם׃ ",
        "versenonikud": "על כן קרא למקום ההוא באר שבע כי שם נשבעו שניהם "
    },
    {
        "bookchapter": "בראשית",
        "chapter": "כא",
        "versechapter": "לב",
        "bookseder": "בראשית",
        "seder": "יח",
        "verseseder": "לב",
        "parasha": "וירא",
        "versenikud": "וַיִּכְרְת֥וּ בְרִ֖ית בִּבְאֵ֣ר שָׁ֑בַע וַיָּ֣קָם אֲבִימֶ֗לֶךְ וּפִיכֹל֙ שַׂר־ צְבָא֔וֹ וַיָּשֻׁ֖בוּ אֶל־ אֶ֥רֶץ פְּלִשְׁתִּֽים׃ ",
        "versenonikud": "ויכרתו ברית בבאר שבע ויקם אבימלך ופיכל שר צבאו וישבו אל ארץ פלשתים "
    },
    {
        "bookchapter": "בראשית",
        "chapter": "כא",
        "versechapter": "לג",
        "bookseder": "בראשית",
        "seder": "יח",
        "verseseder": "לג",
        "parasha": "וירא",
        "versenikud": "וַיִּטַּ֥ע אֶ֖שֶׁל בִּבְאֵ֣ר שָׁ֑בַע וַיִּ֨קְרָא־ שָׁ֔ם בְּשֵׁ֥ם יְהוָ֖ה אֵ֥ל עוֹלָֽם׃ ",
        "versenonikud": "ויטע אשל בבאר שבע ויקרא שם בשם יהוה אל עולם "
    },
    {
        "bookchapter": "בראשית",
        "chapter": "כא",
        "versechapter": "לד",
        "bookseder": "בראשית",
        "seder": "יח",
        "verseseder": "לד",
        "parasha": "וירא",
        "versenikud": "וַיָּ֧גָר אַבְרָהָ֛ם בְּאֶ֥רֶץ פְּלִשְׁתִּ֖ים יָמִ֥ים רַבִּֽים׃ {פ}",
        "versenonikud": "ויגר אברהם בארץ פלשתים ימים רבים "
    }
]