[
    {
        "bookchapter": "יחזקאל",
        "chapter": "ח",
        "versechapter": "א",
        "bookseder": "יחזקאל",
        "seder": "ד",
        "verseseder": "א",
        "versenikud": "וַיְהִ֣י ׀ בַּשָּׁנָ֣ה הַשִּׁשִּׁ֗ית בַּשִּׁשִּׁי֙ בַּחֲמִשָּׁ֣ה לַחֹ֔דֶשׁ אֲנִי֙ יוֹשֵׁ֣ב בְּבֵיתִ֔י וְזִקְנֵ֥י יְהוּדָ֖ה יוֹשְׁבִ֣ים לְפָנָ֑י וַתִּפֹּ֤ל עָלַי֙ שָׁ֔ם יַ֖ד אֲדֹנָ֥י יְהֹוִֽה׃ ",
        "versenonikud": "ויהי  בשנה הששית בששי בחמשה לחדש אני יושב בביתי וזקני יהודה יושבים לפני ותפל עלי שם יד אדני יהוה "
    },
    {
        "bookchapter": "יחזקאל",
        "chapter": "ח",
        "versechapter": "ב",
        "bookseder": "יחזקאל",
        "seder": "ד",
        "verseseder": "ב",
        "versenikud": "וָאֶרְאֶ֗ה וְהִנֵּ֤ה דְמוּת֙ כְּמַרְאֵה־ אֵ֔שׁ מִמַּרְאֵ֥ה מָתְנָ֛יו וּלְמַ֖טָּה אֵ֑שׁ וּמִמָּתְנָ֣יו וּלְמַ֔עְלָה כְּמַרְאֵה־ זֹ֖הַר כְּעֵ֥ין הַחַשְׁמַֽלָה׃ ",
        "versenonikud": "ואראה והנה דמות כמראה אש ממראה מתניו ולמטה אש וממתניו ולמעלה כמראה זהר כעין החשמלה "
    },
    {
        "bookchapter": "יחזקאל",
        "chapter": "ח",
        "versechapter": "ג",
        "bookseder": "יחזקאל",
        "seder": "ד",
        "verseseder": "ג",
        "versenikud": "וַיִּשְׁלַח֙ תַּבְנִ֣ית יָ֔ד וַיִּקָּחֵ֖נִי בְּצִיצִ֣ת רֹאשִׁ֑י וַתִּשָּׂ֣א אֹתִ֣י ר֣וּחַ ׀ בֵּֽין־ הָאָ֣רֶץ וּבֵ֣ין הַשָּׁמַ֡יִם וַתָּבֵא֩ אֹתִ֨י יְרוּשָׁלְַ֜מָה בְּמַרְא֣וֹת אֱלֹהִ֗ים אֶל־ פֶּ֜תַח שַׁ֤עַר הַפְּנִימִית֙ הַפּוֹנֶ֣ה צָפ֔וֹנָה אֲשֶׁר־ שָׁ֣ם מוֹשַׁ֔ב סֵ֖מֶל הַקִּנְאָ֥ה הַמַּקְנֶֽה׃ ",
        "versenonikud": "וישלח תבנית יד ויקחני בציצת ראשי ותשא אתי רוח  בין הארץ ובין השמים ותבא אתי ירושלמה במראות אלהים אל פתח שער הפנימית הפונה צפונה אשר שם מושב סמל הקנאה המקנה "
    },
    {
        "bookchapter": "יחזקאל",
        "chapter": "ח",
        "versechapter": "ד",
        "bookseder": "יחזקאל",
        "seder": "ד",
        "verseseder": "ד",
        "versenikud": "וְהִ֨נֵּה־ שָׁ֔ם כְּב֖וֹד אֱלֹהֵ֣י יִשְׂרָאֵ֑ל כַּמַּרְאֶ֕ה אֲשֶׁ֥ר רָאִ֖יתִי בַּבִּקְעָֽה׃ ",
        "versenonikud": "והנה שם כבוד אלהי ישראל כמראה אשר ראיתי בבקעה "
    },
    {
        "bookchapter": "יחזקאל",
        "chapter": "ח",
        "versechapter": "ה",
        "bookseder": "יחזקאל",
        "seder": "ד",
        "verseseder": "ה",
        "versenikud": "וַיֹּ֣אמֶר אֵלַ֔י בֶּן־ אָדָ֕ם שָׂא־ נָ֥א עֵינֶ֖יךָ דֶּ֣רֶךְ צָפ֑וֹנָה וָאֶשָּׂ֤א עֵינַי֙ דֶּ֣רֶךְ צָפ֔וֹנָה וְהִנֵּ֤ה מִצָּפוֹן֙ לְשַׁ֣עַר הַמִּזְבֵּ֔חַ סֵ֛מֶל הַקִּנְאָ֥ה הַזֶּ֖ה בַּבִּאָֽה׃ ",
        "versenonikud": "ויאמר אלי בן אדם שא נא עיניך דרך צפונה ואשא עיני דרך צפונה והנה מצפון לשער המזבח סמל הקנאה הזה בבאה "
    },
    {
        "bookchapter": "יחזקאל",
        "chapter": "ח",
        "versechapter": "ו",
        "bookseder": "יחזקאל",
        "seder": "ד",
        "verseseder": "ו",
        "versenikud": "וַיֹּ֣אמֶר אֵלַ֔י בֶּן־ אָדָ֕ם הֲרֹאֶ֥ה אַתָּ֖ה מהם מָ֣ה הֵ֣ם עֹשִׂ֑ים תּוֹעֵב֨וֹת גְּדֹל֜וֹת אֲשֶׁ֥ר בֵּֽית־ יִשְׂרָאֵ֣ל ׀ עֹשִׂ֣ים פֹּ֗ה לְרָֽחֳקָה֙ מֵעַ֣ל מִקְדָּשִׁ֔י וְעוֹד֙ תָּשׁ֣וּב תִּרְאֶ֔ה תּוֹעֵב֖וֹת גְּדֹלֽוֹת׃ ",
        "versenonikud": "ויאמר אלי בן אדם הראה אתה מהם מה הם עשים תועבות גדלות אשר בית ישראל  עשים פה לרחקה מעל מקדשי ועוד תשוב תראה תועבות גדלות "
    },
    {
        "bookchapter": "יחזקאל",
        "chapter": "ח",
        "versechapter": "ז",
        "bookseder": "יחזקאל",
        "seder": "ד",
        "verseseder": "ז",
        "versenikud": "וַיָּבֵ֥א אֹתִ֖י אֶל־ פֶּ֣תַח הֶֽחָצֵ֑ר וָאֶרְאֶ֕ה וְהִנֵּ֥ה חֹר־ אֶחָ֖ד בַּקִּֽיר׃ ",
        "versenonikud": "ויבא אתי אל פתח החצר ואראה והנה חר אחד בקיר "
    },
    {
        "bookchapter": "יחזקאל",
        "chapter": "ח",
        "versechapter": "ח",
        "bookseder": "יחזקאל",
        "seder": "ד",
        "verseseder": "ח",
        "versenikud": "וַיֹּ֣אמֶר אֵלַ֔י בֶּן־ אָדָ֖ם חֲתָר־ נָ֣א בַקִּ֑יר וָאֶחְתֹּ֣ר בַּקִּ֔יר וְהִנֵּ֖ה פֶּ֥תַח אֶחָֽד׃ ",
        "versenonikud": "ויאמר אלי בן אדם חתר נא בקיר ואחתר בקיר והנה פתח אחד "
    },
    {
        "bookchapter": "יחזקאל",
        "chapter": "ח",
        "versechapter": "ט",
        "bookseder": "יחזקאל",
        "seder": "ד",
        "verseseder": "ט",
        "versenikud": "וַיֹּ֖אמֶר אֵלָ֑י בֹּ֤א וּרְאֵה֙ אֶת־ הַתּוֹעֵב֣וֹת הָרָע֔וֹת אֲשֶׁ֛ר הֵ֥ם עֹשִׂ֖ים פֹּֽה׃ ",
        "versenonikud": "ויאמר אלי בא וראה את התועבות הרעות אשר הם עשים פה "
    },
    {
        "bookchapter": "יחזקאל",
        "chapter": "ח",
        "versechapter": "י",
        "bookseder": "יחזקאל",
        "seder": "ד",
        "verseseder": "י",
        "versenikud": "וָאָבוֹא֮ וָֽאֶרְאֶה֒ וְהִנֵּ֨ה כָל־ תַּבְנִ֜ית רֶ֤מֶשׂ וּבְהֵמָה֙ שֶׁ֔קֶץ וְכָל־ גִּלּוּלֵ֖י בֵּ֣ית יִשְׂרָאֵ֑ל מְחֻקֶּ֥ה עַל־ הַקִּ֖יר סָבִ֥יב ׀ סָבִֽיב׃ ",
        "versenonikud": "ואבוא ואראה והנה כל תבנית רמש ובהמה שקץ וכל גלולי בית ישראל מחקה על הקיר סביב  סביב "
    },
    {
        "bookchapter": "יחזקאל",
        "chapter": "ח",
        "versechapter": "יא",
        "bookseder": "יחזקאל",
        "seder": "ד",
        "verseseder": "יא",
        "versenikud": "וְשִׁבְעִ֣ים אִ֣ישׁ מִזִּקְנֵ֣י בֵֽית־ יִ֠שְׂרָאֵל וְיַאֲזַנְיָ֨הוּ בֶן־ שָׁפָ֜ן עֹמֵ֤ד בְּתוֹכָם֙ עֹמְדִ֣ים לִפְנֵיהֶ֔ם וְאִ֥ישׁ מִקְטַרְתּ֖וֹ בְּיָד֑וֹ וַעֲתַ֥ר עֲנַֽן־ הַקְּטֹ֖רֶת עֹלֶֽה׃ ",
        "versenonikud": "ושבעים איש מזקני בית ישראל ויאזניהו בן שפן עמד בתוכם עמדים לפניהם ואיש מקטרתו בידו ועתר ענן הקטרת עלה "
    },
    {
        "bookchapter": "יחזקאל",
        "chapter": "ח",
        "versechapter": "יב",
        "bookseder": "יחזקאל",
        "seder": "ד",
        "verseseder": "יב",
        "versenikud": "וַיֹּ֣אמֶר אֵלַי֮ הֲרָאִ֣יתָ בֶן־ אָדָם֒ אֲשֶׁ֨ר זִקְנֵ֤י בֵֽית־ יִשְׂרָאֵל֙ עֹשִׂ֣ים בַּחֹ֔שֶׁךְ אִ֖ישׁ בְּחַדְרֵ֣י מַשְׂכִּית֑וֹ כִּ֣י אֹמְרִ֗ים אֵ֤ין יְהוָה֙ רֹאֶ֣ה אֹתָ֔נוּ עָזַ֥ב יְהוָ֖ה אֶת־ הָאָֽרֶץ׃ ",
        "versenonikud": "ויאמר אלי הראית בן אדם אשר זקני בית ישראל עשים בחשך איש בחדרי משכיתו כי אמרים אין יהוה ראה אתנו עזב יהוה את הארץ "
    },
    {
        "bookchapter": "יחזקאל",
        "chapter": "ח",
        "versechapter": "יג",
        "bookseder": "יחזקאל",
        "seder": "ד",
        "verseseder": "יג",
        "versenikud": "וַיֹּ֖אמֶר אֵלָ֑י ע֣וֹד תָּשׁ֥וּב תִּרְאֶ֛ה תּוֹעֵב֥וֹת גְּדֹל֖וֹת אֲשֶׁר־ הֵ֥מָּה עֹשִֽׂים׃ ",
        "versenonikud": "ויאמר אלי עוד תשוב תראה תועבות גדלות אשר המה עשים "
    },
    {
        "bookchapter": "יחזקאל",
        "chapter": "ח",
        "versechapter": "יד",
        "bookseder": "יחזקאל",
        "seder": "ד",
        "verseseder": "יד",
        "versenikud": "וַיָּבֵ֣א אֹתִ֗י אֶל־ פֶּ֙תַח֙ שַׁ֣עַר בֵּית־ יְהוָ֔ה אֲשֶׁ֖ר אֶל־ הַצָּפ֑וֹנָה וְהִנֵּה־ שָׁם֙ הַנָּשִׁ֣ים יֹֽשְׁב֔וֹת מְבַכּ֖וֹת אֶת־ הַתַּמּֽוּז׃ ",
        "versenonikud": "ויבא אתי אל פתח שער בית יהוה אשר אל הצפונה והנה שם הנשים ישבות מבכות את התמוז "
    },
    {
        "bookchapter": "יחזקאל",
        "chapter": "ח",
        "versechapter": "טו",
        "bookseder": "יחזקאל",
        "seder": "ד",
        "verseseder": "טו",
        "versenikud": "וַיֹּ֥אמֶר אֵלַ֖י הֲרָאִ֣יתָ בֶן־ אָדָ֑ם ע֣וֹד תָּשׁ֥וּב תִּרְאֶ֛ה תּוֹעֵב֥וֹת גְּדֹל֖וֹת מֵאֵֽלֶּה׃ ",
        "versenonikud": "ויאמר אלי הראית בן אדם עוד תשוב תראה תועבות גדלות מאלה "
    },
    {
        "bookchapter": "יחזקאל",
        "chapter": "ח",
        "versechapter": "טז",
        "bookseder": "יחזקאל",
        "seder": "ד",
        "verseseder": "טז",
        "versenikud": "וַיָּבֵ֣א אֹתִ֗י אֶל־ חֲצַ֣ר בֵּית־ יְהוָה֮ הַפְּנִימִית֒ וְהִנֵּה־ פֶ֜תַח הֵיכַ֣ל יְהוָ֗ה בֵּ֤ין הָֽאוּלָם֙ וּבֵ֣ין הַמִּזְבֵּ֔חַ כְּעֶשְׂרִ֥ים וַחֲמִשָּׁ֖ה אִ֑ישׁ אֲחֹ֨רֵיהֶ֜ם אֶל־ הֵיכַ֤ל יְהוָה֙ וּפְנֵיהֶ֣ם קֵ֔דְמָה וְהֵ֛מָּה מִשְׁתַּחֲוִיתֶ֥ם קֵ֖דְמָה לַשָּֽׁמֶשׁ׃ ",
        "versenonikud": "ויבא אתי אל חצר בית יהוה הפנימית והנה פתח היכל יהוה בין האולם ובין המזבח כעשרים וחמשה איש אחריהם אל היכל יהוה ופניהם קדמה והמה משתחויתם קדמה לשמש "
    },
    {
        "bookchapter": "יחזקאל",
        "chapter": "ח",
        "versechapter": "יז",
        "bookseder": "יחזקאל",
        "seder": "ד",
        "verseseder": "יז",
        "versenikud": "וַיֹּ֣אמֶר אֵלַי֮ הֲרָאִ֣יתָ בֶן־ אָדָם֒ הֲנָקֵל֙ לְבֵ֣ית יְהוּדָ֔ה מֵעֲשׂ֕וֹת אֶת־ הַתּוֹעֵב֖וֹת אֲשֶׁ֣ר עָֽשׂוּ־ פֹ֑ה כִּֽי־ מָלְא֨וּ אֶת־ הָאָ֜רֶץ חָמָ֗ס וַיָּשֻׁ֙בוּ֙ לְהַכְעִיסֵ֔נִי וְהִנָּ֛ם שֹׁלְחִ֥ים אֶת־ הַזְּמוֹרָ֖ה אֶל־ אַפָּֽם׃ ",
        "versenonikud": "ויאמר אלי הראית בן אדם הנקל לבית יהודה מעשות את התועבות אשר עשו פה כי מלאו את הארץ חמס וישבו להכעיסני והנם שלחים את הזמורה אל אפם "
    },
    {
        "bookchapter": "יחזקאל",
        "chapter": "ח",
        "versechapter": "יח",
        "bookseder": "יחזקאל",
        "seder": "ד",
        "verseseder": "יח",
        "versenikud": "וְגַם־ אֲנִי֙ אֶעֱשֶׂ֣ה בְחֵמָ֔ה לֹֽא־ תָח֥וֹס עֵינִ֖י וְלֹ֣א אֶחְמֹ֑ל וְקָרְא֤וּ בְאָזְנַי֙ ק֣וֹל גָּד֔וֹל וְלֹ֥א אֶשְׁמַ֖ע אוֹתָֽם׃ ",
        "versenonikud": "וגם אני אעשה בחמה לא תחוס עיני ולא אחמל וקראו באזני קול גדול ולא אשמע אותם "
    }
]