[
    {
        "bookchapter": "דניאל",
        "chapter": "ט",
        "versechapter": "א",
        "bookseder": "דניאל",
        "seder": "ה",
        "verseseder": "עה",
        "versenikud": "בִּשְׁנַ֣ת אַחַ֗ת לְדָרְיָ֛וֶשׁ בֶּן־ אֲחַשְׁוֵר֖וֹשׁ מִזֶּ֣רַע מָדָ֑י אֲשֶׁ֣ר הָמְלַ֔ךְ עַ֖ל מַלְכ֥וּת כַּשְׂדִּֽים׃ ",
        "versenonikud": "בשנת אחת לדריוש בן אחשורוש מזרע מדי אשר המלך על מלכות כשדים "
    },
    {
        "bookchapter": "דניאל",
        "chapter": "ט",
        "versechapter": "ב",
        "bookseder": "דניאל",
        "seder": "ה",
        "verseseder": "עו",
        "versenikud": "בִּשְׁנַ֤ת אַחַת֙ לְמָלְכ֔וֹ אֲנִי֙ דָּֽנִיֵּ֔אל בִּינֹ֖תִי בַּסְּפָרִ֑ים מִסְפַּ֣ר הַשָּׁנִ֗ים אֲשֶׁ֨ר הָיָ֤ה דְבַר־ יְהוָה֙ אֶל־ יִרְמִיָ֣ה הַנָּבִ֔יא לְמַלֹּ֛אות לְחָרְב֥וֹת יְרוּשָׁלִַ֖ם שִׁבְעִ֥ים שָׁנָֽה׃ ",
        "versenonikud": "בשנת אחת למלכו אני דניאל בינתי בספרים מספר השנים אשר היה דבר יהוה אל ירמיה הנביא למלאות לחרבות ירושלם שבעים שנה "
    },
    {
        "bookchapter": "דניאל",
        "chapter": "ט",
        "versechapter": "ג",
        "bookseder": "דניאל",
        "seder": "ה",
        "verseseder": "עז",
        "versenikud": "וָאֶתְּנָ֣ה אֶת־ פָּנַ֗י אֶל־ אֲדֹנָי֙ הָֽאֱלֹהִ֔ים לְבַקֵּ֥שׁ תְּפִלָּ֖ה וְתַחֲנוּנִ֑ים בְּצ֖וֹם וְשַׂ֥ק וָאֵֽפֶר׃ ",
        "versenonikud": "ואתנה את פני אל אדני האלהים לבקש תפלה ותחנונים בצום ושק ואפר "
    },
    {
        "bookchapter": "דניאל",
        "chapter": "ט",
        "versechapter": "ד",
        "bookseder": "דניאל",
        "seder": "ו",
        "verseseder": "א",
        "versenikud": "וָֽאֶתְפַּֽלְלָ֛ה לַיהוָ֥ה אֱלֹהַ֖י וָאֶתְוַדֶּ֑ה וָאֹֽמְרָ֗ה אָנָּ֤א אֲדֹנָי֙ הָאֵ֤ל הַגָּדוֹל֙ וְהַנּוֹרָ֔א שֹׁמֵ֤ר הַבְּרִית֙ וְֽהַחֶ֔סֶד לְאֹהֲבָ֖יו וּלְשֹׁמְרֵ֥י מִצְוֺתָֽיו׃ ",
        "versenonikud": "ואתפללה ליהוה אלהי ואתודה ואמרה אנא אדני האל הגדול והנורא שמר הברית והחסד לאהביו ולשמרי מצותיו "
    },
    {
        "bookchapter": "דניאל",
        "chapter": "ט",
        "versechapter": "ה",
        "bookseder": "דניאל",
        "seder": "ו",
        "verseseder": "ב",
        "versenikud": "חָטָ֥אנוּ וְעָוִ֖ינוּ והרשענו הִרְשַׁ֣עְנוּ וּמָרָ֑דְנוּ וְס֥וֹר מִמִּצְוֺתֶ֖ךָ וּמִמִּשְׁפָּטֶֽיךָ׃ ",
        "versenonikud": "חטאנו ועוינו והרשענו הרשענו ומרדנו וסור ממצותך וממשפטיך "
    },
    {
        "bookchapter": "דניאל",
        "chapter": "ט",
        "versechapter": "ו",
        "bookseder": "דניאל",
        "seder": "ו",
        "verseseder": "ג",
        "versenikud": "וְלֹ֤א שָׁמַ֙עְנוּ֙ אֶל־ עֲבָדֶ֣יךָ הַנְּבִיאִ֔ים אֲשֶׁ֤ר דִּבְּרוּ֙ בְּשִׁמְךָ֔ אֶל־ מְלָכֵ֥ינוּ שָׂרֵ֖ינוּ וַאֲבֹתֵ֑ינוּ וְאֶ֖ל כָּל־ עַ֥ם הָאָֽרֶץ׃ ",
        "versenonikud": "ולא שמענו אל עבדיך הנביאים אשר דברו בשמך אל מלכינו שרינו ואבתינו ואל כל עם הארץ "
    },
    {
        "bookchapter": "דניאל",
        "chapter": "ט",
        "versechapter": "ז",
        "bookseder": "דניאל",
        "seder": "ו",
        "verseseder": "ד",
        "versenikud": "לְךָ֤ אֲדֹנָי֙ הַצְּדָקָ֔ה וְלָ֛נוּ בֹּ֥שֶׁת הַפָּנִ֖ים כַּיּ֣וֹם הַזֶּ֑ה לְאִ֤ישׁ יְהוּדָה֙ וּלְיוֹשְׁבֵ֣י יְרֽוּשָׁלִַ֔ם וּֽלְכָל־ יִשְׂרָאֵ֞ל הַקְּרֹבִ֣ים וְהָרְחֹקִ֗ים בְּכָל־ הָֽאֲרָצוֹת֙ אֲשֶׁ֣ר הִדַּחְתָּ֣ם שָׁ֔ם בְּמַעֲלָ֖ם אֲשֶׁ֥ר מָֽעֲלוּ־ בָֽךְ׃ ",
        "versenonikud": "לך אדני הצדקה ולנו בשת הפנים כיום הזה לאיש יהודה וליושבי ירושלם ולכל ישראל הקרבים והרחקים בכל הארצות אשר הדחתם שם במעלם אשר מעלו בך "
    },
    {
        "bookchapter": "דניאל",
        "chapter": "ט",
        "versechapter": "ח",
        "bookseder": "דניאל",
        "seder": "ו",
        "verseseder": "ה",
        "versenikud": "יְהוָ֗ה לָ֚נוּ בֹּ֣שֶׁת הַפָּנִ֔ים לִמְלָכֵ֥ינוּ לְשָׂרֵ֖ינוּ וְלַאֲבֹתֵ֑ינוּ אֲשֶׁ֥ר חָטָ֖אנוּ לָֽךְ׃ ",
        "versenonikud": "יהוה לנו בשת הפנים למלכינו לשרינו ולאבתינו אשר חטאנו לך "
    },
    {
        "bookchapter": "דניאל",
        "chapter": "ט",
        "versechapter": "ט",
        "bookseder": "דניאל",
        "seder": "ו",
        "verseseder": "ו",
        "versenikud": "לַֽאדֹנָ֣י אֱלֹהֵ֔ינוּ הָרַחֲמִ֖ים וְהַסְּלִח֑וֹת כִּ֥י מָרַ֖דְנוּ בּֽוֹ׃ ",
        "versenonikud": "לאדני אלהינו הרחמים והסלחות כי מרדנו בו "
    },
    {
        "bookchapter": "דניאל",
        "chapter": "ט",
        "versechapter": "י",
        "bookseder": "דניאל",
        "seder": "ו",
        "verseseder": "ז",
        "versenikud": "וְלֹ֣א שָׁמַ֔עְנוּ בְּק֖וֹל יְהוָ֣ה אֱלֹהֵ֑ינוּ לָלֶ֤כֶת בְּתֽוֹרֹתָיו֙ אֲשֶׁ֣ר נָתַ֣ן לְפָנֵ֔ינוּ בְּיַ֖ד עֲבָדָ֥יו הַנְּבִיאִֽים׃ ",
        "versenonikud": "ולא שמענו בקול יהוה אלהינו ללכת בתורתיו אשר נתן לפנינו ביד עבדיו הנביאים "
    },
    {
        "bookchapter": "דניאל",
        "chapter": "ט",
        "versechapter": "יא",
        "bookseder": "דניאל",
        "seder": "ו",
        "verseseder": "ח",
        "versenikud": "וְכָל־ יִשְׂרָאֵ֗ל עָֽבְרוּ֙ אֶת־ תּ֣וֹרָתֶ֔ךָ וְס֕וֹר לְבִלְתִּ֖י שְׁמ֣וֹעַ בְּקֹלֶ֑ךָ וַתִּתַּ֨ךְ עָלֵ֜ינוּ הָאָלָ֣ה וְהַשְּׁבֻעָ֗ה אֲשֶׁ֤ר כְּתוּבָה֙ בְּתוֹרַת֙ מֹשֶׁ֣ה עֶֽבֶד־ הָֽאֱלֹהִ֔ים כִּ֥י חָטָ֖אנוּ לֽוֹ׃ ",
        "versenonikud": "וכל ישראל עברו את תורתך וסור לבלתי שמוע בקלך ותתך עלינו האלה והשבעה אשר כתובה בתורת משה עבד האלהים כי חטאנו לו "
    },
    {
        "bookchapter": "דניאל",
        "chapter": "ט",
        "versechapter": "יב",
        "bookseder": "דניאל",
        "seder": "ו",
        "verseseder": "ט",
        "versenikud": "וַיָּ֜קֶם אֶת־ דבריו דְּבָר֣וֹ ׀ אֲשֶׁר־ דִּבֶּ֣ר עָלֵ֗ינוּ וְעַ֤ל שֹֽׁפְטֵ֙ינוּ֙ אֲשֶׁ֣ר שְׁפָט֔וּנוּ לְהָבִ֥יא עָלֵ֖ינוּ רָעָ֣ה גְדֹלָ֑ה אֲשֶׁ֣ר לֹֽא־ נֶעֶשְׂתָ֗ה תַּ֚חַת כָּל־ הַשָּׁמַ֔יִם כַּאֲשֶׁ֥ר נֶעֶשְׂתָ֖ה בִּירוּשָׁלִָֽם׃ ",
        "versenonikud": "ויקם את דבריו דברו  אשר דבר עלינו ועל שפטינו אשר שפטונו להביא עלינו רעה גדלה אשר לא נעשתה תחת כל השמים כאשר נעשתה בירושלם "
    },
    {
        "bookchapter": "דניאל",
        "chapter": "ט",
        "versechapter": "יג",
        "bookseder": "דניאל",
        "seder": "ו",
        "verseseder": "י",
        "versenikud": "כַּאֲשֶׁ֤ר כָּתוּב֙ בְּתוֹרַ֣ת מֹשֶׁ֔ה אֵ֛ת כָּל־ הָרָעָ֥ה הַזֹּ֖את בָּ֣אָה עָלֵ֑ינוּ וְלֹֽא־ חִלִּ֜ינוּ אֶת־ פְּנֵ֣י ׀ יְהוָ֣ה אֱלֹהֵ֗ינוּ לָשׁוּב֙ מֵֽעֲוֺנֵ֔נוּ וּלְהַשְׂכִּ֖יל בַּאֲמִתֶּֽךָ׃ ",
        "versenonikud": "כאשר כתוב בתורת משה את כל הרעה הזאת באה עלינו ולא חלינו את פני  יהוה אלהינו לשוב מעוננו ולהשכיל באמתך "
    },
    {
        "bookchapter": "דניאל",
        "chapter": "ט",
        "versechapter": "יד",
        "bookseder": "דניאל",
        "seder": "ו",
        "verseseder": "יא",
        "versenikud": "וַיִּשְׁקֹ֤ד יְהוָה֙ עַל־ הָ֣רָעָ֔ה וַיְבִיאֶ֖הָ עָלֵ֑ינוּ כִּֽי־ צַדִּ֞יק יְהוָ֣ה אֱלֹהֵ֗ינוּ עַל־ כָּל־ מַֽעֲשָׂיו֙ אֲשֶׁ֣ר עָשָׂ֔ה וְלֹ֥א שָׁמַ֖עְנוּ בְּקֹלֽוֹ׃ ",
        "versenonikud": "וישקד יהוה על הרעה ויביאה עלינו כי צדיק יהוה אלהינו על כל מעשיו אשר עשה ולא שמענו בקלו "
    },
    {
        "bookchapter": "דניאל",
        "chapter": "ט",
        "versechapter": "טו",
        "bookseder": "דניאל",
        "seder": "ו",
        "verseseder": "יב",
        "versenikud": "וְעַתָּ֣ה ׀ אֲדֹנָ֣י אֱלֹהֵ֗ינוּ אֲשֶׁר֩ הוֹצֵ֨אתָ אֶֽת־ עַמְּךָ֜ מֵאֶ֤רֶץ מִצְרַ֙יִם֙ בְּיָ֣ד חֲזָקָ֔ה וַתַּֽעַשׂ־ לְךָ֥ שֵׁ֖ם כַּיּ֣וֹם הַזֶּ֑ה חָטָ֖אנוּ רָשָֽׁעְנוּ׃ ",
        "versenonikud": "ועתה  אדני אלהינו אשר הוצאת את עמך מארץ מצרים ביד חזקה ותעש לך שם כיום הזה חטאנו רשענו "
    },
    {
        "bookchapter": "דניאל",
        "chapter": "ט",
        "versechapter": "טז",
        "bookseder": "דניאל",
        "seder": "ו",
        "verseseder": "יג",
        "versenikud": "אֲדֹנָ֗י כְּכָל־ צִדְקֹתֶ֙ךָ֙ יָֽשָׁב־ נָ֤א אַפְּךָ֙ וַחֲמָ֣תְךָ֔ מֵעִֽירְךָ֥ יְרוּשָׁלִַ֖ם הַר־ קָדְשֶׁ֑ךָ כִּ֤י בַחֲטָאֵ֙ינוּ֙ וּבַעֲוֺנ֣וֹת אֲבֹתֵ֔ינוּ יְרוּשָׁלִַ֧ם וְעַמְּךָ֛ לְחֶרְפָּ֖ה לְכָל־ סְבִיבֹתֵֽינוּ׃ ",
        "versenonikud": "אדני ככל צדקתך ישב נא אפך וחמתך מעירך ירושלם הר קדשך כי בחטאינו ובעונות אבתינו ירושלם ועמך לחרפה לכל סביבתינו "
    },
    {
        "bookchapter": "דניאל",
        "chapter": "ט",
        "versechapter": "יז",
        "bookseder": "דניאל",
        "seder": "ו",
        "verseseder": "יד",
        "versenikud": "וְעַתָּ֣ה ׀ שְׁמַ֣ע אֱלֹהֵ֗ינוּ אֶל־ תְּפִלַּ֤ת עַבְדְּךָ֙ וְאֶל־ תַּ֣חֲנוּנָ֔יו וְהָאֵ֣ר פָּנֶ֔יךָ עַל־ מִקְדָּשְׁךָ֖ הַשָּׁמֵ֑ם לְמַ֖עַן אֲדֹנָֽי׃ ",
        "versenonikud": "ועתה  שמע אלהינו אל תפלת עבדך ואל תחנוניו והאר פניך על מקדשך השמם למען אדני "
    },
    {
        "bookchapter": "דניאל",
        "chapter": "ט",
        "versechapter": "יח",
        "bookseder": "דניאל",
        "seder": "ו",
        "verseseder": "טו",
        "versenikud": "הַטֵּ֨ה אֱלֹהַ֥י ׀ אָזְנְךָ֮ וּֽשֲׁמָע֒ פקחה פְּקַ֣ח עֵינֶ֗יךָ וּרְאֵה֙ שֹֽׁמְמֹתֵ֔ינוּ וְהָעִ֕יר אֲשֶׁר־ נִקְרָ֥א שִׁמְךָ֖ עָלֶ֑יהָ כִּ֣י ׀ לֹ֣א עַל־ צִדְקֹתֵ֗ינוּ אֲנַ֨חְנוּ מַפִּילִ֤ים תַּחֲנוּנֵ֙ינוּ֙ לְפָנֶ֔יךָ כִּ֖י עַל־ רַחֲמֶ֥יךָ הָרַבִּֽים׃ ",
        "versenonikud": "הטה אלהי  אזנך ושמע פקחה פקח עיניך וראה שממתינו והעיר אשר נקרא שמך עליה כי  לא על צדקתינו אנחנו מפילים תחנונינו לפניך כי על רחמיך הרבים "
    },
    {
        "bookchapter": "דניאל",
        "chapter": "ט",
        "versechapter": "יט",
        "bookseder": "דניאל",
        "seder": "ו",
        "verseseder": "טז",
        "versenikud": "אֲדֹנָ֤י ׀ שְׁמָ֙עָה֙ אֲדֹנָ֣י ׀ סְלָ֔חָה אֲדֹנָ֛י הַֽקֲשִׁ֥יבָה וַעֲשֵׂ֖ה אַל־ תְּאַחַ֑ר לְמַֽעֲנְךָ֣ אֱלֹהַ֔י כִּֽי־ שִׁמְךָ֣ נִקְרָ֔א עַל־ עִירְךָ֖ וְעַל־ עַמֶּֽךָ׃ ",
        "versenonikud": "אדני  שמעה אדני  סלחה אדני הקשיבה ועשה אל תאחר למענך אלהי כי שמך נקרא על עירך ועל עמך "
    },
    {
        "bookchapter": "דניאל",
        "chapter": "ט",
        "versechapter": "כ",
        "bookseder": "דניאל",
        "seder": "ו",
        "verseseder": "יז",
        "versenikud": "וְע֨וֹד אֲנִ֤י מְדַבֵּר֙ וּמִתְפַּלֵּ֔ל וּמִתְוַדֶּה֙ חַטָּאתִ֔י וְחַטַּ֖את עַמִּ֣י יִשְׂרָאֵ֑ל וּמַפִּ֣יל תְּחִנָּתִ֗י לִפְנֵי֙ יְהוָ֣ה אֱלֹהַ֔י עַ֖ל הַר־ קֹ֥דֶשׁ אֱלֹהָֽי׃ ",
        "versenonikud": "ועוד אני מדבר ומתפלל ומתודה חטאתי וחטאת עמי ישראל ומפיל תחנתי לפני יהוה אלהי על הר קדש אלהי "
    },
    {
        "bookchapter": "דניאל",
        "chapter": "ט",
        "versechapter": "כא",
        "bookseder": "דניאל",
        "seder": "ו",
        "verseseder": "יח",
        "versenikud": "וְע֛וֹד אֲנִ֥י מְדַבֵּ֖ר בַּתְּפִלָּ֑ה וְהָאִ֣ישׁ גַּבְרִיאֵ֡ל אֲשֶׁר֩ רָאִ֨יתִי בֶחָז֤וֹן בַּתְּחִלָּה֙ מֻעָ֣ף בִּיעָ֔ף נֹגֵ֣עַ אֵלַ֔י כְּעֵ֖ת מִנְחַת־ עָֽרֶב׃ ",
        "versenonikud": "ועוד אני מדבר בתפלה והאיש גבריאל אשר ראיתי בחזון בתחלה מעף ביעף נגע אלי כעת מנחת ערב "
    },
    {
        "bookchapter": "דניאל",
        "chapter": "ט",
        "versechapter": "כב",
        "bookseder": "דניאל",
        "seder": "ו",
        "verseseder": "יט",
        "versenikud": "וַיָּ֖בֶן וַיְדַבֵּ֣ר עִמִּ֑י וַיֹּאמַ֕ר דָּנִיֵּ֕אל עַתָּ֥ה יָצָ֖אתִי לְהַשְׂכִּילְךָ֥ בִינָֽה׃ ",
        "versenonikud": "ויבן וידבר עמי ויאמר דניאל עתה יצאתי להשכילך בינה "
    },
    {
        "bookchapter": "דניאל",
        "chapter": "ט",
        "versechapter": "כג",
        "bookseder": "דניאל",
        "seder": "ו",
        "verseseder": "כ",
        "versenikud": "בִּתְחִלַּ֨ת תַּחֲנוּנֶ֜יךָ יָצָ֣א דָבָ֗ר וַאֲנִי֙ בָּ֣אתִי לְהַגִּ֔יד כִּ֥י חֲמוּד֖וֹת אָ֑תָּה וּבִין֙ בַּדָּבָ֔ר וְהָבֵ֖ן בַּמַּרְאֶֽה׃ ",
        "versenonikud": "בתחלת תחנוניך יצא דבר ואני באתי להגיד כי חמודות אתה ובין בדבר והבן במראה "
    },
    {
        "bookchapter": "דניאל",
        "chapter": "ט",
        "versechapter": "כד",
        "bookseder": "דניאל",
        "seder": "ו",
        "verseseder": "כא",
        "versenikud": "שָׁבֻעִ֨ים שִׁבְעִ֜ים נֶחְתַּ֥ךְ עַֽל־ עַמְּךָ֣ ׀ וְעַל־ עִ֣יר קָדְשֶׁ֗ךָ לְכַלֵּ֨א הַפֶּ֜שַׁע ולחתם וּלְהָתֵ֤ם חטאות חַטָּאת֙ וּלְכַפֵּ֣ר עָוֺ֔ן וּלְהָבִ֖יא צֶ֣דֶק עֹֽלָמִ֑ים וְלַחְתֹּם֙ חָז֣וֹן וְנָבִ֔יא וְלִמְשֹׁ֖חַ קֹ֥דֶשׁ קָֽדָשִֽׁים׃ ",
        "versenonikud": "שבעים שבעים נחתך על עמך  ועל עיר קדשך לכלא הפשע ולחתם ולהתם חטאות חטאת ולכפר עון ולהביא צדק עלמים ולחתם חזון ונביא ולמשח קדש קדשים "
    },
    {
        "bookchapter": "דניאל",
        "chapter": "ט",
        "versechapter": "כה",
        "bookseder": "דניאל",
        "seder": "ו",
        "verseseder": "כב",
        "versenikud": "וְתֵדַ֨ע וְתַשְׂכֵּ֜ל מִן־ מֹצָ֣א דָבָ֗ר לְהָשִׁיב֙ וְלִבְנ֤וֹת יְרֽוּשָׁלִַ֙ם֙ עַד־ מָשִׁ֣יחַ נָגִ֔יד שָׁבֻעִ֖ים שִׁבְעָ֑ה וְשָׁבֻעִ֞ים שִׁשִּׁ֣ים וּשְׁנַ֗יִם תָּשׁוּב֙ וְנִבְנְתָה֙ רְח֣וֹב וְחָר֔וּץ וּבְצ֖וֹק הָעִתִּֽים׃ ",
        "versenonikud": "ותדע ותשכל מן מצא דבר להשיב ולבנות ירושלם עד משיח נגיד שבעים שבעה ושבעים ששים ושנים תשוב ונבנתה רחוב וחרוץ ובצוק העתים "
    },
    {
        "bookchapter": "דניאל",
        "chapter": "ט",
        "versechapter": "כו",
        "bookseder": "דניאל",
        "seder": "ו",
        "verseseder": "כג",
        "versenikud": "וְאַחֲרֵ֤י הַשָּׁבֻעִים֙ שִׁשִּׁ֣ים וּשְׁנַ֔יִם יִכָּרֵ֥ת מָשִׁ֖יחַ וְאֵ֣ין ל֑וֹ וְהָעִ֨יר וְהַקֹּ֜דֶשׁ יַ֠שְׁחִית עַ֣ם נָגִ֤יד הַבָּא֙ וְקִצּ֣וֹ בַשֶּׁ֔טֶף וְעַד֙ קֵ֣ץ מִלְחָמָ֔ה נֶחֱרֶ֖צֶת שֹׁמֵמֽוֹת׃ ",
        "versenonikud": "ואחרי השבעים ששים ושנים יכרת משיח ואין לו והעיר והקדש ישחית עם נגיד הבא וקצו בשטף ועד קץ מלחמה נחרצת שממות "
    },
    {
        "bookchapter": "דניאל",
        "chapter": "ט",
        "versechapter": "כז",
        "bookseder": "דניאל",
        "seder": "ו",
        "verseseder": "כד",
        "versenikud": "וְהִגְבִּ֥יר בְּרִ֛ית לָרַבִּ֖ים שָׁב֣וּעַ אֶחָ֑ד וַחֲצִ֨י הַשָּׁב֜וּעַ יַשְׁבִּ֣ית ׀ זֶ֣בַח וּמִנְחָ֗ה וְעַ֨ל כְּנַ֤ף שִׁקּוּצִים֙ מְשֹׁמֵ֔ם וְעַד־ כָּלָה֙ וְנֶ֣חֱרָצָ֔ה תִּתַּ֖ךְ עַל־ שֹׁמֵֽם׃ ",
        "versenonikud": "והגביר ברית לרבים שבוע אחד וחצי השבוע ישבית  זבח ומנחה ועל כנף שקוצים משמם ועד כלה ונחרצה תתך על שמם "
    }
]