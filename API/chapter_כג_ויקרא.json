[
    {
        "bookchapter": "ויקרא",
        "chapter": "כג",
        "versechapter": "א",
        "bookseder": "ויקרא",
        "seder": "יח",
        "verseseder": "יח",
        "parasha": "אמר",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "כג",
        "versechapter": "ב",
        "bookseder": "ויקרא",
        "seder": "יח",
        "verseseder": "יט",
        "parasha": "אמר",
        "versenikud": "דַּבֵּ֞ר אֶל־ בְּנֵ֤י יִשְׂרָאֵל֙ וְאָמַרְתָּ֣ אֲלֵהֶ֔ם מוֹעֲדֵ֣י יְהוָ֔ה אֲשֶׁר־ תִּקְרְא֥וּ אֹתָ֖ם מִקְרָאֵ֣י קֹ֑דֶשׁ אֵ֥לֶּה הֵ֖ם מוֹעֲדָֽי׃ ",
        "versenonikud": "דבר אל בני ישראל ואמרת אלהם מועדי יהוה אשר תקראו אתם מקראי קדש אלה הם מועדי "
    },
    {
        "bookchapter": "ויקרא",
        "chapter": "כג",
        "versechapter": "ג",
        "bookseder": "ויקרא",
        "seder": "יח",
        "verseseder": "כ",
        "parasha": "אמר",
        "versenikud": "שֵׁ֣שֶׁת יָמִים֮ תֵּעָשֶׂ֣ה מְלָאכָה֒ וּבַיּ֣וֹם הַשְּׁבִיעִ֗י שַׁבַּ֤ת שַׁבָּתוֹן֙ מִקְרָא־ קֹ֔דֶשׁ כָּל־ מְלָאכָ֖ה לֹ֣א תַעֲשׂ֑וּ שַׁבָּ֥ת הִוא֙ לַֽיהוָ֔ה בְּכֹ֖ל מֽוֹשְׁבֹתֵיכֶֽם׃ ",
        "versenonikud": "ששת ימים תעשה מלאכה וביום השביעי שבת שבתון מקרא קדש כל מלאכה לא תעשו שבת הוא ליהוה בכל מושבתיכם "
    },
    {
        "bookchapter": "ויקרא",
        "chapter": "כג",
        "versechapter": "ד",
        "bookseder": "ויקרא",
        "seder": "יח",
        "verseseder": "כא",
        "parasha": "אמר",
        "versenikud": "אֵ֚לֶּה מוֹעֲדֵ֣י יְהוָ֔ה מִקְרָאֵ֖י קֹ֑דֶשׁ אֲשֶׁר־ תִּקְרְא֥וּ אֹתָ֖ם בְּמוֹעֲדָֽם׃ ",
        "versenonikud": "אלה מועדי יהוה מקראי קדש אשר תקראו אתם במועדם "
    },
    {
        "bookchapter": "ויקרא",
        "chapter": "כג",
        "versechapter": "ה",
        "bookseder": "ויקרא",
        "seder": "יח",
        "verseseder": "כב",
        "parasha": "אמר",
        "versenikud": "בַּחֹ֣דֶשׁ הָרִאשׁ֗וֹן בְּאַרְבָּעָ֥ה עָשָׂ֛ר לַחֹ֖דֶשׁ בֵּ֣ין הָעַרְבָּ֑יִם פֶּ֖סַח לַיהוָֽה׃ ",
        "versenonikud": "בחדש הראשון בארבעה עשר לחדש בין הערבים פסח ליהוה "
    },
    {
        "bookchapter": "ויקרא",
        "chapter": "כג",
        "versechapter": "ו",
        "bookseder": "ויקרא",
        "seder": "יח",
        "verseseder": "כג",
        "parasha": "אמר",
        "versenikud": "וּבַחֲמִשָּׁ֨ה עָשָׂ֥ר יוֹם֙ לַחֹ֣דֶשׁ הַזֶּ֔ה חַ֥ג הַמַּצּ֖וֹת לַיהוָ֑ה שִׁבְעַ֥ת יָמִ֖ים מַצּ֥וֹת תֹּאכֵֽלוּ׃ ",
        "versenonikud": "ובחמשה עשר יום לחדש הזה חג המצות ליהוה שבעת ימים מצות תאכלו "
    },
    {
        "bookchapter": "ויקרא",
        "chapter": "כג",
        "versechapter": "ז",
        "bookseder": "ויקרא",
        "seder": "יח",
        "verseseder": "כד",
        "parasha": "אמר",
        "versenikud": "בַּיּוֹם֙ הָֽרִאשׁ֔וֹן מִקְרָא־ קֹ֖דֶשׁ יִהְיֶ֣ה לָכֶ֑ם כָּל־ מְלֶ֥אכֶת עֲבֹדָ֖ה לֹ֥א תַעֲשֽׂוּ׃ ",
        "versenonikud": "ביום הראשון מקרא קדש יהיה לכם כל מלאכת עבדה לא תעשו "
    },
    {
        "bookchapter": "ויקרא",
        "chapter": "כג",
        "versechapter": "ח",
        "bookseder": "ויקרא",
        "seder": "יח",
        "verseseder": "כה",
        "parasha": "אמר",
        "versenikud": "וְהִקְרַבְתֶּ֥ם אִשֶּׁ֛ה לַיהוָ֖ה שִׁבְעַ֣ת יָמִ֑ים בַּיּ֤וֹם הַשְּׁבִיעִי֙ מִקְרָא־ קֹ֔דֶשׁ כָּל־ מְלֶ֥אכֶת עֲבֹדָ֖ה לֹ֥א תַעֲשֽׂוּ׃ ",
        "versenonikud": "והקרבתם אשה ליהוה שבעת ימים ביום השביעי מקרא קדש כל מלאכת עבדה לא תעשו "
    },
    {
        "bookchapter": "ויקרא",
        "chapter": "כג",
        "versechapter": "ט",
        "bookseder": "ויקרא",
        "seder": "יח",
        "verseseder": "כו",
        "parasha": "אמר",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "כג",
        "versechapter": "י",
        "bookseder": "ויקרא",
        "seder": "יח",
        "verseseder": "כז",
        "parasha": "אמר",
        "versenikud": "דַּבֵּ֞ר אֶל־ בְּנֵ֤י יִשְׂרָאֵל֙ וְאָמַרְתָּ֣ אֲלֵהֶ֔ם כִּֽי־ תָבֹ֣אוּ אֶל־ הָאָ֗רֶץ אֲשֶׁ֤ר אֲנִי֙ נֹתֵ֣ן לָכֶ֔ם וּקְצַרְתֶּ֖ם אֶת־ קְצִירָ֑הּ וַהֲבֵאתֶ֥ם אֶת־ עֹ֛מֶר רֵאשִׁ֥ית קְצִירְכֶ֖ם אֶל־ הַכֹּהֵֽן׃ ",
        "versenonikud": "דבר אל בני ישראל ואמרת אלהם כי תבאו אל הארץ אשר אני נתן לכם וקצרתם את קצירה והבאתם את עמר ראשית קצירכם אל הכהן "
    },
    {
        "bookchapter": "ויקרא",
        "chapter": "כג",
        "versechapter": "יא",
        "bookseder": "ויקרא",
        "seder": "יח",
        "verseseder": "כח",
        "parasha": "אמר",
        "versenikud": "וְהֵנִ֧יף אֶת־ הָעֹ֛מֶר לִפְנֵ֥י יְהוָ֖ה לִֽרְצֹנְכֶ֑ם מִֽמָּחֳרַת֙ הַשַּׁבָּ֔ת יְנִיפֶ֖נּוּ הַכֹּהֵֽן׃ ",
        "versenonikud": "והניף את העמר לפני יהוה לרצנכם ממחרת השבת יניפנו הכהן "
    },
    {
        "bookchapter": "ויקרא",
        "chapter": "כג",
        "versechapter": "יב",
        "bookseder": "ויקרא",
        "seder": "יח",
        "verseseder": "כט",
        "parasha": "אמר",
        "versenikud": "וַעֲשִׂיתֶ֕ם בְּי֥וֹם הֲנִֽיפְכֶ֖ם אֶת־ הָעֹ֑מֶר כֶּ֣בֶשׂ תָּמִ֧ים בֶּן־ שְׁנָת֛וֹ לְעֹלָ֖ה לַיהוָֽה׃ ",
        "versenonikud": "ועשיתם ביום הניפכם את העמר כבש תמים בן שנתו לעלה ליהוה "
    },
    {
        "bookchapter": "ויקרא",
        "chapter": "כג",
        "versechapter": "יג",
        "bookseder": "ויקרא",
        "seder": "יח",
        "verseseder": "ל",
        "parasha": "אמר",
        "versenikud": "וּמִנְחָתוֹ֩ שְׁנֵ֨י עֶשְׂרֹנִ֜ים סֹ֣לֶת בְּלוּלָ֥ה בַשֶּׁ֛מֶן אִשֶּׁ֥ה לַיהוָ֖ה רֵ֣יחַ נִיחֹ֑חַ וְנִסְכֹּ֥ה יַ֖יִן רְבִיעִ֥ת הַהִֽין׃ ",
        "versenonikud": "ומנחתו שני עשרנים סלת בלולה בשמן אשה ליהוה ריח ניחח ונסכה יין רביעת ההין "
    },
    {
        "bookchapter": "ויקרא",
        "chapter": "כג",
        "versechapter": "יד",
        "bookseder": "ויקרא",
        "seder": "יח",
        "verseseder": "לא",
        "parasha": "אמר",
        "versenikud": "וְלֶחֶם֩ וְקָלִ֨י וְכַרְמֶ֜ל לֹ֣א תֹֽאכְל֗וּ עַד־ עֶ֙צֶם֙ הַיּ֣וֹם הַזֶּ֔ה עַ֚ד הֲבִ֣יאֲכֶ֔ם אֶת־ קָרְבַּ֖ן אֱלֹהֵיכֶ֑ם חֻקַּ֤ת עוֹלָם֙ לְדֹרֹ֣תֵיכֶ֔ם בְּכֹ֖ל מֹשְׁבֹֽתֵיכֶֽם׃ ",
        "versenonikud": "ולחם וקלי וכרמל לא תאכלו עד עצם היום הזה עד הביאכם את קרבן אלהיכם חקת עולם לדרתיכם בכל משבתיכם "
    },
    {
        "bookchapter": "ויקרא",
        "chapter": "כג",
        "versechapter": "טו",
        "bookseder": "ויקרא",
        "seder": "יט",
        "verseseder": "א",
        "parasha": "אמר",
        "versenikud": "וּסְפַרְתֶּ֤ם לָכֶם֙ מִמָּחֳרַ֣ת הַשַּׁבָּ֔ת מִיּוֹם֙ הֲבִ֣יאֲכֶ֔ם אֶת־ עֹ֖מֶר הַתְּנוּפָ֑ה שֶׁ֥בַע שַׁבָּת֖וֹת תְּמִימֹ֥ת תִּהְיֶֽינָה׃ ",
        "versenonikud": "וספרתם לכם ממחרת השבת מיום הביאכם את עמר התנופה שבע שבתות תמימת תהיינה "
    },
    {
        "bookchapter": "ויקרא",
        "chapter": "כג",
        "versechapter": "טז",
        "bookseder": "ויקרא",
        "seder": "יט",
        "verseseder": "ב",
        "parasha": "אמר",
        "versenikud": "עַ֣ד מִֽמָּחֳרַ֤ת הַשַּׁבָּת֙ הַשְּׁבִיעִ֔ת תִּסְפְּר֖וּ חֲמִשִּׁ֣ים י֑וֹם וְהִקְרַבְתֶּ֛ם מִנְחָ֥ה חֲדָשָׁ֖ה לַיהוָֽה׃ ",
        "versenonikud": "עד ממחרת השבת השביעת תספרו חמשים יום והקרבתם מנחה חדשה ליהוה "
    },
    {
        "bookchapter": "ויקרא",
        "chapter": "כג",
        "versechapter": "יז",
        "bookseder": "ויקרא",
        "seder": "יט",
        "verseseder": "ג",
        "parasha": "אמר",
        "versenikud": "מִמּוֹשְׁבֹ֨תֵיכֶ֜ם תָּבִ֣יאּוּ ׀ לֶ֣חֶם תְּנוּפָ֗ה שְׁ֚תַּיִם שְׁנֵ֣י עֶשְׂרֹנִ֔ים סֹ֣לֶת תִּהְיֶ֔ינָה חָמֵ֖ץ תֵּאָפֶ֑ינָה בִּכּוּרִ֖ים לַֽיהוָֽה׃ ",
        "versenonikud": "ממושבתיכם תביאו  לחם תנופה שתים שני עשרנים סלת תהיינה חמץ תאפינה בכורים ליהוה "
    },
    {
        "bookchapter": "ויקרא",
        "chapter": "כג",
        "versechapter": "יח",
        "bookseder": "ויקרא",
        "seder": "יט",
        "verseseder": "ד",
        "parasha": "אמר",
        "versenikud": "וְהִקְרַבְתֶּ֣ם עַל־ הַלֶּ֗חֶם שִׁבְעַ֨ת כְּבָשִׂ֤ים תְּמִימִם֙ בְּנֵ֣י שָׁנָ֔ה וּפַ֧ר בֶּן־ בָּקָ֛ר אֶחָ֖ד וְאֵילִ֣ם שְׁנָ֑יִם יִהְי֤וּ עֹלָה֙ לַֽיהוָ֔ה וּמִנְחָתָם֙ וְנִסְכֵּיהֶ֔ם אִשֵּׁ֥ה רֵֽיחַ־ נִיחֹ֖חַ לַיהוָֽה׃ ",
        "versenonikud": "והקרבתם על הלחם שבעת כבשים תמימם בני שנה ופר בן בקר אחד ואילם שנים יהיו עלה ליהוה ומנחתם ונסכיהם אשה ריח ניחח ליהוה "
    },
    {
        "bookchapter": "ויקרא",
        "chapter": "כג",
        "versechapter": "יט",
        "bookseder": "ויקרא",
        "seder": "יט",
        "verseseder": "ה",
        "parasha": "אמר",
        "versenikud": "וַעֲשִׂיתֶ֛ם שְׂעִיר־ עִזִּ֥ים אֶחָ֖ד לְחַטָּ֑את וּשְׁנֵ֧י כְבָשִׂ֛ים בְּנֵ֥י שָׁנָ֖ה לְזֶ֥בַח שְׁלָמִֽים׃ ",
        "versenonikud": "ועשיתם שעיר עזים אחד לחטאת ושני כבשים בני שנה לזבח שלמים "
    },
    {
        "bookchapter": "ויקרא",
        "chapter": "כג",
        "versechapter": "כ",
        "bookseder": "ויקרא",
        "seder": "יט",
        "verseseder": "ו",
        "parasha": "אמר",
        "versenikud": "וְהֵנִ֣יף הַכֹּהֵ֣ן ׀ אֹתָ֡ם עַל֩ לֶ֨חֶם הַבִּכּוּרִ֤ים תְּנוּפָה֙ לִפְנֵ֣י יְהוָ֔ה עַל־ שְׁנֵ֖י כְּבָשִׂ֑ים קֹ֛דֶשׁ יִהְי֥וּ לַיהוָ֖ה לַכֹּהֵֽן׃ ",
        "versenonikud": "והניף הכהן  אתם על לחם הבכורים תנופה לפני יהוה על שני כבשים קדש יהיו ליהוה לכהן "
    },
    {
        "bookchapter": "ויקרא",
        "chapter": "כג",
        "versechapter": "כא",
        "bookseder": "ויקרא",
        "seder": "יט",
        "verseseder": "ז",
        "parasha": "אמר",
        "versenikud": "וּקְרָאתֶ֞ם בְּעֶ֣צֶם ׀ הַיּ֣וֹם הַזֶּ֗ה מִֽקְרָא־ קֹ֙דֶשׁ֙ יִהְיֶ֣ה לָכֶ֔ם כָּל־ מְלֶ֥אכֶת עֲבֹדָ֖ה לֹ֣א תַעֲשׂ֑וּ חֻקַּ֥ת עוֹלָ֛ם בְּכָל־ מוֹשְׁבֹ֥תֵיכֶ֖ם לְדֹרֹֽתֵיכֶֽם׃ ",
        "versenonikud": "וקראתם בעצם  היום הזה מקרא קדש יהיה לכם כל מלאכת עבדה לא תעשו חקת עולם בכל מושבתיכם לדרתיכם "
    },
    {
        "bookchapter": "ויקרא",
        "chapter": "כג",
        "versechapter": "כב",
        "bookseder": "ויקרא",
        "seder": "יט",
        "verseseder": "ח",
        "parasha": "אמר",
        "versenikud": "וּֽבְקֻצְרְכֶ֞ם אֶת־ קְצִ֣יר אַרְצְכֶ֗ם לֹֽא־ תְכַלֶּ֞ה פְּאַ֤ת שָֽׂדְךָ֙ בְּקֻצְרֶ֔ךָ וְלֶ֥קֶט קְצִירְךָ֖ לֹ֣א תְלַקֵּ֑ט לֶֽעָנִ֤י וְלַגֵּר֙ תַּעֲזֹ֣ב אֹתָ֔ם אֲנִ֖י יְהוָ֥ה אֱלֹהֵיכֶֽם׃ ",
        "versenonikud": "ובקצרכם את קציר ארצכם לא תכלה פאת שדך בקצרך ולקט קצירך לא תלקט לעני ולגר תעזב אתם אני יהוה אלהיכם "
    },
    {
        "bookchapter": "ויקרא",
        "chapter": "כג",
        "versechapter": "כג",
        "bookseder": "ויקרא",
        "seder": "יט",
        "verseseder": "ט",
        "parasha": "אמר",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "כג",
        "versechapter": "כד",
        "bookseder": "ויקרא",
        "seder": "יט",
        "verseseder": "י",
        "parasha": "אמר",
        "versenikud": "דַּבֵּ֛ר אֶל־ בְּנֵ֥י יִשְׂרָאֵ֖ל לֵאמֹ֑ר בַּחֹ֨דֶשׁ הַשְּׁבִיעִ֜י בְּאֶחָ֣ד לַחֹ֗דֶשׁ יִהְיֶ֤ה לָכֶם֙ שַׁבָּת֔וֹן זִכְר֥וֹן תְּרוּעָ֖ה מִקְרָא־ קֹֽדֶשׁ׃ ",
        "versenonikud": "דבר אל בני ישראל לאמר בחדש השביעי באחד לחדש יהיה לכם שבתון זכרון תרועה מקרא קדש "
    },
    {
        "bookchapter": "ויקרא",
        "chapter": "כג",
        "versechapter": "כה",
        "bookseder": "ויקרא",
        "seder": "יט",
        "verseseder": "יא",
        "parasha": "אמר",
        "versenikud": "כָּל־ מְלֶ֥אכֶת עֲבֹדָ֖ה לֹ֣א תַעֲשׂ֑וּ וְהִקְרַבְתֶּ֥ם אִשֶּׁ֖ה לַיהוָֽה׃ ",
        "versenonikud": "כל מלאכת עבדה לא תעשו והקרבתם אשה ליהוה "
    },
    {
        "bookchapter": "ויקרא",
        "chapter": "כג",
        "versechapter": "כו",
        "bookseder": "ויקרא",
        "seder": "יט",
        "verseseder": "יב",
        "parasha": "אמר",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "כג",
        "versechapter": "כז",
        "bookseder": "ויקרא",
        "seder": "יט",
        "verseseder": "יג",
        "parasha": "אמר",
        "versenikud": "אַ֡ךְ בֶּעָשׂ֣וֹר לַחֹדֶשׁ֩ הַשְּׁבִיעִ֨י הַזֶּ֜ה י֧וֹם הַכִּפֻּרִ֣ים ה֗וּא מִֽקְרָא־ קֹ֙דֶשׁ֙ יִהְיֶ֣ה לָכֶ֔ם וְעִנִּיתֶ֖ם אֶת־ נַפְשֹׁתֵיכֶ֑ם וְהִקְרַבְתֶּ֥ם אִשֶּׁ֖ה לַיהוָֽה׃ ",
        "versenonikud": "אך בעשור לחדש השביעי הזה יום הכפרים הוא מקרא קדש יהיה לכם ועניתם את נפשתיכם והקרבתם אשה ליהוה "
    },
    {
        "bookchapter": "ויקרא",
        "chapter": "כג",
        "versechapter": "כח",
        "bookseder": "ויקרא",
        "seder": "יט",
        "verseseder": "יד",
        "parasha": "אמר",
        "versenikud": "וְכָל־ מְלָאכָה֙ לֹ֣א תַעֲשׂ֔וּ בְּעֶ֖צֶם הַיּ֣וֹם הַזֶּ֑ה כִּ֣י י֤וֹם כִּפֻּרִים֙ ה֔וּא לְכַפֵּ֣ר עֲלֵיכֶ֔ם לִפְנֵ֖י יְהוָ֥ה אֱלֹהֵיכֶֽם׃ ",
        "versenonikud": "וכל מלאכה לא תעשו בעצם היום הזה כי יום כפרים הוא לכפר עליכם לפני יהוה אלהיכם "
    },
    {
        "bookchapter": "ויקרא",
        "chapter": "כג",
        "versechapter": "כט",
        "bookseder": "ויקרא",
        "seder": "יט",
        "verseseder": "טו",
        "parasha": "אמר",
        "versenikud": "כִּ֤י כָל־ הַנֶּ֙פֶשׁ֙ אֲשֶׁ֣ר לֹֽא־ תְעֻנֶּ֔ה בְּעֶ֖צֶם הַיּ֣וֹם הַזֶּ֑ה וְנִכְרְתָ֖ה מֵֽעַמֶּֽיהָ׃ ",
        "versenonikud": "כי כל הנפש אשר לא תענה בעצם היום הזה ונכרתה מעמיה "
    },
    {
        "bookchapter": "ויקרא",
        "chapter": "כג",
        "versechapter": "ל",
        "bookseder": "ויקרא",
        "seder": "יט",
        "verseseder": "טז",
        "parasha": "אמר",
        "versenikud": "וְכָל־ הַנֶּ֗פֶשׁ אֲשֶׁ֤ר תַּעֲשֶׂה֙ כָּל־ מְלָאכָ֔ה בְּעֶ֖צֶם הַיּ֣וֹם הַזֶּ֑ה וְהַֽאֲבַדְתִּ֛י אֶת־ הַנֶּ֥פֶשׁ הַהִ֖וא מִקֶּ֥רֶב עַמָּֽהּ׃ ",
        "versenonikud": "וכל הנפש אשר תעשה כל מלאכה בעצם היום הזה והאבדתי את הנפש ההוא מקרב עמה "
    },
    {
        "bookchapter": "ויקרא",
        "chapter": "כג",
        "versechapter": "לא",
        "bookseder": "ויקרא",
        "seder": "יט",
        "verseseder": "יז",
        "parasha": "אמר",
        "versenikud": "כָּל־ מְלָאכָ֖ה לֹ֣א תַעֲשׂ֑וּ חֻקַּ֤ת עוֹלָם֙ לְדֹרֹ֣תֵיכֶ֔ם בְּכֹ֖ל מֹֽשְׁבֹֽתֵיכֶֽם׃ ",
        "versenonikud": "כל מלאכה לא תעשו חקת עולם לדרתיכם בכל משבתיכם "
    },
    {
        "bookchapter": "ויקרא",
        "chapter": "כג",
        "versechapter": "לב",
        "bookseder": "ויקרא",
        "seder": "יט",
        "verseseder": "יח",
        "parasha": "אמר",
        "versenikud": "שַׁבַּ֨ת שַׁבָּת֥וֹן הוּא֙ לָכֶ֔ם וְעִנִּיתֶ֖ם אֶת־ נַפְשֹׁתֵיכֶ֑ם בְּתִשְׁעָ֤ה לַחֹ֙דֶשׁ֙ בָּעֶ֔רֶב מֵעֶ֣רֶב עַד־ עֶ֔רֶב תִּשְׁבְּת֖וּ שַׁבַּתְּכֶֽם׃ ",
        "versenonikud": "שבת שבתון הוא לכם ועניתם את נפשתיכם בתשעה לחדש בערב מערב עד ערב תשבתו שבתכם "
    },
    {
        "bookchapter": "ויקרא",
        "chapter": "כג",
        "versechapter": "לג",
        "bookseder": "ויקרא",
        "seder": "יט",
        "verseseder": "יט",
        "parasha": "אמר",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "כג",
        "versechapter": "לד",
        "bookseder": "ויקרא",
        "seder": "יט",
        "verseseder": "כ",
        "parasha": "אמר",
        "versenikud": "דַּבֵּ֛ר אֶל־ בְּנֵ֥י יִשְׂרָאֵ֖ל לֵאמֹ֑ר בַּחֲמִשָּׁ֨ה עָשָׂ֜ר י֗וֹם לַחֹ֤דֶשׁ הַשְּׁבִיעִי֙ הַזֶּ֔ה חַ֧ג הַסֻּכּ֛וֹת שִׁבְעַ֥ת יָמִ֖ים לַיהֹוָֽה׃ ",
        "versenonikud": "דבר אל בני ישראל לאמר בחמשה עשר יום לחדש השביעי הזה חג הסכות שבעת ימים ליהוה "
    },
    {
        "bookchapter": "ויקרא",
        "chapter": "כג",
        "versechapter": "לה",
        "bookseder": "ויקרא",
        "seder": "יט",
        "verseseder": "כא",
        "parasha": "אמר",
        "versenikud": "בַּיּ֥וֹם הָרִאשׁ֖וֹן מִקְרָא־ קֹ֑דֶשׁ כָּל־ מְלֶ֥אכֶת עֲבֹדָ֖ה לֹ֥א תַעֲשֽׂוּ׃ ",
        "versenonikud": "ביום הראשון מקרא קדש כל מלאכת עבדה לא תעשו "
    },
    {
        "bookchapter": "ויקרא",
        "chapter": "כג",
        "versechapter": "לו",
        "bookseder": "ויקרא",
        "seder": "יט",
        "verseseder": "כב",
        "parasha": "אמר",
        "versenikud": "שִׁבְעַ֣ת יָמִ֔ים תַּקְרִ֥יבוּ אִשֶּׁ֖ה לַיהוָ֑ה בַּיּ֣וֹם הַשְּׁמִינִ֡י מִקְרָא־ קֹדֶשׁ֩ יִהְיֶ֨ה לָכֶ֜ם וְהִקְרַבְתֶּ֨ם אִשֶּׁ֤ה לַֽיהוָה֙ עֲצֶ֣רֶת הִ֔וא כָּל־ מְלֶ֥אכֶת עֲבֹדָ֖ה לֹ֥א תַעֲשֽׂוּ׃ ",
        "versenonikud": "שבעת ימים תקריבו אשה ליהוה ביום השמיני מקרא קדש יהיה לכם והקרבתם אשה ליהוה עצרת הוא כל מלאכת עבדה לא תעשו "
    },
    {
        "bookchapter": "ויקרא",
        "chapter": "כג",
        "versechapter": "לז",
        "bookseder": "ויקרא",
        "seder": "יט",
        "verseseder": "כג",
        "parasha": "אמר",
        "versenikud": "אֵ֚לֶּה מוֹעֲדֵ֣י יְהוָ֔ה אֲשֶׁר־ תִּקְרְא֥וּ אֹתָ֖ם מִקְרָאֵ֣י קֹ֑דֶשׁ לְהַקְרִ֨יב אִשֶּׁ֜ה לַיהוָ֗ה עֹלָ֧ה וּמִנְחָ֛ה זֶ֥בַח וּנְסָכִ֖ים דְּבַר־ י֥וֹם בְּיוֹמֽוֹ׃ ",
        "versenonikud": "אלה מועדי יהוה אשר תקראו אתם מקראי קדש להקריב אשה ליהוה עלה ומנחה זבח ונסכים דבר יום ביומו "
    },
    {
        "bookchapter": "ויקרא",
        "chapter": "כג",
        "versechapter": "לח",
        "bookseder": "ויקרא",
        "seder": "יט",
        "verseseder": "כד",
        "parasha": "אמר",
        "versenikud": "מִלְּבַ֖ד שַׁבְּתֹ֣ת יְּהוָ֑ה וּמִלְּבַ֣ד מַתְּנֽוֹתֵיכֶ֗ם וּמִלְּבַ֤ד כָּל־ נִדְרֵיכֶם֙ וּמִלְּבַד֙ כָּל־ נִדְב֣וֹתֵיכֶ֔ם אֲשֶׁ֥ר תִּתְּנ֖וּ לַיהוָֽה׃ ",
        "versenonikud": "מלבד שבתת יהוה ומלבד מתנותיכם ומלבד כל נדריכם ומלבד כל נדבותיכם אשר תתנו ליהוה "
    },
    {
        "bookchapter": "ויקרא",
        "chapter": "כג",
        "versechapter": "לט",
        "bookseder": "ויקרא",
        "seder": "יט",
        "verseseder": "כה",
        "parasha": "אמר",
        "versenikud": "אַ֡ךְ בַּחֲמִשָּׁה֩ עָשָׂ֨ר י֜וֹם לַחֹ֣דֶשׁ הַשְּׁבִיעִ֗י בְּאָסְפְּכֶם֙ אֶת־ תְּבוּאַ֣ת הָאָ֔רֶץ תָּחֹ֥גּוּ אֶת־ חַג־ יְהוָ֖ה שִׁבְעַ֣ת יָמִ֑ים בַּיּ֤וֹם הָֽרִאשׁוֹן֙ שַׁבָּת֔וֹן וּבַיּ֥וֹם הַשְּׁמִינִ֖י שַׁבָּתֽוֹן׃ ",
        "versenonikud": "אך בחמשה עשר יום לחדש השביעי באספכם את תבואת הארץ תחגו את חג יהוה שבעת ימים ביום הראשון שבתון וביום השמיני שבתון "
    },
    {
        "bookchapter": "ויקרא",
        "chapter": "כג",
        "versechapter": "מ",
        "bookseder": "ויקרא",
        "seder": "יט",
        "verseseder": "כו",
        "parasha": "אמר",
        "versenikud": "וּלְקַחְתֶּ֨ם לָכֶ֜ם בַּיּ֣וֹם הָרִאשׁ֗וֹן פְּרִ֨י עֵ֤ץ הָדָר֙ כַּפֹּ֣ת תְּמָרִ֔ים וַעֲנַ֥ף עֵץ־ עָבֹ֖ת וְעַרְבֵי־ נָ֑חַל וּשְׂמַחְתֶּ֗ם לִפְנֵ֛י יְהוָ֥ה אֱלֹהֵיכֶ֖ם שִׁבְעַ֥ת יָמִֽים׃ ",
        "versenonikud": "ולקחתם לכם ביום הראשון פרי עץ הדר כפת תמרים וענף עץ עבת וערבי נחל ושמחתם לפני יהוה אלהיכם שבעת ימים "
    },
    {
        "bookchapter": "ויקרא",
        "chapter": "כג",
        "versechapter": "מא",
        "bookseder": "ויקרא",
        "seder": "יט",
        "verseseder": "כז",
        "parasha": "אמר",
        "versenikud": "וְחַגֹּתֶ֤ם אֹתוֹ֙ חַ֣ג לַֽיהוָ֔ה שִׁבְעַ֥ת יָמִ֖ים בַּשָּׁנָ֑ה חֻקַּ֤ת עוֹלָם֙ לְדֹרֹ֣תֵיכֶ֔ם בַּחֹ֥דֶשׁ הַשְּׁבִיעִ֖י תָּחֹ֥גּוּ אֹתֽוֹ׃ ",
        "versenonikud": "וחגתם אתו חג ליהוה שבעת ימים בשנה חקת עולם לדרתיכם בחדש השביעי תחגו אתו "
    },
    {
        "bookchapter": "ויקרא",
        "chapter": "כג",
        "versechapter": "מב",
        "bookseder": "ויקרא",
        "seder": "יט",
        "verseseder": "כח",
        "parasha": "אמר",
        "versenikud": "בַּסֻּכֹּ֥ת תֵּשְׁב֖וּ שִׁבְעַ֣ת יָמִ֑ים כָּל־ הָֽאֶזְרָח֙ בְּיִשְׂרָאֵ֔ל יֵשְׁב֖וּ בַּסֻּכֹּֽת׃ ",
        "versenonikud": "בסכת תשבו שבעת ימים כל האזרח בישראל ישבו בסכת "
    },
    {
        "bookchapter": "ויקרא",
        "chapter": "כג",
        "versechapter": "מג",
        "bookseder": "ויקרא",
        "seder": "יט",
        "verseseder": "כט",
        "parasha": "אמר",
        "versenikud": "לְמַעַן֮ יֵדְע֣וּ דֹרֹֽתֵיכֶם֒ כִּ֣י בַסֻּכּ֗וֹת הוֹשַׁ֙בְתִּי֙ אֶת־ בְּנֵ֣י יִשְׂרָאֵ֔ל בְּהוֹצִיאִ֥י אוֹתָ֖ם מֵאֶ֣רֶץ מִצְרָ֑יִם אֲנִ֖י יְהוָ֥ה אֱלֹהֵיכֶֽם׃ ",
        "versenonikud": "למען ידעו דרתיכם כי בסכות הושבתי את בני ישראל בהוציאי אותם מארץ מצרים אני יהוה אלהיכם "
    },
    {
        "bookchapter": "ויקרא",
        "chapter": "כג",
        "versechapter": "מד",
        "bookseder": "ויקרא",
        "seder": "יט",
        "verseseder": "ל",
        "parasha": "אמר",
        "versenikud": "וַיְדַבֵּ֣ר מֹשֶׁ֔ה אֶת־ מֹעֲדֵ֖י יְהוָ֑ה אֶל־ בְּנֵ֖י יִשְׂרָאֵֽל׃ ",
        "versenonikud": "וידבר משה את מעדי יהוה אל בני ישראל "
    }
]