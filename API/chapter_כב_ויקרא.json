[
    {
        "bookchapter": "ויקרא",
        "chapter": "כב",
        "versechapter": "א",
        "bookseder": "ויקרא",
        "seder": "יז",
        "verseseder": "כה",
        "parasha": "אמר",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "כב",
        "versechapter": "ב",
        "bookseder": "ויקרא",
        "seder": "יז",
        "verseseder": "כו",
        "parasha": "אמר",
        "versenikud": "דַּבֵּ֨ר אֶֽל־ אַהֲרֹ֜ן וְאֶל־ בָּנָ֗יו וְיִנָּֽזְרוּ֙ מִקָּדְשֵׁ֣י בְנֵֽי־ יִשְׂרָאֵ֔ל וְלֹ֥א יְחַלְּל֖וּ אֶת־ שֵׁ֣ם קָדְשִׁ֑י אֲשֶׁ֨ר הֵ֧ם מַקְדִּשִׁ֛ים לִ֖י אֲנִ֥י יְהוָֽה׃ ",
        "versenonikud": "דבר אל אהרן ואל בניו וינזרו מקדשי בני ישראל ולא יחללו את שם קדשי אשר הם מקדשים לי אני יהוה "
    },
    {
        "bookchapter": "ויקרא",
        "chapter": "כב",
        "versechapter": "ג",
        "bookseder": "ויקרא",
        "seder": "יז",
        "verseseder": "כז",
        "parasha": "אמר",
        "versenikud": "אֱמֹ֣ר אֲלֵהֶ֗ם לְדֹרֹ֨תֵיכֶ֜ם כָּל־ אִ֣ישׁ ׀ אֲשֶׁר־ יִקְרַ֣ב מִכָּל־ זַרְעֲכֶ֗ם אֶל־ הַקֳּדָשִׁים֙ אֲשֶׁ֨ר יַקְדִּ֤ישׁוּ בְנֵֽי־ יִשְׂרָאֵל֙ לַֽיהוָ֔ה וְטֻמְאָת֖וֹ עָלָ֑יו וְנִכְרְתָ֞ה הַנֶּ֧פֶשׁ הַהִ֛וא מִלְּפָנַ֖י אֲנִ֥י יְהוָֽה׃ ",
        "versenonikud": "אמר אלהם לדרתיכם כל איש  אשר יקרב מכל זרעכם אל הקדשים אשר יקדישו בני ישראל ליהוה וטמאתו עליו ונכרתה הנפש ההוא מלפני אני יהוה "
    },
    {
        "bookchapter": "ויקרא",
        "chapter": "כב",
        "versechapter": "ד",
        "bookseder": "ויקרא",
        "seder": "יז",
        "verseseder": "כח",
        "parasha": "אמר",
        "versenikud": "אִ֣ישׁ אִ֞ישׁ מִזֶּ֣רַע אַהֲרֹ֗ן וְה֤וּא צָר֙וּעַ֙ א֣וֹ זָ֔ב בַּקֳּדָשִׁים֙ לֹ֣א יֹאכַ֔ל עַ֖ד אֲשֶׁ֣ר יִטְהָ֑ר וְהַנֹּגֵ֙עַ֙ בְּכָל־ טְמֵא־ נֶ֔פֶשׁ א֣וֹ אִ֔ישׁ אֲשֶׁר־ תֵּצֵ֥א מִמֶּ֖נּוּ שִׁכְבַת־ זָֽרַע׃ ",
        "versenonikud": "איש איש מזרע אהרן והוא צרוע או זב בקדשים לא יאכל עד אשר יטהר והנגע בכל טמא נפש או איש אשר תצא ממנו שכבת זרע "
    },
    {
        "bookchapter": "ויקרא",
        "chapter": "כב",
        "versechapter": "ה",
        "bookseder": "ויקרא",
        "seder": "יז",
        "verseseder": "כט",
        "parasha": "אמר",
        "versenikud": "אוֹ־ אִישׁ֙ אֲשֶׁ֣ר יִגַּ֔ע בְּכָל־ שֶׁ֖רֶץ אֲשֶׁ֣ר יִטְמָא־ ל֑וֹ א֤וֹ בְאָדָם֙ אֲשֶׁ֣ר יִטְמָא־ ל֔וֹ לְכֹ֖ל טֻמְאָתֽוֹ׃ ",
        "versenonikud": "או איש אשר יגע בכל שרץ אשר יטמא לו או באדם אשר יטמא לו לכל טמאתו "
    },
    {
        "bookchapter": "ויקרא",
        "chapter": "כב",
        "versechapter": "ו",
        "bookseder": "ויקרא",
        "seder": "יז",
        "verseseder": "ל",
        "parasha": "אמר",
        "versenikud": "נֶ֚פֶשׁ אֲשֶׁ֣ר תִּגַּע־ בּ֔וֹ וְטָמְאָ֖ה עַד־ הָעָ֑רֶב וְלֹ֤א יֹאכַל֙ מִן־ הַקֳּדָשִׁ֔ים כִּ֛י אִם־ רָחַ֥ץ בְּשָׂר֖וֹ בַּמָּֽיִם׃ ",
        "versenonikud": "נפש אשר תגע בו וטמאה עד הערב ולא יאכל מן הקדשים כי אם רחץ בשרו במים "
    },
    {
        "bookchapter": "ויקרא",
        "chapter": "כב",
        "versechapter": "ז",
        "bookseder": "ויקרא",
        "seder": "יז",
        "verseseder": "לא",
        "parasha": "אמר",
        "versenikud": "וּבָ֥א הַשֶּׁ֖מֶשׁ וְטָהֵ֑ר וְאַחַר֙ יֹאכַ֣ל מִן־ הַקֳּדָשִׁ֔ים כִּ֥י לַחְמ֖וֹ הֽוּא׃ ",
        "versenonikud": "ובא השמש וטהר ואחר יאכל מן הקדשים כי לחמו הוא "
    },
    {
        "bookchapter": "ויקרא",
        "chapter": "כב",
        "versechapter": "ח",
        "bookseder": "ויקרא",
        "seder": "יז",
        "verseseder": "לב",
        "parasha": "אמר",
        "versenikud": "נְבֵלָ֧ה וּטְרֵפָ֛ה לֹ֥א יֹאכַ֖ל לְטָמְאָה־ בָ֑הּ אֲנִ֖י יְהוָֽה׃ ",
        "versenonikud": "נבלה וטרפה לא יאכל לטמאה בה אני יהוה "
    },
    {
        "bookchapter": "ויקרא",
        "chapter": "כב",
        "versechapter": "ט",
        "bookseder": "ויקרא",
        "seder": "יז",
        "verseseder": "לג",
        "parasha": "אמר",
        "versenikud": "וְשָׁמְר֣וּ אֶת־ מִשְׁמַרְתִּ֗י וְלֹֽא־ יִשְׂא֤וּ עָלָיו֙ חֵ֔טְא וּמֵ֥תוּ ב֖וֹ כִּ֣י יְחַלְּלֻ֑הוּ אֲנִ֥י יְהוָ֖ה מְקַדְּשָֽׁם׃ ",
        "versenonikud": "ושמרו את משמרתי ולא ישאו עליו חטא ומתו בו כי יחללהו אני יהוה מקדשם "
    },
    {
        "bookchapter": "ויקרא",
        "chapter": "כב",
        "versechapter": "י",
        "bookseder": "ויקרא",
        "seder": "יז",
        "verseseder": "לד",
        "parasha": "אמר",
        "versenikud": "וְכָל־ זָ֖ר לֹא־ יֹ֣אכַל קֹ֑דֶשׁ תּוֹשַׁ֥ב כֹּהֵ֛ן וְשָׂכִ֖יר לֹא־ יֹ֥אכַל קֹֽדֶשׁ׃ ",
        "versenonikud": "וכל זר לא יאכל קדש תושב כהן ושכיר לא יאכל קדש "
    },
    {
        "bookchapter": "ויקרא",
        "chapter": "כב",
        "versechapter": "יא",
        "bookseder": "ויקרא",
        "seder": "יז",
        "verseseder": "לה",
        "parasha": "אמר",
        "versenikud": "וְכֹהֵ֗ן כִּֽי־ יִקְנֶ֥ה נֶ֙פֶשׁ֙ קִנְיַ֣ן כַּסְפּ֔וֹ ה֖וּא יֹ֣אכַל בּ֑וֹ וִילִ֣יד בֵּית֔וֹ הֵ֖ם יֹאכְל֥וּ בְלַחְמֽוֹ׃ ",
        "versenonikud": "וכהן כי יקנה נפש קנין כספו הוא יאכל בו ויליד ביתו הם יאכלו בלחמו "
    },
    {
        "bookchapter": "ויקרא",
        "chapter": "כב",
        "versechapter": "יב",
        "bookseder": "ויקרא",
        "seder": "יז",
        "verseseder": "לו",
        "parasha": "אמר",
        "versenikud": "וּבַת־ כֹּהֵ֔ן כִּ֥י תִהְיֶ֖ה לְאִ֣ישׁ זָ֑ר הִ֕וא בִּתְרוּמַ֥ת הַקֳּדָשִׁ֖ים לֹ֥א תֹאכֵֽל׃ ",
        "versenonikud": "ובת כהן כי תהיה לאיש זר הוא בתרומת הקדשים לא תאכל "
    },
    {
        "bookchapter": "ויקרא",
        "chapter": "כב",
        "versechapter": "יג",
        "bookseder": "ויקרא",
        "seder": "יז",
        "verseseder": "לז",
        "parasha": "אמר",
        "versenikud": "וּבַת־ כֹּהֵן֩ כִּ֨י תִהְיֶ֜ה אַלְמָנָ֣ה וּגְרוּשָׁ֗ה וְזֶרַע֮ אֵ֣ין לָהּ֒ וְשָׁבָ֞ה אֶל־ בֵּ֤ית אָבִ֙יהָ֙ כִּנְעוּרֶ֔יהָ מִלֶּ֥חֶם אָבִ֖יהָ תֹּאכֵ֑ל וְכָל־ זָ֖ר לֹא־ יֹ֥אכַל בּֽוֹ׃ ",
        "versenonikud": "ובת כהן כי תהיה אלמנה וגרושה וזרע אין לה ושבה אל בית אביה כנעוריה מלחם אביה תאכל וכל זר לא יאכל בו "
    },
    {
        "bookchapter": "ויקרא",
        "chapter": "כב",
        "versechapter": "יד",
        "bookseder": "ויקרא",
        "seder": "יז",
        "verseseder": "לח",
        "parasha": "אמר",
        "versenikud": "וְאִ֕ישׁ כִּֽי־ יֹאכַ֥ל קֹ֖דֶשׁ בִּשְׁגָגָ֑ה וְיָסַ֤ף חֲמִֽשִׁיתוֹ֙ עָלָ֔יו וְנָתַ֥ן לַכֹּהֵ֖ן אֶת־ הַקֹּֽדֶשׁ׃ ",
        "versenonikud": "ואיש כי יאכל קדש בשגגה ויסף חמשיתו עליו ונתן לכהן את הקדש "
    },
    {
        "bookchapter": "ויקרא",
        "chapter": "כב",
        "versechapter": "טו",
        "bookseder": "ויקרא",
        "seder": "יז",
        "verseseder": "לט",
        "parasha": "אמר",
        "versenikud": "וְלֹ֣א יְחַלְּל֔וּ אֶת־ קָדְשֵׁ֖י בְּנֵ֣י יִשְׂרָאֵ֑ל אֵ֥ת אֲשֶׁר־ יָרִ֖ימוּ לַיהוָֽה׃ ",
        "versenonikud": "ולא יחללו את קדשי בני ישראל את אשר ירימו ליהוה "
    },
    {
        "bookchapter": "ויקרא",
        "chapter": "כב",
        "versechapter": "טז",
        "bookseder": "ויקרא",
        "seder": "יז",
        "verseseder": "מ",
        "parasha": "אמר",
        "versenikud": "וְהִשִּׂ֤יאוּ אוֹתָם֙ עֲוֺ֣ן אַשְׁמָ֔ה בְּאָכְלָ֖ם אֶת־ קָדְשֵׁיהֶ֑ם כִּ֛י אֲנִ֥י יְהוָ֖ה מְקַדְּשָֽׁם׃ ",
        "versenonikud": "והשיאו אותם עון אשמה באכלם את קדשיהם כי אני יהוה מקדשם "
    },
    {
        "bookchapter": "ויקרא",
        "chapter": "כב",
        "versechapter": "יז",
        "bookseder": "ויקרא",
        "seder": "יח",
        "verseseder": "א",
        "parasha": "אמר",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "כב",
        "versechapter": "יח",
        "bookseder": "ויקרא",
        "seder": "יח",
        "verseseder": "ב",
        "parasha": "אמר",
        "versenikud": "דַּבֵּ֨ר אֶֽל־ אַהֲרֹ֜ן וְאֶל־ בָּנָ֗יו וְאֶל֙ כָּל־ בְּנֵ֣י יִשְׂרָאֵ֔ל וְאָמַרְתָּ֖ אֲלֵהֶ֑ם אִ֣ישׁ אִישׁ֩ מִבֵּ֨ית יִשְׂרָאֵ֜ל וּמִן־ הַגֵּ֣ר בְּיִשְׂרָאֵ֗ל אֲשֶׁ֨ר יַקְרִ֤יב קָרְבָּנוֹ֙ לְכָל־ נִדְרֵיהֶם֙ וּלְכָל־ נִדְבוֹתָ֔ם אֲשֶׁר־ יַקְרִ֥יבוּ לַיהוָ֖ה לְעֹלָֽה׃ ",
        "versenonikud": "דבר אל אהרן ואל בניו ואל כל בני ישראל ואמרת אלהם איש איש מבית ישראל ומן הגר בישראל אשר יקריב קרבנו לכל נדריהם ולכל נדבותם אשר יקריבו ליהוה לעלה "
    },
    {
        "bookchapter": "ויקרא",
        "chapter": "כב",
        "versechapter": "יט",
        "bookseder": "ויקרא",
        "seder": "יח",
        "verseseder": "ג",
        "parasha": "אמר",
        "versenikud": "לִֽרְצֹנְכֶ֑ם תָּמִ֣ים זָכָ֔ר בַּבָּקָ֕ר בַּכְּשָׂבִ֖ים וּבָֽעִזִּֽים׃ ",
        "versenonikud": "לרצנכם תמים זכר בבקר בכשבים ובעזים "
    },
    {
        "bookchapter": "ויקרא",
        "chapter": "כב",
        "versechapter": "כ",
        "bookseder": "ויקרא",
        "seder": "יח",
        "verseseder": "ד",
        "parasha": "אמר",
        "versenikud": "כֹּ֛ל אֲשֶׁר־ בּ֥וֹ מ֖וּם לֹ֣א תַקְרִ֑יבוּ כִּי־ לֹ֥א לְרָצ֖וֹן יִהְיֶ֥ה לָכֶֽם׃ ",
        "versenonikud": "כל אשר בו מום לא תקריבו כי לא לרצון יהיה לכם "
    },
    {
        "bookchapter": "ויקרא",
        "chapter": "כב",
        "versechapter": "כא",
        "bookseder": "ויקרא",
        "seder": "יח",
        "verseseder": "ה",
        "parasha": "אמר",
        "versenikud": "וְאִ֗ישׁ כִּֽי־ יַקְרִ֤יב זֶֽבַח־ שְׁלָמִים֙ לַיהוָ֔ה לְפַלֵּא־ נֶ֙דֶר֙ א֣וֹ לִנְדָבָ֔ה בַּבָּקָ֖ר א֣וֹ בַצֹּ֑אן תָּמִ֤ים יִֽהְיֶה֙ לְרָצ֔וֹן כָּל־ מ֖וּם לֹ֥א יִהְיֶה־ בּֽוֹ׃ ",
        "versenonikud": "ואיש כי יקריב זבח שלמים ליהוה לפלא נדר או לנדבה בבקר או בצאן תמים יהיה לרצון כל מום לא יהיה בו "
    },
    {
        "bookchapter": "ויקרא",
        "chapter": "כב",
        "versechapter": "כב",
        "bookseder": "ויקרא",
        "seder": "יח",
        "verseseder": "ו",
        "parasha": "אמר",
        "versenikud": "עַוֶּרֶת֩ א֨וֹ שָׁב֜וּר אוֹ־ חָר֣וּץ אֽוֹ־ יַבֶּ֗לֶת א֤וֹ גָרָב֙ א֣וֹ יַלֶּ֔פֶת לֹא־ תַקְרִ֥יבוּ אֵ֖לֶּה לַיהוָ֑ה וְאִשֶּׁ֗ה לֹא־ תִתְּנ֥וּ מֵהֶ֛ם עַל־ הַמִּזְבֵּ֖חַ לַיהוָֽה׃ ",
        "versenonikud": "עורת או שבור או חרוץ או יבלת או גרב או ילפת לא תקריבו אלה ליהוה ואשה לא תתנו מהם על המזבח ליהוה "
    },
    {
        "bookchapter": "ויקרא",
        "chapter": "כב",
        "versechapter": "כג",
        "bookseder": "ויקרא",
        "seder": "יח",
        "verseseder": "ז",
        "parasha": "אמר",
        "versenikud": "וְשׁ֥וֹר וָשֶׂ֖ה שָׂר֣וּעַ וְקָל֑וּט נְדָבָה֙ תַּעֲשֶׂ֣ה אֹת֔וֹ וּלְנֵ֖דֶר לֹ֥א יֵרָצֶֽה׃ ",
        "versenonikud": "ושור ושה שרוע וקלוט נדבה תעשה אתו ולנדר לא ירצה "
    },
    {
        "bookchapter": "ויקרא",
        "chapter": "כב",
        "versechapter": "כד",
        "bookseder": "ויקרא",
        "seder": "יח",
        "verseseder": "ח",
        "parasha": "אמר",
        "versenikud": "וּמָע֤וּךְ וְכָתוּת֙ וְנָת֣וּק וְכָר֔וּת לֹ֥א תַקְרִ֖יבוּ לַֽיהוָ֑ה וּֽבְאַרְצְכֶ֖ם לֹ֥א תַעֲשֽׂוּ׃ ",
        "versenonikud": "ומעוך וכתות ונתוק וכרות לא תקריבו ליהוה ובארצכם לא תעשו "
    },
    {
        "bookchapter": "ויקרא",
        "chapter": "כב",
        "versechapter": "כה",
        "bookseder": "ויקרא",
        "seder": "יח",
        "verseseder": "ט",
        "parasha": "אמר",
        "versenikud": "וּמִיַּ֣ד בֶּן־ נֵכָ֗ר לֹ֥א תַקְרִ֛יבוּ אֶת־ לֶ֥חֶם אֱלֹהֵיכֶ֖ם מִכָּל־ אֵ֑לֶּה כִּ֣י מָשְׁחָתָ֤ם בָּהֶם֙ מ֣וּם בָּ֔ם לֹ֥א יֵרָצ֖וּ לָכֶֽם׃ ",
        "versenonikud": "ומיד בן נכר לא תקריבו את לחם אלהיכם מכל אלה כי משחתם בהם מום בם לא ירצו לכם "
    },
    {
        "bookchapter": "ויקרא",
        "chapter": "כב",
        "versechapter": "כו",
        "bookseder": "ויקרא",
        "seder": "יח",
        "verseseder": "י",
        "parasha": "אמר",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "כב",
        "versechapter": "כז",
        "bookseder": "ויקרא",
        "seder": "יח",
        "verseseder": "יא",
        "parasha": "אמר",
        "versenikud": "שׁ֣וֹר אוֹ־ כֶ֤שֶׂב אוֹ־ עֵז֙ כִּ֣י יִוָּלֵ֔ד וְהָיָ֛ה שִׁבְעַ֥ת יָמִ֖ים תַּ֣חַת אִמּ֑וֹ וּמִיּ֤וֹם הַשְּׁמִינִי֙ וָהָ֔לְאָה יֵרָצֶ֕ה לְקָרְבַּ֥ן אִשֶּׁ֖ה לַיהוָֽה׃ ",
        "versenonikud": "שור או כשב או עז כי יולד והיה שבעת ימים תחת אמו ומיום השמיני והלאה ירצה לקרבן אשה ליהוה "
    },
    {
        "bookchapter": "ויקרא",
        "chapter": "כב",
        "versechapter": "כח",
        "bookseder": "ויקרא",
        "seder": "יח",
        "verseseder": "יב",
        "parasha": "אמר",
        "versenikud": "וְשׁ֖וֹר אוֹ־ שֶׂ֑ה אֹת֣וֹ וְאֶת־ בְּנ֔וֹ לֹ֥א תִשְׁחֲט֖וּ בְּי֥וֹם אֶחָֽד׃ ",
        "versenonikud": "ושור או שה אתו ואת בנו לא תשחטו ביום אחד "
    },
    {
        "bookchapter": "ויקרא",
        "chapter": "כב",
        "versechapter": "כט",
        "bookseder": "ויקרא",
        "seder": "יח",
        "verseseder": "יג",
        "parasha": "אמר",
        "versenikud": "וְכִֽי־ תִזְבְּח֥וּ זֶֽבַח־ תּוֹדָ֖ה לַיהוָ֑ה לִֽרְצֹנְכֶ֖ם תִּזְבָּֽחוּ׃ ",
        "versenonikud": "וכי תזבחו זבח תודה ליהוה לרצנכם תזבחו "
    },
    {
        "bookchapter": "ויקרא",
        "chapter": "כב",
        "versechapter": "ל",
        "bookseder": "ויקרא",
        "seder": "יח",
        "verseseder": "יד",
        "parasha": "אמר",
        "versenikud": "בַּיּ֤וֹם הַהוּא֙ יֵאָכֵ֔ל לֹֽא־ תוֹתִ֥ירוּ מִמֶּ֖נּוּ עַד־ בֹּ֑קֶר אֲנִ֖י יְהוָֽה׃ ",
        "versenonikud": "ביום ההוא יאכל לא תותירו ממנו עד בקר אני יהוה "
    },
    {
        "bookchapter": "ויקרא",
        "chapter": "כב",
        "versechapter": "לא",
        "bookseder": "ויקרא",
        "seder": "יח",
        "verseseder": "טו",
        "parasha": "אמר",
        "versenikud": "וּשְׁמַרְתֶּם֙ מִצְוֺתַ֔י וַעֲשִׂיתֶ֖ם אֹתָ֑ם אֲנִ֖י יְהוָֽה׃ ",
        "versenonikud": "ושמרתם מצותי ועשיתם אתם אני יהוה "
    },
    {
        "bookchapter": "ויקרא",
        "chapter": "כב",
        "versechapter": "לב",
        "bookseder": "ויקרא",
        "seder": "יח",
        "verseseder": "טז",
        "parasha": "אמר",
        "versenikud": "וְלֹ֤א תְחַלְּלוּ֙ אֶת־ שֵׁ֣ם קָדְשִׁ֔י וְנִ֨קְדַּשְׁתִּ֔י בְּת֖וֹךְ בְּנֵ֣י יִשְׂרָאֵ֑ל אֲנִ֥י יְהוָ֖ה מְקַדִּשְׁכֶֽם׃ ",
        "versenonikud": "ולא תחללו את שם קדשי ונקדשתי בתוך בני ישראל אני יהוה מקדשכם "
    },
    {
        "bookchapter": "ויקרא",
        "chapter": "כב",
        "versechapter": "לג",
        "bookseder": "ויקרא",
        "seder": "יח",
        "verseseder": "יז",
        "parasha": "אמר",
        "versenikud": "הַמּוֹצִ֤יא אֶתְכֶם֙ מֵאֶ֣רֶץ מִצְרַ֔יִם לִהְי֥וֹת לָכֶ֖ם לֵאלֹהִ֑ים אֲנִ֖י יְהוָֽה׃ ",
        "versenonikud": "המוציא אתכם מארץ מצרים להיות לכם לאלהים אני יהוה "
    }
]