[
    {
        "bookchapter": "איוב",
        "chapter": "ל",
        "versechapter": "א",
        "bookseder": "איוב",
        "seder": "ו",
        "verseseder": "יג",
        "versenikud": "וְעַתָּ֤ה ׀ שָֽׂחֲק֣וּ עָלַי֮ צְעִירִ֥ים מִמֶּ֗נִּי לְיָ֫מִ֥ים אֲשֶׁר־ מָאַ֥סְתִּי אֲבוֹתָ֑ם לָ֝שִׁ֗ית עִם־ כַּלְבֵ֥י צֹאנִֽי׃ ",
        "versenonikud": "ועתה  שחקו עלי צעירים ממני לימים אשר מאסתי אבותם לשית עם כלבי צאני "
    },
    {
        "bookchapter": "איוב",
        "chapter": "ל",
        "versechapter": "ב",
        "bookseder": "איוב",
        "seder": "ו",
        "verseseder": "יד",
        "versenikud": "גַּם־ כֹּ֣חַ יְ֭דֵיהֶם לָ֣מָּה לִּ֑י עָ֝לֵ֗ימוֹ אָ֣בַד כָּֽלַח׃ ",
        "versenonikud": "גם כח ידיהם למה לי עלימו אבד כלח "
    },
    {
        "bookchapter": "איוב",
        "chapter": "ל",
        "versechapter": "ג",
        "bookseder": "איוב",
        "seder": "ו",
        "verseseder": "טו",
        "versenikud": "בְּחֶ֥סֶר וּבְכָפָ֗ן גַּ֫לְמ֥וּד הַֽעֹרְקִ֥ים צִיָּ֑ה אֶ֝֗מֶשׁ שׁוֹאָ֥ה וּמְשֹׁאָֽה׃ ",
        "versenonikud": "בחסר ובכפן גלמוד הערקים ציה אמש שואה ומשאה "
    },
    {
        "bookchapter": "איוב",
        "chapter": "ל",
        "versechapter": "ד",
        "bookseder": "איוב",
        "seder": "ו",
        "verseseder": "טז",
        "versenikud": "הַקֹּטְפִ֣ים מַלּ֣וּחַ עֲלֵי־ שִׂ֑יחַ וְשֹׁ֖רֶשׁ רְתָמִ֣ים לַחְמָֽם׃ ",
        "versenonikud": "הקטפים מלוח עלי שיח ושרש רתמים לחמם "
    },
    {
        "bookchapter": "איוב",
        "chapter": "ל",
        "versechapter": "ה",
        "bookseder": "איוב",
        "seder": "ו",
        "verseseder": "יז",
        "versenikud": "מִן־ גֵּ֥ו יְגֹרָ֑שׁוּ יָרִ֥יעוּ עָ֝לֵ֗ימוֹ כַּגַּנָּֽב׃ ",
        "versenonikud": "מן גו יגרשו יריעו עלימו כגנב "
    },
    {
        "bookchapter": "איוב",
        "chapter": "ל",
        "versechapter": "ו",
        "bookseder": "איוב",
        "seder": "ו",
        "verseseder": "יח",
        "versenikud": "בַּעֲר֣וּץ נְחָלִ֣ים לִשְׁכֹּ֑ן חֹרֵ֖י עָפָ֣ר וְכֵפִֽים׃ ",
        "versenonikud": "בערוץ נחלים לשכן חרי עפר וכפים "
    },
    {
        "bookchapter": "איוב",
        "chapter": "ל",
        "versechapter": "ז",
        "bookseder": "איוב",
        "seder": "ו",
        "verseseder": "יט",
        "versenikud": "בֵּין־ שִׂיחִ֥ים יִנְהָ֑קוּ תַּ֖חַת חָר֣וּל יְסֻפָּֽחוּ׃ ",
        "versenonikud": "בין שיחים ינהקו תחת חרול יספחו "
    },
    {
        "bookchapter": "איוב",
        "chapter": "ל",
        "versechapter": "ח",
        "bookseder": "איוב",
        "seder": "ו",
        "verseseder": "כ",
        "versenikud": "בְּֽנֵי־ נָ֭בָל גַּם־ בְּנֵ֣י בְלִי־ שֵׁ֑ם נִ֝כְּא֗וּ מִן־ הָאָֽרֶץ׃ ",
        "versenonikud": "בני נבל גם בני בלי שם נכאו מן הארץ "
    },
    {
        "bookchapter": "איוב",
        "chapter": "ל",
        "versechapter": "ט",
        "bookseder": "איוב",
        "seder": "ו",
        "verseseder": "כא",
        "versenikud": "וְ֭עַתָּה נְגִינָתָ֣ם הָיִ֑יתִי וָאֱהִ֖י לָהֶ֣ם לְמִלָּֽה׃ ",
        "versenonikud": "ועתה נגינתם הייתי ואהי להם למלה "
    },
    {
        "bookchapter": "איוב",
        "chapter": "ל",
        "versechapter": "י",
        "bookseder": "איוב",
        "seder": "ו",
        "verseseder": "כב",
        "versenikud": "תִּֽ֭עֲבוּנִי רָ֣חֲקוּ מֶ֑נִּי וּ֝מִפָּנַ֗י לֹא־ חָ֥שְׂכוּ רֹֽק׃ ",
        "versenonikud": "תעבוני רחקו מני ומפני לא חשכו רק "
    },
    {
        "bookchapter": "איוב",
        "chapter": "ל",
        "versechapter": "יא",
        "bookseder": "איוב",
        "seder": "ו",
        "verseseder": "כג",
        "versenikud": "כִּֽי־ יתרו יִתְרִ֣י פִ֭תַּח וַיְעַנֵּ֑נִי וְ֝רֶ֗סֶן מִפָּנַ֥י שִׁלֵּֽחוּ׃ ",
        "versenonikud": "כי יתרו יתרי פתח ויענני ורסן מפני שלחו "
    },
    {
        "bookchapter": "איוב",
        "chapter": "ל",
        "versechapter": "יב",
        "bookseder": "איוב",
        "seder": "ו",
        "verseseder": "כד",
        "versenikud": "עַל־ יָמִין֮ פִּרְחַ֪ח יָ֫ק֥וּמוּ רַגְלַ֥י שִׁלֵּ֑חוּ וַיָּסֹ֥לּוּ עָ֝לַ֗י אָרְח֥וֹת אֵידָֽם׃ ",
        "versenonikud": "על ימין פרחח יקומו רגלי שלחו ויסלו עלי ארחות אידם "
    },
    {
        "bookchapter": "איוב",
        "chapter": "ל",
        "versechapter": "יג",
        "bookseder": "איוב",
        "seder": "ו",
        "verseseder": "כה",
        "versenikud": "נָתְס֗וּ נְֽתִיבָ֫תִ֥י לְהַוָּתִ֥י יֹעִ֑ילוּ לֹ֖א עֹזֵ֣ר לָֽמוֹ׃ ",
        "versenonikud": "נתסו נתיבתי להותי יעילו לא עזר למו "
    },
    {
        "bookchapter": "איוב",
        "chapter": "ל",
        "versechapter": "יד",
        "bookseder": "איוב",
        "seder": "ו",
        "verseseder": "כו",
        "versenikud": "כְּפֶ֣רֶץ רָחָ֣ב יֶאֱתָ֑יוּ תַּ֥חַת שֹׁ֝אָ֗ה הִתְגַּלְגָּֽלוּ׃ ",
        "versenonikud": "כפרץ רחב יאתיו תחת שאה התגלגלו "
    },
    {
        "bookchapter": "איוב",
        "chapter": "ל",
        "versechapter": "טו",
        "bookseder": "איוב",
        "seder": "ו",
        "verseseder": "כז",
        "versenikud": "הָהְפַּ֥ךְ עָלַ֗י בַּלָּ֫ה֥וֹת תִּרְדֹּ֣ף כָּ֭רוּחַ נְדִבָתִ֑י וּ֝כְעָ֗ב עָבְרָ֥ה יְשֻׁעָתִֽי׃ ",
        "versenonikud": "ההפך עלי בלהות תרדף כרוח נדבתי וכעב עברה ישעתי "
    },
    {
        "bookchapter": "איוב",
        "chapter": "ל",
        "versechapter": "טז",
        "bookseder": "איוב",
        "seder": "ו",
        "verseseder": "כח",
        "versenikud": "וְעַתָּ֗ה עָ֭לַי תִּשְׁתַּפֵּ֣ךְ נַפְשִׁ֑י יֹ֭אחֲז֣וּנִי יְמֵי־ עֹֽנִי׃ ",
        "versenonikud": "ועתה עלי תשתפך נפשי יאחזוני ימי עני "
    },
    {
        "bookchapter": "איוב",
        "chapter": "ל",
        "versechapter": "יז",
        "bookseder": "איוב",
        "seder": "ו",
        "verseseder": "כט",
        "versenikud": "לַ֗יְלָה עֲ֭צָמַי נִקַּ֣ר מֵעָלָ֑י וְ֝עֹרְקַ֗י לֹ֣א יִשְׁכָּבֽוּן׃ ",
        "versenonikud": "לילה עצמי נקר מעלי וערקי לא ישכבון "
    },
    {
        "bookchapter": "איוב",
        "chapter": "ל",
        "versechapter": "יח",
        "bookseder": "איוב",
        "seder": "ו",
        "verseseder": "ל",
        "versenikud": "בְּרָב־ כֹּ֭חַ יִתְחַפֵּ֣שׂ לְבוּשִׁ֑י כְּפִ֖י כֻתָּנְתִּ֣י יַֽאַזְרֵֽנִי׃ ",
        "versenonikud": "ברב כח יתחפש לבושי כפי כתנתי יאזרני "
    },
    {
        "bookchapter": "איוב",
        "chapter": "ל",
        "versechapter": "יט",
        "bookseder": "איוב",
        "seder": "ו",
        "verseseder": "לא",
        "versenikud": "הֹרָ֥נִי לַחֹ֑מֶר וָ֝אֶתְמַשֵּׁ֗ל כֶּעָפָ֥ר וָאֵֽפֶר׃ ",
        "versenonikud": "הרני לחמר ואתמשל כעפר ואפר "
    },
    {
        "bookchapter": "איוב",
        "chapter": "ל",
        "versechapter": "כ",
        "bookseder": "איוב",
        "seder": "ו",
        "verseseder": "לב",
        "versenikud": "אֲשַׁוַּ֣ע אֵ֭לֶיךָ וְלֹ֣א תַעֲנֵ֑נִי עָ֝מַ֗דְתִּי וַתִּתְבֹּ֥נֶן בִּֽי׃ ",
        "versenonikud": "אשוע אליך ולא תענני עמדתי ותתבנן בי "
    },
    {
        "bookchapter": "איוב",
        "chapter": "ל",
        "versechapter": "כא",
        "bookseder": "איוב",
        "seder": "ו",
        "verseseder": "לג",
        "versenikud": "תֵּהָפֵ֣ךְ לְאַכְזָ֣ר לִ֑י בְּעֹ֖צֶם יָדְךָ֣ תִשְׂטְמֵֽנִי׃ ",
        "versenonikud": "תהפך לאכזר לי בעצם ידך תשטמני "
    },
    {
        "bookchapter": "איוב",
        "chapter": "ל",
        "versechapter": "כב",
        "bookseder": "איוב",
        "seder": "ו",
        "verseseder": "לד",
        "versenikud": "תִּשָּׂאֵ֣נִי אֶל־ ר֭וּחַ תַּרְכִּיבֵ֑נִי וּ֝תְמֹגְגֵ֗נִי תשוה תּוּשִׁיָּֽה׃ ",
        "versenonikud": "תשאני אל רוח תרכיבני ותמגגני תשוה תושיה "
    },
    {
        "bookchapter": "איוב",
        "chapter": "ל",
        "versechapter": "כג",
        "bookseder": "איוב",
        "seder": "ו",
        "verseseder": "לה",
        "versenikud": "כִּֽי־ יָ֭דַעְתִּי מָ֣וֶת תְּשִׁיבֵ֑נִי וּבֵ֖ית מוֹעֵ֣ד לְכָל־ חָֽי׃ ",
        "versenonikud": "כי ידעתי מות תשיבני ובית מועד לכל חי "
    },
    {
        "bookchapter": "איוב",
        "chapter": "ל",
        "versechapter": "כד",
        "bookseder": "איוב",
        "seder": "ו",
        "verseseder": "לו",
        "versenikud": "אַ֣ךְ לֹא־ בְ֭עִי יִשְׁלַח־ יָ֑ד אִם־ בְּ֝פִיד֗וֹ לָהֶ֥ן שֽׁוּעַ׃ ",
        "versenonikud": "אך לא בעי ישלח יד אם בפידו להן שוע "
    },
    {
        "bookchapter": "איוב",
        "chapter": "ל",
        "versechapter": "כה",
        "bookseder": "איוב",
        "seder": "ו",
        "verseseder": "לז",
        "versenikud": "אִם־ לֹ֣א בָ֭כִיתִי לִקְשֵׁה־ י֑וֹם עָֽגְמָ֥ה נַ֝פְשִׁ֗י לָאֶבְיֽוֹן׃ ",
        "versenonikud": "אם לא בכיתי לקשה יום עגמה נפשי לאביון "
    },
    {
        "bookchapter": "איוב",
        "chapter": "ל",
        "versechapter": "כו",
        "bookseder": "איוב",
        "seder": "ו",
        "verseseder": "לח",
        "versenikud": "כִּ֤י ט֣וֹב קִ֭וִּיתִי וַיָּ֣בֹא רָ֑ע וַֽאֲיַחֲלָ֥ה לְ֝א֗וֹר וַיָּ֥בֹא אֹֽפֶל׃ ",
        "versenonikud": "כי טוב קויתי ויבא רע ואיחלה לאור ויבא אפל "
    },
    {
        "bookchapter": "איוב",
        "chapter": "ל",
        "versechapter": "כז",
        "bookseder": "איוב",
        "seder": "ו",
        "verseseder": "לט",
        "versenikud": "מֵעַ֖י רֻתְּח֥וּ וְלֹא־ דָ֗מּוּ קִדְּמֻ֥נִי יְמֵי־ עֹֽנִי׃ ",
        "versenonikud": "מעי רתחו ולא דמו קדמני ימי עני "
    },
    {
        "bookchapter": "איוב",
        "chapter": "ל",
        "versechapter": "כח",
        "bookseder": "איוב",
        "seder": "ו",
        "verseseder": "מ",
        "versenikud": "קֹדֵ֣ר הִ֭לַּכְתִּי בְּלֹ֣א חַמָּ֑ה קַ֖מְתִּי בַקָּהָ֣ל אֲשַׁוֵּֽעַ׃ ",
        "versenonikud": "קדר הלכתי בלא חמה קמתי בקהל אשוע "
    },
    {
        "bookchapter": "איוב",
        "chapter": "ל",
        "versechapter": "כט",
        "bookseder": "איוב",
        "seder": "ו",
        "verseseder": "מא",
        "versenikud": "אָ֭ח הָיִ֣יתִי לְתַנִּ֑ים וְ֝רֵ֗עַ לִבְנ֥וֹת יַעֲנָֽה׃ ",
        "versenonikud": "אח הייתי לתנים ורע לבנות יענה "
    },
    {
        "bookchapter": "איוב",
        "chapter": "ל",
        "versechapter": "ל",
        "bookseder": "איוב",
        "seder": "ו",
        "verseseder": "מב",
        "versenikud": "ע֭וֹרִי שָׁחַ֣ר מֵעָלָ֑י וְעַצְמִי־ חָ֝֗רָה מִנִּי־ חֹֽרֶב׃ ",
        "versenonikud": "עורי שחר מעלי ועצמי חרה מני חרב "
    },
    {
        "bookchapter": "איוב",
        "chapter": "ל",
        "versechapter": "לא",
        "bookseder": "איוב",
        "seder": "ו",
        "verseseder": "מג",
        "versenikud": "וַיְהִ֣י לְ֭אֵבֶל כִּנֹּרִ֑י וְ֝עֻגָבִ֗י לְק֣וֹל בֹּכִֽים׃ ",
        "versenonikud": "ויהי לאבל כנרי ועגבי לקול בכים "
    }
]