[
    {
        "bookchapter": "ישעיהו",
        "chapter": "מה",
        "versechapter": "א",
        "bookseder": "ישעיהו",
        "seder": "יח",
        "verseseder": "כד",
        "versenikud": "כֹּה־ אָמַ֣ר יְהוָה֮ לִמְשִׁיחוֹ֮ לְכ֣וֹרֶשׁ אֲשֶׁר־ הֶחֱזַ֣קְתִּי בִֽימִינ֗וֹ לְרַד־ לְפָנָיו֙ גּוֹיִ֔ם וּמָתְנֵ֥י מְלָכִ֖ים אֲפַתֵּ֑חַ לִפְתֹּ֤חַ לְפָנָיו֙ דְּלָתַ֔יִם וּשְׁעָרִ֖ים לֹ֥א יִסָּגֵֽרוּ׃ ",
        "versenonikud": "כה אמר יהוה למשיחו לכורש אשר החזקתי בימינו לרד לפניו גוים ומתני מלכים אפתח לפתח לפניו דלתים ושערים לא יסגרו "
    },
    {
        "bookchapter": "ישעיהו",
        "chapter": "מה",
        "versechapter": "ב",
        "bookseder": "ישעיהו",
        "seder": "יח",
        "verseseder": "כה",
        "versenikud": "אֲנִי֙ לְפָנֶ֣יךָ אֵלֵ֔ךְ וַהֲדוּרִ֖ים אושר אֲיַשֵּׁ֑ר דַּלְת֤וֹת נְחוּשָׁה֙ אֲשַׁבֵּ֔ר וּבְרִיחֵ֥י בַרְזֶ֖ל אֲגַדֵּֽעַ׃ ",
        "versenonikud": "אני לפניך אלך והדורים אושר אישר דלתות נחושה אשבר ובריחי ברזל אגדע "
    },
    {
        "bookchapter": "ישעיהו",
        "chapter": "מה",
        "versechapter": "ג",
        "bookseder": "ישעיהו",
        "seder": "יח",
        "verseseder": "כו",
        "versenikud": "וְנָתַתִּ֤י לְךָ֙ אוֹצְר֣וֹת חֹ֔שֶׁךְ וּמַטְמֻנֵ֖י מִסְתָּרִ֑ים לְמַ֣עַן תֵּדַ֗ע כִּֽי־ אֲנִ֧י יְהוָ֛ה הַקּוֹרֵ֥א בְשִׁמְךָ֖ אֱלֹהֵ֥י יִשְׂרָאֵֽל׃ ",
        "versenonikud": "ונתתי לך אוצרות חשך ומטמני מסתרים למען תדע כי אני יהוה הקורא בשמך אלהי ישראל "
    },
    {
        "bookchapter": "ישעיהו",
        "chapter": "מה",
        "versechapter": "ד",
        "bookseder": "ישעיהו",
        "seder": "יח",
        "verseseder": "כז",
        "versenikud": "לְמַ֙עַן֙ עַבְדִּ֣י יַעֲקֹ֔ב וְיִשְׂרָאֵ֖ל בְּחִירִ֑י וָאֶקְרָ֤א לְךָ֙ בִּשְׁמֶ֔ךָ אֲכַנְּךָ֖ וְלֹ֥א יְדַעְתָּֽנִי׃ ",
        "versenonikud": "למען עבדי יעקב וישראל בחירי ואקרא לך בשמך אכנך ולא ידעתני "
    },
    {
        "bookchapter": "ישעיהו",
        "chapter": "מה",
        "versechapter": "ה",
        "bookseder": "ישעיהו",
        "seder": "יח",
        "verseseder": "כח",
        "versenikud": "אֲנִ֤י יְהוָה֙ וְאֵ֣ין ע֔וֹד זוּלָתִ֖י אֵ֣ין אֱלֹהִ֑ים אֲאַזֶּרְךָ֖ וְלֹ֥א יְדַעְתָּֽנִי׃ ",
        "versenonikud": "אני יהוה ואין עוד זולתי אין אלהים אאזרך ולא ידעתני "
    },
    {
        "bookchapter": "ישעיהו",
        "chapter": "מה",
        "versechapter": "ו",
        "bookseder": "ישעיהו",
        "seder": "יח",
        "verseseder": "כט",
        "versenikud": "לְמַ֣עַן יֵדְע֗וּ מִמִּזְרַח־ שֶׁ֙מֶשׁ֙ וּמִמַּ֣עֲרָבָ֔הּ כִּי־ אֶ֖פֶס בִּלְעָדָ֑י אֲנִ֥י יְהוָ֖ה וְאֵ֥ין עֽוֹד׃ ",
        "versenonikud": "למען ידעו ממזרח שמש וממערבה כי אפס בלעדי אני יהוה ואין עוד "
    },
    {
        "bookchapter": "ישעיהו",
        "chapter": "מה",
        "versechapter": "ז",
        "bookseder": "ישעיהו",
        "seder": "יח",
        "verseseder": "ל",
        "versenikud": "יוֹצֵ֥ר אוֹר֙ וּבוֹרֵ֣א חֹ֔שֶׁךְ עֹשֶׂ֥ה שָׁל֖וֹם וּב֣וֹרֵא רָ֑ע אֲנִ֥י יְהוָ֖ה עֹשֶׂ֥ה כָל־ אֵֽלֶּה׃ ",
        "versenonikud": "יוצר אור ובורא חשך עשה שלום ובורא רע אני יהוה עשה כל אלה "
    },
    {
        "bookchapter": "ישעיהו",
        "chapter": "מה",
        "versechapter": "ח",
        "bookseder": "ישעיהו",
        "seder": "יח",
        "verseseder": "לא",
        "versenikud": "הַרְעִ֤יפוּ שָׁמַ֙יִם֙ מִמַּ֔עַל וּשְׁחָקִ֖ים יִזְּלוּ־ צֶ֑דֶק תִּפְתַּח־ אֶ֣רֶץ וְיִפְרוּ־ יֶ֗שַׁע וּצְדָקָ֤ה תַצְמִ֙יחַ֙ יַ֔חַד אֲנִ֥י יְהוָ֖ה בְּרָאתִֽיו׃ ",
        "versenonikud": "הרעיפו שמים ממעל ושחקים יזלו צדק תפתח ארץ ויפרו ישע וצדקה תצמיח יחד אני יהוה בראתיו "
    },
    {
        "bookchapter": "ישעיהו",
        "chapter": "מה",
        "versechapter": "ט",
        "bookseder": "ישעיהו",
        "seder": "יח",
        "verseseder": "לב",
        "versenikud": "ה֗וֹי רָ֚ב אֶת־ יֹ֣צְר֔וֹ חֶ֖רֶשׂ אֶת־ חַרְשֵׂ֣י אֲדָמָ֑ה הֲיֹאמַ֨ר חֹ֤מֶר לְיֹֽצְרוֹ֙ מַֽה־ תַּעֲשֶׂ֔ה וּפָעָלְךָ֖ אֵין־ יָדַ֥יִם לֽוֹ׃ ",
        "versenonikud": "הוי רב את יצרו חרש את חרשי אדמה היאמר חמר ליצרו מה תעשה ופעלך אין ידים לו "
    },
    {
        "bookchapter": "ישעיהו",
        "chapter": "מה",
        "versechapter": "י",
        "bookseder": "ישעיהו",
        "seder": "יח",
        "verseseder": "לג",
        "versenikud": "ה֛וֹי אֹמֵ֥ר לְאָ֖ב מַה־ תּוֹלִ֑יד וּלְאִשָּׁ֖ה מַה־ תְּחִילִֽין׃ ",
        "versenonikud": "הוי אמר לאב מה תוליד ולאשה מה תחילין "
    },
    {
        "bookchapter": "ישעיהו",
        "chapter": "מה",
        "versechapter": "יא",
        "bookseder": "ישעיהו",
        "seder": "יח",
        "verseseder": "לד",
        "versenikud": "כֹּֽה־ אָמַ֧ר יְהוָ֛ה קְד֥וֹשׁ יִשְׂרָאֵ֖ל וְיֹצְר֑וֹ הָאֹתִיּ֣וֹת שְׁאָל֔וּנִי עַל־ בָּנַ֛י וְעַל־ פֹּ֥עַל יָדַ֖י תְּצַוֻּֽנִי׃ ",
        "versenonikud": "כה אמר יהוה קדוש ישראל ויצרו האתיות שאלוני על בני ועל פעל ידי תצוני "
    },
    {
        "bookchapter": "ישעיהו",
        "chapter": "מה",
        "versechapter": "יב",
        "bookseder": "ישעיהו",
        "seder": "יח",
        "verseseder": "לה",
        "versenikud": "אָֽנֹכִי֙ עָשִׂ֣יתִי אֶ֔רֶץ וְאָדָ֖ם עָלֶ֣יהָ בָרָ֑אתִי אֲנִ֗י יָדַי֙ נָט֣וּ שָׁמַ֔יִם וְכָל־ צְבָאָ֖ם צִוֵּֽיתִי׃ ",
        "versenonikud": "אנכי עשיתי ארץ ואדם עליה בראתי אני ידי נטו שמים וכל צבאם צויתי "
    },
    {
        "bookchapter": "ישעיהו",
        "chapter": "מה",
        "versechapter": "יג",
        "bookseder": "ישעיהו",
        "seder": "יח",
        "verseseder": "לו",
        "versenikud": "אָנֹכִי֙ הַעִירֹתִ֣הֽוּ בְצֶ֔דֶק וְכָל־ דְּרָכָ֖יו אֲיַשֵּׁ֑ר הֽוּא־ יִבְנֶ֤ה עִירִי֙ וְגָלוּתִ֣י יְשַׁלֵּ֔חַ לֹ֤א בִמְחִיר֙ וְלֹ֣א בְשֹׁ֔חַד אָמַ֖ר יְהוָ֥ה צְבָאֽוֹת׃ ",
        "versenonikud": "אנכי העירתהו בצדק וכל דרכיו אישר הוא יבנה עירי וגלותי ישלח לא במחיר ולא בשחד אמר יהוה צבאות "
    },
    {
        "bookchapter": "ישעיהו",
        "chapter": "מה",
        "versechapter": "יד",
        "bookseder": "ישעיהו",
        "seder": "יח",
        "verseseder": "לז",
        "versenikud": "כֹּ֣ה ׀ אָמַ֣ר יְהוָ֗ה יְגִ֨יעַ מִצְרַ֥יִם וּֽסְחַר־ כּוּשׁ֮ וּסְבָאִים֮ אַנְשֵׁ֣י מִדָּה֒ עָלַ֤יִךְ יַעֲבֹ֙רוּ֙ וְלָ֣ךְ יִֽהְי֔וּ אַחֲרַ֣יִךְ יֵלֵ֔כוּ בַּזִּקִּ֖ים יַעֲבֹ֑רוּ וְאֵלַ֤יִךְ יִֽשְׁתַּחֲוּוּ֙ אֵלַ֣יִךְ יִתְפַּלָּ֔לוּ אַ֣ךְ בָּ֥ךְ אֵ֛ל וְאֵ֥ין ע֖וֹד אֶ֥פֶס אֱלֹהִֽים׃ ",
        "versenonikud": "כה  אמר יהוה יגיע מצרים וסחר כוש וסבאים אנשי מדה עליך יעברו ולך יהיו אחריך ילכו בזקים יעברו ואליך ישתחוו אליך יתפללו אך בך אל ואין עוד אפס אלהים "
    },
    {
        "bookchapter": "ישעיהו",
        "chapter": "מה",
        "versechapter": "טו",
        "bookseder": "ישעיהו",
        "seder": "יח",
        "verseseder": "לח",
        "versenikud": "אָכֵ֕ן אַתָּ֖ה אֵ֣ל מִסְתַּתֵּ֑ר אֱלֹהֵ֥י יִשְׂרָאֵ֖ל מוֹשִֽׁיעַ׃ ",
        "versenonikud": "אכן אתה אל מסתתר אלהי ישראל מושיע "
    },
    {
        "bookchapter": "ישעיהו",
        "chapter": "מה",
        "versechapter": "טז",
        "bookseder": "ישעיהו",
        "seder": "יח",
        "verseseder": "לט",
        "versenikud": "בּ֥וֹשׁוּ וְגַֽם־ נִכְלְמ֖וּ כֻּלָּ֑ם יַחְדָּו֙ הָלְכ֣וּ בַכְּלִמָּ֔ה חָרָשֵׁ֖י צִירִֽים׃ ",
        "versenonikud": "בושו וגם נכלמו כלם יחדו הלכו בכלמה חרשי צירים "
    },
    {
        "bookchapter": "ישעיהו",
        "chapter": "מה",
        "versechapter": "יז",
        "bookseder": "ישעיהו",
        "seder": "יט",
        "verseseder": "א",
        "versenikud": "יִשְׂרָאֵל֙ נוֹשַׁ֣ע בַּיהוָ֔ה תְּשׁוּעַ֖ת עוֹלָמִ֑ים לֹא־ תֵבֹ֥שׁוּ וְלֹא־ תִכָּלְמ֖וּ עַד־ ע֥וֹלְמֵי עַֽד׃ ",
        "versenonikud": "ישראל נושע ביהוה תשועת עולמים לא תבשו ולא תכלמו עד עולמי עד "
    },
    {
        "bookchapter": "ישעיהו",
        "chapter": "מה",
        "versechapter": "יח",
        "bookseder": "ישעיהו",
        "seder": "יט",
        "verseseder": "ב",
        "versenikud": "כִּ֣י כֹ֣ה אָֽמַר־ יְ֠הוָה בּוֹרֵ֨א הַשָּׁמַ֜יִם ה֣וּא הָאֱלֹהִ֗ים יֹצֵ֨ר הָאָ֤רֶץ וְעֹשָׂהּ֙ ה֣וּא כֽוֹנְנָ֔הּ לֹא־ תֹ֥הוּ בְרָאָ֖הּ לָשֶׁ֣בֶת יְצָרָ֑הּ אֲנִ֥י יְהוָ֖ה וְאֵ֥ין עֽוֹד׃ ",
        "versenonikud": "כי כה אמר יהוה בורא השמים הוא האלהים יצר הארץ ועשה הוא כוננה לא תהו בראה לשבת יצרה אני יהוה ואין עוד "
    },
    {
        "bookchapter": "ישעיהו",
        "chapter": "מה",
        "versechapter": "יט",
        "bookseder": "ישעיהו",
        "seder": "יט",
        "verseseder": "ג",
        "versenikud": "לֹ֧א בַסֵּ֣תֶר דִּבַּ֗רְתִּי בִּמְקוֹם֙ אֶ֣רֶץ חֹ֔שֶׁךְ לֹ֥א אָמַ֛רְתִּי לְזֶ֥רַע יַעֲקֹ֖ב תֹּ֣הוּ בַקְּשׁ֑וּנִי אֲנִ֤י יְהוָה֙ דֹּבֵ֣ר צֶ֔דֶק מַגִּ֖יד מֵישָׁרִֽים׃ ",
        "versenonikud": "לא בסתר דברתי במקום ארץ חשך לא אמרתי לזרע יעקב תהו בקשוני אני יהוה דבר צדק מגיד מישרים "
    },
    {
        "bookchapter": "ישעיהו",
        "chapter": "מה",
        "versechapter": "כ",
        "bookseder": "ישעיהו",
        "seder": "יט",
        "verseseder": "ד",
        "versenikud": "הִקָּבְצ֥וּ וָבֹ֛אוּ הִֽתְנַגְּשׁ֥וּ יַחְדָּ֖ו פְּלִיטֵ֣י הַגּוֹיִ֑ם לֹ֣א יָדְע֗וּ הַנֹּֽשְׂאִים֙ אֶת־ עֵ֣ץ פִּסְלָ֔ם וּמִתְפַּלְלִ֔ים אֶל־ אֵ֖ל לֹ֥א יוֹשִֽׁיעַ׃ ",
        "versenonikud": "הקבצו ובאו התנגשו יחדו פליטי הגוים לא ידעו הנשאים את עץ פסלם ומתפללים אל אל לא יושיע "
    },
    {
        "bookchapter": "ישעיהו",
        "chapter": "מה",
        "versechapter": "כא",
        "bookseder": "ישעיהו",
        "seder": "יט",
        "verseseder": "ה",
        "versenikud": "הַגִּ֣ידוּ וְהַגִּ֔ישׁוּ אַ֥ף יִֽוָּעֲצ֖וּ יַחְדָּ֑ו מִ֣י הִשְׁמִיעַ֩ זֹ֨את מִקֶּ֜דֶם מֵאָ֣ז הִגִּידָ֗הּ הֲל֨וֹא אֲנִ֤י יְהוָה֙ וְאֵֽין־ ע֤וֹד אֱלֹהִים֙ מִבַּלְעָדַ֔י אֵֽל־ צַדִּ֣יק וּמוֹשִׁ֔יעַ אַ֖יִן זוּלָתִֽי׃ ",
        "versenonikud": "הגידו והגישו אף יועצו יחדו מי השמיע זאת מקדם מאז הגידה הלוא אני יהוה ואין עוד אלהים מבלעדי אל צדיק ומושיע אין זולתי "
    },
    {
        "bookchapter": "ישעיהו",
        "chapter": "מה",
        "versechapter": "כב",
        "bookseder": "ישעיהו",
        "seder": "יט",
        "verseseder": "ו",
        "versenikud": "פְּנוּ־ אֵלַ֥י וְהִוָּשְׁע֖וּ כָּל־ אַפְסֵי־ אָ֑רֶץ כִּ֥י אֲנִי־ אֵ֖ל וְאֵ֥ין עֽוֹד׃ ",
        "versenonikud": "פנו אלי והושעו כל אפסי ארץ כי אני אל ואין עוד "
    },
    {
        "bookchapter": "ישעיהו",
        "chapter": "מה",
        "versechapter": "כג",
        "bookseder": "ישעיהו",
        "seder": "יט",
        "verseseder": "ז",
        "versenikud": "בִּ֣י נִשְׁבַּ֔עְתִּי יָצָ֨א מִפִּ֧י צְדָקָ֛ה דָּבָ֖ר וְלֹ֣א יָשׁ֑וּב כִּי־ לִי֙ תִּכְרַ֣ע כָּל־ בֶּ֔רֶךְ תִּשָּׁבַ֖ע כָּל־ לָשֽׁוֹן׃ ",
        "versenonikud": "בי נשבעתי יצא מפי צדקה דבר ולא ישוב כי לי תכרע כל ברך תשבע כל לשון "
    },
    {
        "bookchapter": "ישעיהו",
        "chapter": "מה",
        "versechapter": "כד",
        "bookseder": "ישעיהו",
        "seder": "יט",
        "verseseder": "ח",
        "versenikud": "אַ֧ךְ בַּיהוָ֛ה לִ֥י אָמַ֖ר צְדָק֣וֹת וָעֹ֑ז עָדָיו֙ יָב֣וֹא וְיֵבֹ֔שׁוּ כֹּ֖ל הַנֶּחֱרִ֥ים בּֽוֹ׃ ",
        "versenonikud": "אך ביהוה לי אמר צדקות ועז עדיו יבוא ויבשו כל הנחרים בו "
    },
    {
        "bookchapter": "ישעיהו",
        "chapter": "מה",
        "versechapter": "כה",
        "bookseder": "ישעיהו",
        "seder": "יט",
        "verseseder": "ט",
        "versenikud": "בַּיהוָ֛ה יִצְדְּק֥וּ וְיִֽתְהַלְל֖וּ כָּל־ זֶ֥רַע יִשְׂרָאֵֽל׃ ",
        "versenonikud": "ביהוה יצדקו ויתהללו כל זרע ישראל "
    }
]