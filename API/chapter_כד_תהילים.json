[
    {
        "bookchapter": "תהילים",
        "chapter": "כד",
        "versechapter": "א",
        "bookseder": "תהילים",
        "seder": "ג",
        "verseseder": "נד",
        "versenikud": "לְדָוִ֗ד מִ֫זְמ֥וֹר לַֽ֭יהוָה הָאָ֣רֶץ וּמְלוֹאָ֑הּ תֵּ֝בֵ֗ל וְיֹ֣שְׁבֵי בָֽהּ׃ ",
        "versenonikud": "לדוד מזמור ליהוה הארץ ומלואה תבל וישבי בה "
    },
    {
        "bookchapter": "תהילים",
        "chapter": "כד",
        "versechapter": "ב",
        "bookseder": "תהילים",
        "seder": "ג",
        "verseseder": "נה",
        "versenikud": "כִּי־ ה֭וּא עַל־ יַמִּ֣ים יְסָדָ֑הּ וְעַל־ נְ֝הָר֗וֹת יְכוֹנְנֶֽהָ׃ ",
        "versenonikud": "כי הוא על ימים יסדה ועל נהרות יכוננה "
    },
    {
        "bookchapter": "תהילים",
        "chapter": "כד",
        "versechapter": "ג",
        "bookseder": "תהילים",
        "seder": "ג",
        "verseseder": "נו",
        "versenikud": "מִֽי־ יַעֲלֶ֥ה בְהַר־ יְהוָ֑ה וּמִי־ יָ֝קוּם בִּמְק֥וֹם קָדְשֽׁוֹ׃ ",
        "versenonikud": "מי יעלה בהר יהוה ומי יקום במקום קדשו "
    },
    {
        "bookchapter": "תהילים",
        "chapter": "כד",
        "versechapter": "ד",
        "bookseder": "תהילים",
        "seder": "ג",
        "verseseder": "נז",
        "versenikud": "נְקִ֥י כַפַּ֗יִם וּֽבַר־ לֵ֫בָ֥ב אֲשֶׁ֤ר ׀ לֹא־ נָשָׂ֣א לַשָּׁ֣וְא נַפְשִׁ֑י וְלֹ֖א נִשְׁבַּ֣ע לְמִרְמָֽה׃ ",
        "versenonikud": "נקי כפים ובר לבב אשר  לא נשא לשוא נפשי ולא נשבע למרמה "
    },
    {
        "bookchapter": "תהילים",
        "chapter": "כד",
        "versechapter": "ה",
        "bookseder": "תהילים",
        "seder": "ג",
        "verseseder": "נח",
        "versenikud": "יִשָּׂ֣א בְ֭רָכָה מֵאֵ֣ת יְהוָ֑ה וּ֝צְדָקָ֗ה מֵאֱלֹהֵ֥י יִשְׁעֽוֹ׃ ",
        "versenonikud": "ישא ברכה מאת יהוה וצדקה מאלהי ישעו "
    },
    {
        "bookchapter": "תהילים",
        "chapter": "כד",
        "versechapter": "ו",
        "bookseder": "תהילים",
        "seder": "ג",
        "verseseder": "נט",
        "versenikud": "זֶ֭ה דּ֣וֹר דרשו דֹּרְשָׁ֑יו מְבַקְשֵׁ֨י פָנֶ֖יךָ יַעֲקֹ֣ב סֶֽלָה׃ ",
        "versenonikud": "זה דור דרשו דרשיו מבקשי פניך יעקב סלה "
    },
    {
        "bookchapter": "תהילים",
        "chapter": "כד",
        "versechapter": "ז",
        "bookseder": "תהילים",
        "seder": "ג",
        "verseseder": "ס",
        "versenikud": "שְׂא֤וּ שְׁעָרִ֨ים ׀ רָֽאשֵׁיכֶ֗ם וְֽ֭הִנָּשְׂאוּ פִּתְחֵ֣י עוֹלָ֑ם וְ֝יָב֗וֹא מֶ֣לֶךְ הַכָּבֽוֹד׃ ",
        "versenonikud": "שאו שערים  ראשיכם והנשאו פתחי עולם ויבוא מלך הכבוד "
    },
    {
        "bookchapter": "תהילים",
        "chapter": "כד",
        "versechapter": "ח",
        "bookseder": "תהילים",
        "seder": "ג",
        "verseseder": "סא",
        "versenikud": "מִ֥י זֶה֮ מֶ֤לֶךְ הַכָּ֫ב֥וֹד יְ֭הוָה עִזּ֣וּז וְגִבּ֑וֹר יְ֝הוָ֗ה גִּבּ֥וֹר מִלְחָמָֽה׃ ",
        "versenonikud": "מי זה מלך הכבוד יהוה עזוז וגבור יהוה גבור מלחמה "
    },
    {
        "bookchapter": "תהילים",
        "chapter": "כד",
        "versechapter": "ט",
        "bookseder": "תהילים",
        "seder": "ג",
        "verseseder": "סב",
        "versenikud": "שְׂא֤וּ שְׁעָרִ֨ים ׀ רָֽאשֵׁיכֶ֗ם וּ֭שְׂאוּ פִּתְחֵ֣י עוֹלָ֑ם וְ֝יָבֹא מֶ֣לֶךְ הַכָּבֽוֹד׃ ",
        "versenonikud": "שאו שערים  ראשיכם ושאו פתחי עולם ויבא מלך הכבוד "
    },
    {
        "bookchapter": "תהילים",
        "chapter": "כד",
        "versechapter": "י",
        "bookseder": "תהילים",
        "seder": "ג",
        "verseseder": "סג",
        "versenikud": "מִ֤י ה֣וּא זֶה֮ מֶ֤לֶךְ הַכָּ֫ב֥וֹד יְהוָ֥ה צְבָא֑וֹת ה֤וּא מֶ֖לֶךְ הַכָּב֣וֹד סֶֽלָה׃ ",
        "versenonikud": "מי הוא זה מלך הכבוד יהוה צבאות הוא מלך הכבוד סלה "
    }
]