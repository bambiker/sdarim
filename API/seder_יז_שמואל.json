[
    {
        "bookchapter": "שמואל א",
        "chapter": "כה",
        "versechapter": "לג",
        "bookseder": "שמואל",
        "seder": "יז",
        "verseseder": "א",
        "versenikud": "וּבָר֥וּךְ טַעְמֵ֖ךְ וּבְרוּכָ֣ה אָ֑תְּ אֲשֶׁ֨ר כְּלִתִ֜נִי הַיּ֤וֹם הַזֶּה֙ מִבּ֣וֹא בְדָמִ֔ים וְהֹשֵׁ֥עַ יָדִ֖י לִֽי׃ ",
        "versenonikud": "וברוך טעמך וברוכה את אשר כלתני היום הזה מבוא בדמים והשע ידי לי "
    },
    {
        "bookchapter": "שמואל א",
        "chapter": "כה",
        "versechapter": "לד",
        "bookseder": "שמואל",
        "seder": "יז",
        "verseseder": "ב",
        "versenikud": "וְאוּלָ֗ם חַי־ יְהוָה֙ אֱלֹהֵ֣י יִשְׂרָאֵ֔ל אֲשֶׁ֣ר מְנָעַ֔נִי מֵהָרַ֖ע אֹתָ֑ךְ כִּ֣י ׀ לוּלֵ֣י מִהַ֗רְתְּ ותבאתי וַתָּבֹאת֙ לִקְרָאתִ֔י כִּ֣י אִם־ נוֹתַ֧ר לְנָבָ֛ל עַד־ א֥וֹר הַבֹּ֖קֶר מַשְׁתִּ֥ין בְּקִֽיר׃ ",
        "versenonikud": "ואולם חי יהוה אלהי ישראל אשר מנעני מהרע אתך כי  לולי מהרת ותבאתי ותבאת לקראתי כי אם נותר לנבל עד אור הבקר משתין בקיר "
    },
    {
        "bookchapter": "שמואל א",
        "chapter": "כה",
        "versechapter": "לה",
        "bookseder": "שמואל",
        "seder": "יז",
        "verseseder": "ג",
        "versenikud": "וַיִּקַּ֤ח דָּוִד֙ מִיָּדָ֔הּ אֵ֥ת אֲשֶׁר־ הֵבִ֖יאָה ל֑וֹ וְלָ֣הּ אָמַ֗ר עֲלִ֤י לְשָׁלוֹם֙ לְבֵיתֵ֔ךְ רְאִי֙ שָׁמַ֣עְתִּי בְקוֹלֵ֔ךְ וָאֶשָּׂ֖א פָּנָֽיִךְ׃ ",
        "versenonikud": "ויקח דוד מידה את אשר הביאה לו ולה אמר עלי לשלום לביתך ראי שמעתי בקולך ואשא פניך "
    },
    {
        "bookchapter": "שמואל א",
        "chapter": "כה",
        "versechapter": "לו",
        "bookseder": "שמואל",
        "seder": "יז",
        "verseseder": "ד",
        "versenikud": "וַתָּבֹ֣א אֲבִיגַ֣יִל ׀ אֶל־ נָבָ֡ל וְהִנֵּה־ לוֹ֩ מִשְׁתֶּ֨ה בְּבֵית֜וֹ כְּמִשְׁתֵּ֣ה הַמֶּ֗לֶךְ וְלֵ֤ב נָבָל֙ ט֣וֹב עָלָ֔יו וְה֥וּא שִׁכֹּ֖ר עַד־ מְאֹ֑ד וְלֹֽא־ הִגִּ֣ידָה לּ֗וֹ דָּבָ֥ר קָטֹ֛ן וְגָד֖וֹל עַד־ א֥וֹר הַבֹּֽקֶר׃ ",
        "versenonikud": "ותבא אביגיל  אל נבל והנה לו משתה בביתו כמשתה המלך ולב נבל טוב עליו והוא שכר עד מאד ולא הגידה לו דבר קטן וגדול עד אור הבקר "
    },
    {
        "bookchapter": "שמואל א",
        "chapter": "כה",
        "versechapter": "לז",
        "bookseder": "שמואל",
        "seder": "יז",
        "verseseder": "ה",
        "versenikud": "וַיְהִ֣י בַבֹּ֗קֶר בְּצֵ֤את הַיַּ֙יִן֙ מִנָּבָ֔ל וַתַּגֶּד־ ל֣וֹ אִשְׁתּ֔וֹ אֶת־ הַדְּבָרִ֖ים הָאֵ֑לֶּה וַיָּ֤מָת לִבּוֹ֙ בְּקִרְבּ֔וֹ וְה֖וּא הָיָ֥ה לְאָֽבֶן׃ ",
        "versenonikud": "ויהי בבקר בצאת היין מנבל ותגד לו אשתו את הדברים האלה וימת לבו בקרבו והוא היה לאבן "
    },
    {
        "bookchapter": "שמואל א",
        "chapter": "כה",
        "versechapter": "לח",
        "bookseder": "שמואל",
        "seder": "יז",
        "verseseder": "ו",
        "versenikud": "וַיְהִ֖י כַּעֲשֶׂ֣רֶת הַיָּמִ֑ים וַיִּגֹּ֧ף יְהוָ֛ה אֶת־ נָבָ֖ל וַיָּמֹֽת׃ ",
        "versenonikud": "ויהי כעשרת הימים ויגף יהוה את נבל וימת "
    },
    {
        "bookchapter": "שמואל א",
        "chapter": "כה",
        "versechapter": "לט",
        "bookseder": "שמואל",
        "seder": "יז",
        "verseseder": "ז",
        "versenikud": "וַיִּשְׁמַ֣ע דָּוִד֮ כִּ֣י מֵ֣ת נָבָל֒ וַיֹּ֡אמֶר בָּר֣וּךְ יְהוָ֡ה אֲשֶׁ֣ר רָב֩ אֶת־ רִ֨יב חֶרְפָּתִ֜י מִיַּ֣ד נָבָ֗ל וְאֶת־ עַבְדּוֹ֙ חָשַׂ֣ךְ מֵֽרָעָ֔ה וְאֵת֙ רָעַ֣ת נָבָ֔ל הֵשִׁ֥יב יְהוָ֖ה בְּרֹאשׁ֑וֹ וַיִּשְׁלַ֤ח דָּוִד֙ וַיְדַבֵּ֣ר בַּאֲבִיגַ֔יִל לְקַחְתָּ֥הּ ל֖וֹ לְאִשָּֽׁה׃ ",
        "versenonikud": "וישמע דוד כי מת נבל ויאמר ברוך יהוה אשר רב את ריב חרפתי מיד נבל ואת עבדו חשך מרעה ואת רעת נבל השיב יהוה בראשו וישלח דוד וידבר באביגיל לקחתה לו לאשה "
    },
    {
        "bookchapter": "שמואל א",
        "chapter": "כה",
        "versechapter": "מ",
        "bookseder": "שמואל",
        "seder": "יז",
        "verseseder": "ח",
        "versenikud": "וַיָּבֹ֜אוּ עַבְדֵ֥י דָוִ֛ד אֶל־ אֲבִיגַ֖יִל הַכַּרְמֶ֑לָה וַיְדַבְּר֤וּ אֵלֶ֙יהָ֙ לֵאמֹ֔ר דָּוִד֙ שְׁלָחָ֣נוּ אֵלַ֔יִךְ לְקַחְתֵּ֥ךְ ל֖וֹ לְאִשָּֽׁה׃ ",
        "versenonikud": "ויבאו עבדי דוד אל אביגיל הכרמלה וידברו אליה לאמר דוד שלחנו אליך לקחתך לו לאשה "
    },
    {
        "bookchapter": "שמואל א",
        "chapter": "כה",
        "versechapter": "מא",
        "bookseder": "שמואל",
        "seder": "יז",
        "verseseder": "ט",
        "versenikud": "וַתָּ֕קָם וַתִּשְׁתַּ֥חוּ אַפַּ֖יִם אָ֑רְצָה וַתֹּ֗אמֶר הִנֵּ֤ה אֲמָֽתְךָ֙ לְשִׁפְחָ֔ה לִרְחֹ֕ץ רַגְלֵ֖י עַבְדֵ֥י אֲדֹנִֽי׃ ",
        "versenonikud": "ותקם ותשתחו אפים ארצה ותאמר הנה אמתך לשפחה לרחץ רגלי עבדי אדני "
    },
    {
        "bookchapter": "שמואל א",
        "chapter": "כה",
        "versechapter": "מב",
        "bookseder": "שמואל",
        "seder": "יז",
        "verseseder": "י",
        "versenikud": "וַתְּמַהֵ֞ר וַתָּ֣קָם אֲבִיגַ֗יִל וַתִּרְכַּב֙ עַֽל־ הַחֲמ֔וֹר וְחָמֵשׁ֙ נַעֲרֹתֶ֔יהָ הַהֹלְכ֖וֹת לְרַגְלָ֑הּ וַתֵּ֗לֶךְ אַֽחֲרֵי֙ מַלְאֲכֵ֣י דָוִ֔ד וַתְּהִי־ ל֖וֹ לְאִשָּֽׁה׃ ",
        "versenonikud": "ותמהר ותקם אביגיל ותרכב על החמור וחמש נערתיה ההלכות לרגלה ותלך אחרי מלאכי דוד ותהי לו לאשה "
    },
    {
        "bookchapter": "שמואל א",
        "chapter": "כה",
        "versechapter": "מג",
        "bookseder": "שמואל",
        "seder": "יז",
        "verseseder": "יא",
        "versenikud": "וְאֶת־ אֲחִינֹ֛עַם לָקַ֥ח דָּוִ֖ד מִֽיִּזְרְעֶ֑אל וַתִּהְיֶ֛יןָ גַּֽם־ שְׁתֵּיהֶ֥ן ל֖וֹ לְנָשִֽׁים׃ ",
        "versenonikud": "ואת אחינעם לקח דוד מיזרעאל ותהיין גם שתיהן לו לנשים "
    },
    {
        "bookchapter": "שמואל א",
        "chapter": "כה",
        "versechapter": "מד",
        "bookseder": "שמואל",
        "seder": "יז",
        "verseseder": "יב",
        "versenikud": "וְשָׁא֗וּל נָתַ֛ן אֶת־ מִיכַ֥ל בִּתּ֖וֹ אֵ֣שֶׁת דָּוִ֑ד לְפַלְטִ֥י בֶן־ לַ֖יִשׁ אֲשֶׁ֥ר מִגַּלִּֽים׃ ",
        "versenonikud": "ושאול נתן את מיכל בתו אשת דוד לפלטי בן ליש אשר מגלים "
    },
    {
        "bookchapter": "שמואל א",
        "chapter": "כו",
        "versechapter": "א",
        "bookseder": "שמואל",
        "seder": "יז",
        "verseseder": "יג",
        "versenikud": "וַיָּבֹ֤אוּ הַזִּפִים֙ אֶל־ שָׁא֔וּל הַגִּבְעָ֖תָה לֵאמֹ֑ר הֲל֨וֹא דָוִ֤ד מִסְתַּתֵּר֙ בְּגִבְעַ֣ת הַחֲכִילָ֔ה עַ֖ל פְּנֵ֥י הַיְשִׁימֹֽן׃ ",
        "versenonikud": "ויבאו הזפים אל שאול הגבעתה לאמר הלוא דוד מסתתר בגבעת החכילה על פני הישימן "
    },
    {
        "bookchapter": "שמואל א",
        "chapter": "כו",
        "versechapter": "ב",
        "bookseder": "שמואל",
        "seder": "יז",
        "verseseder": "יד",
        "versenikud": "וַיָּ֣קָם שָׁא֗וּל וַיֵּ֙רֶד֙ אֶל־ מִדְבַּר־ זִ֔יף וְאִתּ֛וֹ שְׁלֹֽשֶׁת־ אֲלָפִ֥ים אִ֖ישׁ בְּחוּרֵ֣י יִשְׂרָאֵ֑ל לְבַקֵּ֥שׁ אֶת־ דָּוִ֖ד בְּמִדְבַּר־ זִֽיף׃ ",
        "versenonikud": "ויקם שאול וירד אל מדבר זיף ואתו שלשת אלפים איש בחורי ישראל לבקש את דוד במדבר זיף "
    },
    {
        "bookchapter": "שמואל א",
        "chapter": "כו",
        "versechapter": "ג",
        "bookseder": "שמואל",
        "seder": "יז",
        "verseseder": "טו",
        "versenikud": "וַיִּ֨חַן שָׁא֜וּל בְּגִבְעַ֣ת הַחֲכִילָ֗ה אֲשֶׁ֛ר עַל־ פְּנֵ֥י הַיְשִׁימֹ֖ן עַל־ הַדָּ֑רֶךְ וְדָוִד֙ יֹשֵׁ֣ב בַּמִּדְבָּ֔ר וַיַּ֕רְא כִּ֣י בָ֥א שָׁא֛וּל אַחֲרָ֖יו הַמִּדְבָּֽרָה׃ ",
        "versenonikud": "ויחן שאול בגבעת החכילה אשר על פני הישימן על הדרך ודוד ישב במדבר וירא כי בא שאול אחריו המדברה "
    },
    {
        "bookchapter": "שמואל א",
        "chapter": "כו",
        "versechapter": "ד",
        "bookseder": "שמואל",
        "seder": "יז",
        "verseseder": "טז",
        "versenikud": "וַיִּשְׁלַ֥ח דָּוִ֖ד מְרַגְּלִ֑ים וַיֵּ֕דַע כִּֽי־ בָ֥א שָׁא֖וּל אֶל־ נָכֽוֹן׃ ",
        "versenonikud": "וישלח דוד מרגלים וידע כי בא שאול אל נכון "
    },
    {
        "bookchapter": "שמואל א",
        "chapter": "כו",
        "versechapter": "ה",
        "bookseder": "שמואל",
        "seder": "יז",
        "verseseder": "יז",
        "versenikud": "וַיָּ֣קָם דָּוִ֗ד וַיָּבֹא֮ אֶֽל־ הַמָּקוֹם֮ אֲשֶׁ֣ר חָנָה־ שָׁ֣ם שָׁאוּל֒ וַיַּ֣רְא דָּוִ֗ד אֶת־ הַמָּקוֹם֙ אֲשֶׁ֣ר שָֽׁכַב־ שָׁ֣ם שָׁא֔וּל וְאַבְנֵ֥ר בֶּן־ נֵ֖ר שַׂר־ צְבָא֑וֹ וְשָׁאוּל֙ שֹׁכֵ֣ב בַּמַּעְגָּ֔ל וְהָעָ֖ם חֹנִ֥ים סביבתו סְבִיבֹתָֽיו׃ ",
        "versenonikud": "ויקם דוד ויבא אל המקום אשר חנה שם שאול וירא דוד את המקום אשר שכב שם שאול ואבנר בן נר שר צבאו ושאול שכב במעגל והעם חנים סביבתו סביבתיו "
    },
    {
        "bookchapter": "שמואל א",
        "chapter": "כו",
        "versechapter": "ו",
        "bookseder": "שמואל",
        "seder": "יז",
        "verseseder": "יח",
        "versenikud": "וַיַּ֨עַן דָּוִ֜ד וַיֹּ֣אמֶר ׀ אֶל־ אֲחִימֶ֣לֶךְ הַחִתִּ֗י וְאֶל־ אֲבִישַׁ֨י בֶּן־ צְרוּיָ֜ה אֲחִ֤י יוֹאָב֙ לֵאמֹ֔ר מִֽי־ יֵרֵ֥ד אִתִּ֛י אֶל־ שָׁא֖וּל אֶל־ הַֽמַּחֲנֶ֑ה וַיֹּ֣אמֶר אֲבִישַׁ֔י אֲנִ֖י אֵרֵ֥ד עִמָּֽךְ׃ ",
        "versenonikud": "ויען דוד ויאמר  אל אחימלך החתי ואל אבישי בן צרויה אחי יואב לאמר מי ירד אתי אל שאול אל המחנה ויאמר אבישי אני ארד עמך "
    },
    {
        "bookchapter": "שמואל א",
        "chapter": "כו",
        "versechapter": "ז",
        "bookseder": "שמואל",
        "seder": "יז",
        "verseseder": "יט",
        "versenikud": "וַיָּבֹא֩ דָוִ֨ד וַאֲבִישַׁ֥י ׀ אֶל־ הָעָם֮ לַיְלָה֒ וְהִנֵּ֣ה שָׁא֗וּל שֹׁכֵ֤ב יָשֵׁן֙ בַּמַּעְגָּ֔ל וַחֲנִית֥וֹ מְעוּכָֽה־ בָאָ֖רֶץ מראשתו מְרַאֲשֹׁתָ֑יו וְאַבְנֵ֣ר וְהָעָ֔ם שֹׁכְבִ֖ים סביבתו סְבִיבֹתָֽיו׃ ",
        "versenonikud": "ויבא דוד ואבישי  אל העם לילה והנה שאול שכב ישן במעגל וחניתו מעוכה בארץ מראשתו מראשתיו ואבנר והעם שכבים סביבתו סביבתיו "
    },
    {
        "bookchapter": "שמואל א",
        "chapter": "כו",
        "versechapter": "ח",
        "bookseder": "שמואל",
        "seder": "יז",
        "verseseder": "כ",
        "versenikud": "וַיֹּ֤אמֶר אֲבִישַׁי֙ אֶל־ דָּוִ֔ד סִגַּ֨ר אֱלֹהִ֥ים הַיּ֛וֹם אֶת־ אוֹיִבְךָ֖ בְּיָדֶ֑ךָ וְעַתָּה֩ אַכֶּ֨נּוּ נָ֜א בַּחֲנִ֤ית וּבָאָ֙רֶץ֙ פַּ֣עַם אַחַ֔ת וְלֹ֥א אֶשְׁנֶ֖ה לֽוֹ׃ ",
        "versenonikud": "ויאמר אבישי אל דוד סגר אלהים היום את אויבך בידך ועתה אכנו נא בחנית ובארץ פעם אחת ולא אשנה לו "
    },
    {
        "bookchapter": "שמואל א",
        "chapter": "כו",
        "versechapter": "ט",
        "bookseder": "שמואל",
        "seder": "יז",
        "verseseder": "כא",
        "versenikud": "וַיֹּ֧אמֶר דָּוִ֛ד אֶל־ אֲבִישַׁ֖י אַל־ תַּשְׁחִיתֵ֑הוּ כִּ֠י מִ֣י שָׁלַ֥ח יָד֛וֹ בִּמְשִׁ֥יחַ יְהוָ֖ה וְנִקָּֽה׃ ",
        "versenonikud": "ויאמר דוד אל אבישי אל תשחיתהו כי מי שלח ידו במשיח יהוה ונקה "
    },
    {
        "bookchapter": "שמואל א",
        "chapter": "כו",
        "versechapter": "י",
        "bookseder": "שמואל",
        "seder": "יז",
        "verseseder": "כב",
        "versenikud": "וַיֹּ֤אמֶר דָּוִד֙ חַי־ יְהוָ֔ה כִּ֥י אִם־ יְהוָ֖ה יִגָּפֶ֑נּוּ אֽוֹ־ יוֹמ֤וֹ יָבוֹא֙ וָמֵ֔ת א֧וֹ בַמִּלְחָמָ֛ה יֵרֵ֖ד וְנִסְפָּֽה׃ ",
        "versenonikud": "ויאמר דוד חי יהוה כי אם יהוה יגפנו או יומו יבוא ומת או במלחמה ירד ונספה "
    },
    {
        "bookchapter": "שמואל א",
        "chapter": "כו",
        "versechapter": "יא",
        "bookseder": "שמואל",
        "seder": "יז",
        "verseseder": "כג",
        "versenikud": "חָלִ֤ילָה לִּי֙ מֵֽיהוָ֔ה מִשְּׁלֹ֥חַ יָדִ֖י בִּמְשִׁ֣יחַ יְהוָ֑ה וְ֠עַתָּה קַח־ נָ֨א אֶֽת־ הַחֲנִ֜ית אֲשֶׁ֧ר מראשתו מְרַאֲשֹׁתָ֛יו וְאֶת־ צַפַּ֥חַת הַמַּ֖יִם וְנֵ֥לֲכָה לָּֽנוּ׃ ",
        "versenonikud": "חלילה לי מיהוה משלח ידי במשיח יהוה ועתה קח נא את החנית אשר מראשתו מראשתיו ואת צפחת המים ונלכה לנו "
    },
    {
        "bookchapter": "שמואל א",
        "chapter": "כו",
        "versechapter": "יב",
        "bookseder": "שמואל",
        "seder": "יז",
        "verseseder": "כד",
        "versenikud": "וַיִּקַּח֩ דָּוִ֨ד אֶֽת־ הַחֲנִ֜ית וְאֶת־ צַפַּ֤חַת הַמַּ֙יִם֙ מֵרַאֲשֹׁתֵ֣י שָׁא֔וּל וַיֵּלְכ֖וּ לָהֶ֑ם וְאֵ֣ין רֹאֶה֩ וְאֵ֨ין יוֹדֵ֜עַ וְאֵ֣ין מֵקִ֗יץ כִּ֤י כֻלָּם֙ יְשֵׁנִ֔ים כִּ֚י תַּרְדֵּמַ֣ת יְהוָ֔ה נָפְלָ֖ה עֲלֵיהֶֽם׃ ",
        "versenonikud": "ויקח דוד את החנית ואת צפחת המים מראשתי שאול וילכו להם ואין ראה ואין יודע ואין מקיץ כי כלם ישנים כי תרדמת יהוה נפלה עליהם "
    },
    {
        "bookchapter": "שמואל א",
        "chapter": "כו",
        "versechapter": "יג",
        "bookseder": "שמואל",
        "seder": "יז",
        "verseseder": "כה",
        "versenikud": "וַיַּעֲבֹ֤ר דָּוִד֙ הָעֵ֔בֶר וַיַּעֲמֹ֥ד עַל־ רֹאשׁ־ הָהָ֖ר מֵֽרָחֹ֑ק רַ֥ב הַמָּק֖וֹם בֵּינֵיהֶֽם׃ ",
        "versenonikud": "ויעבר דוד העבר ויעמד על ראש ההר מרחק רב המקום ביניהם "
    },
    {
        "bookchapter": "שמואל א",
        "chapter": "כו",
        "versechapter": "יד",
        "bookseder": "שמואל",
        "seder": "יז",
        "verseseder": "כו",
        "versenikud": "וַיִּקְרָ֨א דָוִ֜ד אֶל־ הָעָ֗ם וְאֶל־ אַבְנֵ֤ר בֶּן־ נֵר֙ לֵאמֹ֔ר הֲל֥וֹא תַעֲנֶ֖ה אַבְנֵ֑ר וַיַּ֤עַן אַבְנֵר֙ וַיֹּ֔אמֶר מִ֥י אַתָּ֖ה קָרָ֥אתָ אֶל־ הַמֶּֽלֶךְ׃ ",
        "versenonikud": "ויקרא דוד אל העם ואל אבנר בן נר לאמר הלוא תענה אבנר ויען אבנר ויאמר מי אתה קראת אל המלך "
    },
    {
        "bookchapter": "שמואל א",
        "chapter": "כו",
        "versechapter": "טו",
        "bookseder": "שמואל",
        "seder": "יז",
        "verseseder": "כז",
        "versenikud": "וַיֹּאמֶר֩ דָּוִ֨ד אֶל־ אַבְנֵ֜ר הֲלוֹא־ אִ֣ישׁ אַתָּ֗ה וּמִ֤י כָמ֙וֹךָ֙ בְּיִשְׂרָאֵ֔ל וְלָ֙מָּה֙ לֹ֣א שָׁמַ֔רְתָּ אֶל־ אֲדֹנֶ֖יךָ הַמֶּ֑לֶךְ כִּי־ בָא֙ אַחַ֣ד הָעָ֔ם לְהַשְׁחִ֖ית אֶת־ הַמֶּ֥לֶךְ אֲדֹנֶֽיךָ׃ ",
        "versenonikud": "ויאמר דוד אל אבנר הלוא איש אתה ומי כמוך בישראל ולמה לא שמרת אל אדניך המלך כי בא אחד העם להשחית את המלך אדניך "
    },
    {
        "bookchapter": "שמואל א",
        "chapter": "כו",
        "versechapter": "טז",
        "bookseder": "שמואל",
        "seder": "יז",
        "verseseder": "כח",
        "versenikud": "לֹא־ ט֞וֹב הַדָּבָ֣ר הַזֶּה֮ אֲשֶׁ֣ר עָשִׂיתָ֒ חַי־ יְהוָ֗ה כִּ֤י בְנֵי־ מָ֙וֶת֙ אַתֶּ֔ם אֲשֶׁ֧ר לֹֽא־ שְׁמַרְתֶּ֛ם עַל־ אֲדֹנֵיכֶ֖ם עַל־ מְשִׁ֣יחַ יְהוָ֑ה וְעַתָּ֣ה ׀ רְאֵ֗ה אֵֽי־ חֲנִ֥ית הַמֶּ֛לֶךְ וְאֶת־ צַפַּ֥חַת הַמַּ֖יִם אֲשֶׁ֥ר מראשתו מְרַאֲשֹׁתָֽיו׃ ",
        "versenonikud": "לא טוב הדבר הזה אשר עשית חי יהוה כי בני מות אתם אשר לא שמרתם על אדניכם על משיח יהוה ועתה  ראה אי חנית המלך ואת צפחת המים אשר מראשתו מראשתיו "
    },
    {
        "bookchapter": "שמואל א",
        "chapter": "כו",
        "versechapter": "יז",
        "bookseder": "שמואל",
        "seder": "יז",
        "verseseder": "כט",
        "versenikud": "וַיַּכֵּ֤ר שָׁאוּל֙ אֶת־ ק֣וֹל דָּוִ֔ד וַיֹּ֕אמֶר הֲקוֹלְךָ֥ זֶ֖ה בְּנִ֣י דָוִ֑ד וַיֹּ֣אמֶר דָּוִ֔ד קוֹלִ֖י אֲדֹנִ֥י הַמֶּֽלֶךְ׃ ",
        "versenonikud": "ויכר שאול את קול דוד ויאמר הקולך זה בני דוד ויאמר דוד קולי אדני המלך "
    },
    {
        "bookchapter": "שמואל א",
        "chapter": "כו",
        "versechapter": "יח",
        "bookseder": "שמואל",
        "seder": "יז",
        "verseseder": "ל",
        "versenikud": "וַיֹּ֕אמֶר לָ֥מָּה זֶּ֛ה אֲדֹנִ֥י רֹדֵ֖ף אַחֲרֵ֣י עַבְדּ֑וֹ כִּ֚י מֶ֣ה עָשִׂ֔יתִי וּמַה־ בְּיָדִ֖י רָעָֽה׃ ",
        "versenonikud": "ויאמר למה זה אדני רדף אחרי עבדו כי מה עשיתי ומה בידי רעה "
    },
    {
        "bookchapter": "שמואל א",
        "chapter": "כו",
        "versechapter": "יט",
        "bookseder": "שמואל",
        "seder": "יז",
        "verseseder": "לא",
        "versenikud": "וְעַתָּ֗ה יִֽשְׁמַֽע־ נָא֙ אֲדֹנִ֣י הַמֶּ֔לֶךְ אֵ֖ת דִּבְרֵ֣י עַבְדּ֑וֹ אִם־ יְהוָ֞ה הֱסִֽיתְךָ֥ בִי֙ יָרַ֣ח מִנְחָ֔ה וְאִ֣ם ׀ בְּנֵ֣י הָאָדָ֗ם אֲרוּרִ֥ים הֵם֙ לִפְנֵ֣י יְהוָ֔ה כִּֽי־ גֵרְשׁ֣וּנִי הַיּ֗וֹם מֵהִסְתַּפֵּ֜חַ בְּנַחֲלַ֤ת יְהוָה֙ לֵאמֹ֔ר לֵ֥ךְ עֲבֹ֖ד אֱלֹהִ֥ים אֲחֵרִֽים׃ ",
        "versenonikud": "ועתה ישמע נא אדני המלך את דברי עבדו אם יהוה הסיתך בי ירח מנחה ואם  בני האדם ארורים הם לפני יהוה כי גרשוני היום מהסתפח בנחלת יהוה לאמר לך עבד אלהים אחרים "
    },
    {
        "bookchapter": "שמואל א",
        "chapter": "כו",
        "versechapter": "כ",
        "bookseder": "שמואל",
        "seder": "יז",
        "verseseder": "לב",
        "versenikud": "וְעַתָּ֗ה אַל־ יִפֹּ֤ל דָּֽמִי֙ אַ֔רְצָה מִנֶּ֖גֶד פְּנֵ֣י יְהוָ֑ה כִּֽי־ יָצָ֞א מֶ֣לֶךְ יִשְׂרָאֵ֗ל לְבַקֵּשׁ֙ אֶת־ פַּרְעֹ֣שׁ אֶחָ֔ד כַּאֲשֶׁ֛ר יִרְדֹּ֥ף הַקֹּרֵ֖א בֶּהָרִֽים׃ ",
        "versenonikud": "ועתה אל יפל דמי ארצה מנגד פני יהוה כי יצא מלך ישראל לבקש את פרעש אחד כאשר ירדף הקרא בהרים "
    },
    {
        "bookchapter": "שמואל א",
        "chapter": "כו",
        "versechapter": "כא",
        "bookseder": "שמואל",
        "seder": "יז",
        "verseseder": "לג",
        "versenikud": "וַיֹּאמֶר֩ שָׁא֨וּל חָטָ֜אתִי שׁ֣וּב בְּנִֽי־ דָוִ֗ד כִּ֠י לֹֽא־ אָרַ֤ע לְךָ֙ ע֔וֹד תַּ֠חַת אֲשֶׁ֨ר יָקְרָ֥ה נַפְשִׁ֛י בְּעֵינֶ֖יךָ הַיּ֣וֹם הַזֶּ֑ה הִנֵּ֥ה הִסְכַּ֛לְתִּי וָאֶשְׁגֶּ֖ה הַרְבֵּ֥ה מְאֹֽד׃ ",
        "versenonikud": "ויאמר שאול חטאתי שוב בני דוד כי לא ארע לך עוד תחת אשר יקרה נפשי בעיניך היום הזה הנה הסכלתי ואשגה הרבה מאד "
    },
    {
        "bookchapter": "שמואל א",
        "chapter": "כו",
        "versechapter": "כב",
        "bookseder": "שמואל",
        "seder": "יז",
        "verseseder": "לד",
        "versenikud": "וַיַּ֤עַן דָּוִד֙ וַיֹּ֔אמֶר הִנֵּ֖ה החנית חֲנִ֣ית הַמֶּ֑לֶךְ וְיַעֲבֹ֛ר אֶחָ֥ד מֵֽהַנְּעָרִ֖ים וְיִקָּחֶֽהָ׃ ",
        "versenonikud": "ויען דוד ויאמר הנה החנית חנית המלך ויעבר אחד מהנערים ויקחה "
    },
    {
        "bookchapter": "שמואל א",
        "chapter": "כו",
        "versechapter": "כג",
        "bookseder": "שמואל",
        "seder": "יז",
        "verseseder": "לה",
        "versenikud": "וַֽיהוָה֙ יָשִׁ֣יב לָאִ֔ישׁ אֶת־ צִדְקָת֖וֹ וְאֶת־ אֱמֻנָת֑וֹ אֲשֶׁר֩ נְתָנְךָ֨ יְהוָ֤ה ׀ הַיּוֹם֙ בְּיָ֔ד וְלֹ֣א אָבִ֔יתִי לִשְׁלֹ֥חַ יָדִ֖י בִּמְשִׁ֥יחַ יְהוָֽה׃ ",
        "versenonikud": "ויהוה ישיב לאיש את צדקתו ואת אמנתו אשר נתנך יהוה  היום ביד ולא אביתי לשלח ידי במשיח יהוה "
    },
    {
        "bookchapter": "שמואל א",
        "chapter": "כו",
        "versechapter": "כד",
        "bookseder": "שמואל",
        "seder": "יז",
        "verseseder": "לו",
        "versenikud": "וְהִנֵּ֗ה כַּאֲשֶׁ֨ר גָּדְלָ֧ה נַפְשְׁךָ֛ הַיּ֥וֹם הַזֶּ֖ה בְּעֵינָ֑י כֵּ֣ן תִּגְדַּ֤ל נַפְשִׁי֙ בְּעֵינֵ֣י יְהוָ֔ה וְיַצִּלֵ֖נִי מִכָּל־ צָרָֽה׃ ",
        "versenonikud": "והנה כאשר גדלה נפשך היום הזה בעיני כן תגדל נפשי בעיני יהוה ויצלני מכל צרה "
    }
]