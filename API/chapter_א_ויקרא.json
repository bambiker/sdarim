[
    {
        "bookchapter": "ויקרא",
        "chapter": "א",
        "versechapter": "א",
        "bookseder": "ויקרא",
        "seder": "א",
        "verseseder": "א",
        "parasha": "ויקרא",
        "versenikud": "וַיִּקְרָ֖א אֶל־ מֹשֶׁ֑ה וַיְדַבֵּ֤ר יְהוָה֙ אֵלָ֔יו מֵאֹ֥הֶל מוֹעֵ֖ד לֵאמֹֽר׃ ",
        "versenonikud": "ויקרא אל משה וידבר יהוה אליו מאהל מועד לאמר "
    },
    {
        "bookchapter": "ויקרא",
        "chapter": "א",
        "versechapter": "ב",
        "bookseder": "ויקרא",
        "seder": "א",
        "verseseder": "ב",
        "parasha": "ויקרא",
        "versenikud": "דַּבֵּ֞ר אֶל־ בְּנֵ֤י יִשְׂרָאֵל֙ וְאָמַרְתָּ֣ אֲלֵהֶ֔ם אָדָ֗ם כִּֽי־ יַקְרִ֥יב מִכֶּ֛ם קָרְבָּ֖ן לַֽיהוָ֑ה מִן־ הַבְּהֵמָ֗ה מִן־ הַבָּקָר֙ וּמִן־ הַצֹּ֔אן תַּקְרִ֖יבוּ אֶת־ קָרְבַּנְכֶֽם׃ ",
        "versenonikud": "דבר אל בני ישראל ואמרת אלהם אדם כי יקריב מכם קרבן ליהוה מן הבהמה מן הבקר ומן הצאן תקריבו את קרבנכם "
    },
    {
        "bookchapter": "ויקרא",
        "chapter": "א",
        "versechapter": "ג",
        "bookseder": "ויקרא",
        "seder": "א",
        "verseseder": "ג",
        "parasha": "ויקרא",
        "versenikud": "אִם־ עֹלָ֤ה קָרְבָּנוֹ֙ מִן־ הַבָּקָ֔ר זָכָ֥ר תָּמִ֖ים יַקְרִיבֶ֑נּוּ אֶל־ פֶּ֝תַח אֹ֤הֶל מוֹעֵד֙ יַקְרִ֣יב אֹת֔וֹ לִרְצֹנ֖וֹ לִפְנֵ֥י יְהוָֽה׃ ",
        "versenonikud": "אם עלה קרבנו מן הבקר זכר תמים יקריבנו אל פתח אהל מועד יקריב אתו לרצנו לפני יהוה "
    },
    {
        "bookchapter": "ויקרא",
        "chapter": "א",
        "versechapter": "ד",
        "bookseder": "ויקרא",
        "seder": "א",
        "verseseder": "ד",
        "parasha": "ויקרא",
        "versenikud": "וְסָמַ֣ךְ יָד֔וֹ עַ֖ל רֹ֣אשׁ הָעֹלָ֑ה וְנִרְצָ֥ה ל֖וֹ לְכַפֵּ֥ר עָלָֽיו׃ ",
        "versenonikud": "וסמך ידו על ראש העלה ונרצה לו לכפר עליו "
    },
    {
        "bookchapter": "ויקרא",
        "chapter": "א",
        "versechapter": "ה",
        "bookseder": "ויקרא",
        "seder": "א",
        "verseseder": "ה",
        "parasha": "ויקרא",
        "versenikud": "וְשָׁחַ֛ט אֶת־ בֶּ֥ן הַבָּקָ֖ר לִפְנֵ֣י יְהוָ֑ה וְ֠הִקְרִיבוּ בְּנֵ֨י אַהֲרֹ֤ן הַֽכֹּֽהֲנִים֙ אֶת־ הַדָּ֔ם וְזָרְק֨וּ אֶת־ הַדָּ֤ם עַל־ הַמִּזְבֵּ֙חַ֙ סָבִ֔יב אֲשֶׁר־ פֶּ֖תַח אֹ֥הֶל מוֹעֵֽד׃ ",
        "versenonikud": "ושחט את בן הבקר לפני יהוה והקריבו בני אהרן הכהנים את הדם וזרקו את הדם על המזבח סביב אשר פתח אהל מועד "
    },
    {
        "bookchapter": "ויקרא",
        "chapter": "א",
        "versechapter": "ו",
        "bookseder": "ויקרא",
        "seder": "א",
        "verseseder": "ו",
        "parasha": "ויקרא",
        "versenikud": "וְהִפְשִׁ֖יט אֶת־ הָעֹלָ֑ה וְנִתַּ֥ח אֹתָ֖הּ לִנְתָחֶֽיהָ׃ ",
        "versenonikud": "והפשיט את העלה ונתח אתה לנתחיה "
    },
    {
        "bookchapter": "ויקרא",
        "chapter": "א",
        "versechapter": "ז",
        "bookseder": "ויקרא",
        "seder": "א",
        "verseseder": "ז",
        "parasha": "ויקרא",
        "versenikud": "וְ֠נָתְנוּ בְּנֵ֨י אַהֲרֹ֧ן הַכֹּהֵ֛ן אֵ֖שׁ עַל־ הַמִּזְבֵּ֑חַ וְעָרְכ֥וּ עֵצִ֖ים עַל־ הָאֵֽשׁ׃ ",
        "versenonikud": "ונתנו בני אהרן הכהן אש על המזבח וערכו עצים על האש "
    },
    {
        "bookchapter": "ויקרא",
        "chapter": "א",
        "versechapter": "ח",
        "bookseder": "ויקרא",
        "seder": "א",
        "verseseder": "ח",
        "parasha": "ויקרא",
        "versenikud": "וְעָרְכ֗וּ בְּנֵ֤י אַהֲרֹן֙ הַכֹּ֣הֲנִ֔ים אֵ֚ת הַנְּתָחִ֔ים אֶת־ הָרֹ֖אשׁ וְאֶת־ הַפָּ֑דֶר עַל־ הָעֵצִים֙ אֲשֶׁ֣ר עַל־ הָאֵ֔שׁ אֲשֶׁ֖ר עַל־ הַמִּזְבֵּֽחַ׃ ",
        "versenonikud": "וערכו בני אהרן הכהנים את הנתחים את הראש ואת הפדר על העצים אשר על האש אשר על המזבח "
    },
    {
        "bookchapter": "ויקרא",
        "chapter": "א",
        "versechapter": "ט",
        "bookseder": "ויקרא",
        "seder": "א",
        "verseseder": "ט",
        "parasha": "ויקרא",
        "versenikud": "וְקִרְבּ֥וֹ וּכְרָעָ֖יו יִרְחַ֣ץ בַּמָּ֑יִם וְהִקְטִ֨יר הַכֹּהֵ֤ן אֶת־ הַכֹּל֙ הַמִּזְבֵּ֔חָה עֹלָ֛ה אִשֵּׁ֥ה רֵֽיחַ־ נִיח֖וֹחַ לַֽיהוָֽה׃ ",
        "versenonikud": "וקרבו וכרעיו ירחץ במים והקטיר הכהן את הכל המזבחה עלה אשה ריח ניחוח ליהוה "
    },
    {
        "bookchapter": "ויקרא",
        "chapter": "א",
        "versechapter": "י",
        "bookseder": "ויקרא",
        "seder": "א",
        "verseseder": "י",
        "parasha": "ויקרא",
        "versenikud": "וְאִם־ מִן־ הַצֹּ֨אן קָרְבָּנ֧וֹ מִן־ הַכְּשָׂבִ֛ים א֥וֹ מִן־ הָעִזִּ֖ים לְעֹלָ֑ה זָכָ֥ר תָּמִ֖ים יַקְרִיבֶֽנּוּ׃ ",
        "versenonikud": "ואם מן הצאן קרבנו מן הכשבים או מן העזים לעלה זכר תמים יקריבנו "
    },
    {
        "bookchapter": "ויקרא",
        "chapter": "א",
        "versechapter": "יא",
        "bookseder": "ויקרא",
        "seder": "א",
        "verseseder": "יא",
        "parasha": "ויקרא",
        "versenikud": "וְשָׁחַ֨ט אֹת֜וֹ עַ֣ל יֶ֧רֶךְ הַמִּזְבֵּ֛חַ צָפֹ֖נָה לִפְנֵ֣י יְהוָ֑ה וְזָרְק֡וּ בְּנֵי֩ אַהֲרֹ֨ן הַכֹּהֲנִ֧ים אֶת־ דָּמ֛וֹ עַל־ הַמִּזְבֵּ֖חַ סָבִֽיב׃ ",
        "versenonikud": "ושחט אתו על ירך המזבח צפנה לפני יהוה וזרקו בני אהרן הכהנים את דמו על המזבח סביב "
    },
    {
        "bookchapter": "ויקרא",
        "chapter": "א",
        "versechapter": "יב",
        "bookseder": "ויקרא",
        "seder": "א",
        "verseseder": "יב",
        "parasha": "ויקרא",
        "versenikud": "וְנִתַּ֤ח אֹתוֹ֙ לִנְתָחָ֔יו וְאֶת־ רֹאשׁ֖וֹ וְאֶת־ פִּדְר֑וֹ וְעָרַ֤ךְ הַכֹּהֵן֙ אֹתָ֔ם עַל־ הָֽעֵצִים֙ אֲשֶׁ֣ר עַל־ הָאֵ֔שׁ אֲשֶׁ֖ר עַל־ הַמִּזְבֵּֽחַ׃ ",
        "versenonikud": "ונתח אתו לנתחיו ואת ראשו ואת פדרו וערך הכהן אתם על העצים אשר על האש אשר על המזבח "
    },
    {
        "bookchapter": "ויקרא",
        "chapter": "א",
        "versechapter": "יג",
        "bookseder": "ויקרא",
        "seder": "א",
        "verseseder": "יג",
        "parasha": "ויקרא",
        "versenikud": "וְהַקֶּ֥רֶב וְהַכְּרָעַ֖יִם יִרְחַ֣ץ בַּמָּ֑יִם וְהִקְרִ֨יב הַכֹּהֵ֤ן אֶת־ הַכֹּל֙ וְהִקְטִ֣יר הַמִּזְבֵּ֔חָה עֹלָ֣ה ה֗וּא אִשֵּׁ֛ה רֵ֥יחַ נִיחֹ֖חַ לַיהוָֽה׃ ",
        "versenonikud": "והקרב והכרעים ירחץ במים והקריב הכהן את הכל והקטיר המזבחה עלה הוא אשה ריח ניחח ליהוה "
    },
    {
        "bookchapter": "ויקרא",
        "chapter": "א",
        "versechapter": "יד",
        "bookseder": "ויקרא",
        "seder": "א",
        "verseseder": "יד",
        "parasha": "ויקרא",
        "versenikud": "וְאִ֧ם מִן־ הָע֛וֹף עֹלָ֥ה קָרְבָּנ֖וֹ לַֽיהוָ֑ה וְהִקְרִ֣יב מִן־ הַתֹּרִ֗ים א֛וֹ מִן־ בְּנֵ֥י הַיּוֹנָ֖ה אֶת־ קָרְבָּנֽוֹ׃ ",
        "versenonikud": "ואם מן העוף עלה קרבנו ליהוה והקריב מן התרים או מן בני היונה את קרבנו "
    },
    {
        "bookchapter": "ויקרא",
        "chapter": "א",
        "versechapter": "טו",
        "bookseder": "ויקרא",
        "seder": "א",
        "verseseder": "טו",
        "parasha": "ויקרא",
        "versenikud": "וְהִקְרִיב֤וֹ הַכֹּהֵן֙ אֶל־ הַמִּזְבֵּ֔חַ וּמָלַק֙ אֶת־ רֹאשׁ֔וֹ וְהִקְטִ֖יר הַמִּזְבֵּ֑חָה וְנִמְצָ֣ה דָמ֔וֹ עַ֖ל קִ֥יר הַמִּזְבֵּֽחַ׃ ",
        "versenonikud": "והקריבו הכהן אל המזבח ומלק את ראשו והקטיר המזבחה ונמצה דמו על קיר המזבח "
    },
    {
        "bookchapter": "ויקרא",
        "chapter": "א",
        "versechapter": "טז",
        "bookseder": "ויקרא",
        "seder": "א",
        "verseseder": "טז",
        "parasha": "ויקרא",
        "versenikud": "וְהֵסִ֥יר אֶת־ מֻרְאָת֖וֹ בְּנֹצָתָ֑הּ וְהִשְׁלִ֨יךְ אֹתָ֜הּ אֵ֤צֶל הַמִּזְבֵּ֙חַ֙ קֵ֔דְמָה אֶל־ מְק֖וֹם הַדָּֽשֶׁן׃ ",
        "versenonikud": "והסיר את מראתו בנצתה והשליך אתה אצל המזבח קדמה אל מקום הדשן "
    },
    {
        "bookchapter": "ויקרא",
        "chapter": "א",
        "versechapter": "יז",
        "bookseder": "ויקרא",
        "seder": "א",
        "verseseder": "יז",
        "parasha": "ויקרא",
        "versenikud": "וְשִׁסַּ֨ע אֹת֣וֹ בִכְנָפָיו֮ לֹ֣א יַבְדִּיל֒ וְהִקְטִ֨יר אֹת֤וֹ הַכֹּהֵן֙ הַמִּזְבֵּ֔חָה עַל־ הָעֵצִ֖ים אֲשֶׁ֣ר עַל־ הָאֵ֑שׁ עֹלָ֣ה ה֗וּא אִשֵּׁ֛ה רֵ֥יחַ נִיחֹ֖חַ לַיהוָֽה׃ ",
        "versenonikud": "ושסע אתו בכנפיו לא יבדיל והקטיר אתו הכהן המזבחה על העצים אשר על האש עלה הוא אשה ריח ניחח ליהוה "
    }
]