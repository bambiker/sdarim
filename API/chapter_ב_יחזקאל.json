[
    {
        "bookchapter": "יחזקאל",
        "chapter": "ב",
        "versechapter": "א",
        "bookseder": "יחזקאל",
        "seder": "א",
        "verseseder": "כט",
        "versenikud": "וַיֹּ֖אמֶר אֵלָ֑י בֶּן־ אָדָם֙ עֲמֹ֣ד עַל־ רַגְלֶ֔יךָ וַאֲדַבֵּ֖ר אֹתָֽךְ׃ ",
        "versenonikud": "ויאמר אלי בן אדם עמד על רגליך ואדבר אתך "
    },
    {
        "bookchapter": "יחזקאל",
        "chapter": "ב",
        "versechapter": "ב",
        "bookseder": "יחזקאל",
        "seder": "א",
        "verseseder": "ל",
        "versenikud": "וַתָּ֧בֹא בִ֣י ר֗וּחַ כַּֽאֲשֶׁר֙ דִּבֶּ֣ר אֵלַ֔י וַתַּעֲמִדֵ֖נִי עַל־ רַגְלָ֑י וָאֶשְׁמַ֕ע אֵ֖ת מִדַּבֵּ֥ר אֵלָֽי׃ ",
        "versenonikud": "ותבא בי רוח כאשר דבר אלי ותעמדני על רגלי ואשמע את מדבר אלי "
    },
    {
        "bookchapter": "יחזקאל",
        "chapter": "ב",
        "versechapter": "ג",
        "bookseder": "יחזקאל",
        "seder": "א",
        "verseseder": "לא",
        "versenikud": "וַיֹּ֣אמֶר אֵלַ֗י בֶּן־ אָדָם֙ שׁוֹלֵ֨חַ אֲנִ֤י אֽוֹתְךָ֙ אֶל־ בְּנֵ֣י יִשְׂרָאֵ֔ל אֶל־ גּוֹיִ֥ם הַמּוֹרְדִ֖ים אֲשֶׁ֣ר מָרְדוּ־ בִ֑י הֵ֤מָּה וַאֲבוֹתָם֙ פָּ֣שְׁעוּ בִ֔י עַד־ עֶ֖צֶם הַיּ֥וֹם הַזֶּֽה׃ ",
        "versenonikud": "ויאמר אלי בן אדם שולח אני אותך אל בני ישראל אל גוים המורדים אשר מרדו בי המה ואבותם פשעו בי עד עצם היום הזה "
    },
    {
        "bookchapter": "יחזקאל",
        "chapter": "ב",
        "versechapter": "ד",
        "bookseder": "יחזקאל",
        "seder": "א",
        "verseseder": "לב",
        "versenikud": "וְהַבָּנִ֗ים קְשֵׁ֤י פָנִים֙ וְחִזְקֵי־ לֵ֔ב אֲנִ֛י שׁוֹלֵ֥חַ אוֹתְךָ֖ אֲלֵיהֶ֑ם וְאָמַרְתָּ֣ אֲלֵיהֶ֔ם כֹּ֥ה אָמַ֖ר אֲדֹנָ֥י יְהֹוִֽה׃ ",
        "versenonikud": "והבנים קשי פנים וחזקי לב אני שולח אותך אליהם ואמרת אליהם כה אמר אדני יהוה "
    },
    {
        "bookchapter": "יחזקאל",
        "chapter": "ב",
        "versechapter": "ה",
        "bookseder": "יחזקאל",
        "seder": "א",
        "verseseder": "לג",
        "versenikud": "וְהֵ֙מָּה֙ אִם־ יִשְׁמְע֣וּ וְאִם־ יֶחְדָּ֔לוּ כִּ֛י בֵּ֥ית מְרִ֖י הֵ֑מָּה וְיָ֣דְע֔וּ כִּ֥י נָבִ֖יא הָיָ֥ה בְתוֹכָֽם׃ ",
        "versenonikud": "והמה אם ישמעו ואם יחדלו כי בית מרי המה וידעו כי נביא היה בתוכם "
    },
    {
        "bookchapter": "יחזקאל",
        "chapter": "ב",
        "versechapter": "ו",
        "bookseder": "יחזקאל",
        "seder": "א",
        "verseseder": "לד",
        "versenikud": "וְאַתָּ֣ה בֶן־ אָ֠דָם אַל־ תִּירָ֨א מֵהֶ֜ם וּמִדִּבְרֵיהֶ֣ם אַל־ תִּירָ֗א כִּ֣י סָרָבִ֤ים וְסַלּוֹנִים֙ אוֹתָ֔ךְ וְאֶל־ עַקְרַבִּ֖ים אַתָּ֣ה יוֹשֵׁ֑ב מִדִּבְרֵיהֶ֤ם אַל־ תִּירָא֙ וּמִפְּנֵיהֶ֣ם אַל־ תֵּחָ֔ת כִּ֛י בֵּ֥ית מְרִ֖י הֵֽמָּה׃ ",
        "versenonikud": "ואתה בן אדם אל תירא מהם ומדבריהם אל תירא כי סרבים וסלונים אותך ואל עקרבים אתה יושב מדבריהם אל תירא ומפניהם אל תחת כי בית מרי המה "
    },
    {
        "bookchapter": "יחזקאל",
        "chapter": "ב",
        "versechapter": "ז",
        "bookseder": "יחזקאל",
        "seder": "א",
        "verseseder": "לה",
        "versenikud": "וְדִבַּרְתָּ֤ אֶת־ דְּבָרַי֙ אֲלֵיהֶ֔ם אִֽם־ יִשְׁמְע֖וּ וְאִם־ יֶחְדָּ֑לוּ כִּ֥י מְרִ֖י הֵֽמָּה׃ ",
        "versenonikud": "ודברת את דברי אליהם אם ישמעו ואם יחדלו כי מרי המה "
    },
    {
        "bookchapter": "יחזקאל",
        "chapter": "ב",
        "versechapter": "ח",
        "bookseder": "יחזקאל",
        "seder": "א",
        "verseseder": "לו",
        "versenikud": "וְאַתָּ֣ה בֶן־ אָדָ֗ם שְׁמַע֙ אֵ֤ת אֲשֶׁר־ אֲנִי֙ מְדַבֵּ֣ר אֵלֶ֔יךָ אַל־ תְּהִי־ מֶ֖רִי כְּבֵ֣ית הַמֶּ֑רִי פְּצֵ֣ה פִ֔יךָ וֶאֱכֹ֕ל אֵ֥ת אֲשֶׁר־ אֲנִ֖י נֹתֵ֥ן אֵלֶֽיךָ׃ ",
        "versenonikud": "ואתה בן אדם שמע את אשר אני מדבר אליך אל תהי מרי כבית המרי פצה פיך ואכל את אשר אני נתן אליך "
    },
    {
        "bookchapter": "יחזקאל",
        "chapter": "ב",
        "versechapter": "ט",
        "bookseder": "יחזקאל",
        "seder": "א",
        "verseseder": "לז",
        "versenikud": "וָאֶרְאֶ֕ה וְהִנֵּה־ יָ֖ד שְׁלוּחָ֣ה אֵלָ֑י וְהִנֵּה־ ב֖וֹ מְגִלַּת־ סֵֽפֶר׃ ",
        "versenonikud": "ואראה והנה יד שלוחה אלי והנה בו מגלת ספר "
    },
    {
        "bookchapter": "יחזקאל",
        "chapter": "ב",
        "versechapter": "י",
        "bookseder": "יחזקאל",
        "seder": "א",
        "verseseder": "לח",
        "versenikud": "וַיִּפְרֹ֤שׂ אוֹתָהּ֙ לְפָנַ֔י וְהִ֥יא כְתוּבָ֖ה פָּנִ֣ים וְאָח֑וֹר וְכָת֣וּב אֵלֶ֔יהָ קִנִ֥ים וָהֶ֖גֶה וָהִֽי׃ ",
        "versenonikud": "ויפרש אותה לפני והיא כתובה פנים ואחור וכתוב אליה קנים והגה והי "
    }
]