[
    {
        "bookchapter": "יחזקאל",
        "chapter": "לד",
        "versechapter": "א",
        "bookseder": "יחזקאל",
        "seder": "כ",
        "verseseder": "יט",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "לד",
        "versechapter": "ב",
        "bookseder": "יחזקאל",
        "seder": "כ",
        "verseseder": "כ",
        "versenikud": "בֶּן־ אָדָ֕ם הִנָּבֵ֖א עַל־ רוֹעֵ֣י יִשְׂרָאֵ֑ל הִנָּבֵ֣א וְאָמַרְתָּ֩ אֲלֵיהֶ֨ם לָרֹעִ֜ים כֹּ֥ה אָמַ֣ר ׀ אֲדֹנָ֣י יְהוִ֗ה ה֤וֹי רֹעֵֽי־ יִשְׂרָאֵל֙ אֲשֶׁ֤ר הָיוּ֙ רֹעִ֣ים אוֹתָ֔ם הֲל֣וֹא הַצֹּ֔אן יִרְע֖וּ הָרֹעִֽים׃ ",
        "versenonikud": "בן אדם הנבא על רועי ישראל הנבא ואמרת אליהם לרעים כה אמר  אדני יהוה הוי רעי ישראל אשר היו רעים אותם הלוא הצאן ירעו הרעים "
    },
    {
        "bookchapter": "יחזקאל",
        "chapter": "לד",
        "versechapter": "ג",
        "bookseder": "יחזקאל",
        "seder": "כ",
        "verseseder": "כא",
        "versenikud": "אֶת־ הַחֵ֤לֶב תֹּאכֵ֙לוּ֙ וְאֶת־ הַצֶּ֣מֶר תִּלְבָּ֔שׁוּ הַבְּרִיאָ֖ה תִּזְבָּ֑חוּ הַצֹּ֖אן לֹ֥א תִרְעֽוּ׃ ",
        "versenonikud": "את החלב תאכלו ואת הצמר תלבשו הבריאה תזבחו הצאן לא תרעו "
    },
    {
        "bookchapter": "יחזקאל",
        "chapter": "לד",
        "versechapter": "ד",
        "bookseder": "יחזקאל",
        "seder": "כ",
        "verseseder": "כב",
        "versenikud": "אֶֽת־ הַנַּחְלוֹת֩ לֹ֨א חִזַּקְתֶּ֜ם וְאֶת־ הַחוֹלָ֣ה לֹֽא־ רִפֵּאתֶ֗ם וְלַנִּשְׁבֶּ֙רֶת֙ לֹ֣א חֲבַשְׁתֶּ֔ם וְאֶת־ הַנִּדַּ֙חַת֙ לֹ֣א הֲשֵׁבֹתֶ֔ם וְאֶת־ הָאֹבֶ֖דֶת לֹ֣א בִקַּשְׁתֶּ֑ם וּבְחָזְקָ֛ה רְדִיתֶ֥ם אֹתָ֖ם וּבְפָֽרֶךְ׃ ",
        "versenonikud": "את הנחלות לא חזקתם ואת החולה לא רפאתם ולנשברת לא חבשתם ואת הנדחת לא השבתם ואת האבדת לא בקשתם ובחזקה רדיתם אתם ובפרך "
    },
    {
        "bookchapter": "יחזקאל",
        "chapter": "לד",
        "versechapter": "ה",
        "bookseder": "יחזקאל",
        "seder": "כ",
        "verseseder": "כג",
        "versenikud": "וַתְּפוּצֶ֖ינָה מִבְּלִ֣י רֹעֶ֑ה וַתִּהְיֶ֧ינָה לְאָכְלָ֛ה לְכָל־ חַיַּ֥ת הַשָּׂדֶ֖ה וַתְּפוּצֶֽינָה׃ ",
        "versenonikud": "ותפוצינה מבלי רעה ותהיינה לאכלה לכל חית השדה ותפוצינה "
    },
    {
        "bookchapter": "יחזקאל",
        "chapter": "לד",
        "versechapter": "ו",
        "bookseder": "יחזקאל",
        "seder": "כ",
        "verseseder": "כד",
        "versenikud": "יִשְׁגּ֤וּ צֹאנִי֙ בְּכָל־ הֶ֣הָרִ֔ים וְעַ֖ל כָּל־ גִּבְעָ֣ה רָמָ֑ה וְעַ֨ל כָּל־ פְּנֵ֤י הָאָ֙רֶץ֙ נָפֹ֣צוּ צֹאנִ֔י וְאֵ֥ין דּוֹרֵ֖שׁ וְאֵ֥ין מְבַקֵּֽשׁ׃ ",
        "versenonikud": "ישגו צאני בכל ההרים ועל כל גבעה רמה ועל כל פני הארץ נפצו צאני ואין דורש ואין מבקש "
    },
    {
        "bookchapter": "יחזקאל",
        "chapter": "לד",
        "versechapter": "ז",
        "bookseder": "יחזקאל",
        "seder": "כ",
        "verseseder": "כה",
        "versenikud": "לָכֵ֣ן רֹעִ֔ים שִׁמְע֖וּ אֶת־ דְּבַ֥ר יְהוָֽה׃ ",
        "versenonikud": "לכן רעים שמעו את דבר יהוה "
    },
    {
        "bookchapter": "יחזקאל",
        "chapter": "לד",
        "versechapter": "ח",
        "bookseder": "יחזקאל",
        "seder": "כ",
        "verseseder": "כו",
        "versenikud": "חַי־ אָ֜נִי נְאֻ֣ם ׀ אֲדֹנָ֣י יְהוִ֗ה אִם־ לֹ֣א יַ֣עַן הֱיֽוֹת־ צֹאנִ֣י ׀ לָבַ֡ז וַתִּֽהְיֶינָה֩ צֹאנִ֨י לְאָכְלָ֜ה לְכָל־ חַיַּ֤ת הַשָּׂדֶה֙ מֵאֵ֣ין רֹעֶ֔ה וְלֹֽא־ דָרְשׁ֥וּ רֹעַ֖י אֶת־ צֹאנִ֑י וַיִּרְע֤וּ הָֽרֹעִים֙ אוֹתָ֔ם וְאֶת־ צֹאנִ֖י לֹ֥א רָעֽוּ׃ ",
        "versenonikud": "חי אני נאם  אדני יהוה אם לא יען היות צאני  לבז ותהיינה צאני לאכלה לכל חית השדה מאין רעה ולא דרשו רעי את צאני וירעו הרעים אותם ואת צאני לא רעו "
    },
    {
        "bookchapter": "יחזקאל",
        "chapter": "לד",
        "versechapter": "ט",
        "bookseder": "יחזקאל",
        "seder": "כ",
        "verseseder": "כז",
        "versenikud": "לָכֵן֙ הָֽרֹעִ֔ים שִׁמְע֖וּ דְּבַר־ יְהוָֽה׃ ",
        "versenonikud": "לכן הרעים שמעו דבר יהוה "
    },
    {
        "bookchapter": "יחזקאל",
        "chapter": "לד",
        "versechapter": "י",
        "bookseder": "יחזקאל",
        "seder": "כ",
        "verseseder": "כח",
        "versenikud": "כֹּה־ אָמַ֞ר אֲדֹנָ֣י יְהוִ֗ה הִנְנִ֨י אֶֽל־ הָרֹעִ֜ים וְֽדָרַשְׁתִּ֧י אֶת־ צֹאנִ֣י מִיָּדָ֗ם וְהִשְׁבַּתִּים֙ מֵרְע֣וֹת צֹ֔אן וְלֹא־ יִרְע֥וּ ע֛וֹד הָרֹעִ֖ים אוֹתָ֑ם וְהִצַּלְתִּ֤י צֹאנִי֙ מִפִּיהֶ֔ם וְלֹֽא־ תִהְיֶ֥יןָ לָהֶ֖ם לְאָכְלָֽה׃ ",
        "versenonikud": "כה אמר אדני יהוה הנני אל הרעים ודרשתי את צאני מידם והשבתים מרעות צאן ולא ירעו עוד הרעים אותם והצלתי צאני מפיהם ולא תהיין להם לאכלה "
    },
    {
        "bookchapter": "יחזקאל",
        "chapter": "לד",
        "versechapter": "יא",
        "bookseder": "יחזקאל",
        "seder": "כ",
        "verseseder": "כט",
        "versenikud": "כִּ֛י כֹּ֥ה אָמַ֖ר אֲדֹנָ֣י יְהוִ֑ה הִנְנִי־ אָ֕נִי וְדָרַשְׁתִּ֥י אֶת־ צֹאנִ֖י וּבִקַּרְתִּֽים׃ ",
        "versenonikud": "כי כה אמר אדני יהוה הנני אני ודרשתי את צאני ובקרתים "
    },
    {
        "bookchapter": "יחזקאל",
        "chapter": "לד",
        "versechapter": "יב",
        "bookseder": "יחזקאל",
        "seder": "כ",
        "verseseder": "ל",
        "versenikud": "כְּבַקָּרַת֩ רֹעֶ֨ה עֶדְר֜וֹ בְּיוֹם־ הֱיוֹת֤וֹ בְתוֹךְ־ צֹאנוֹ֙ נִפְרָשׁ֔וֹת כֵּ֖ן אֲבַקֵּ֣ר אֶת־ צֹאנִ֑י וְהִצַּלְתִּ֣י אֶתְהֶ֗ם מִכָּל־ הַמְּקוֹמֹת֙ אֲשֶׁ֣ר נָפֹ֣צוּ שָׁ֔ם בְּי֥וֹם עָנָ֖ן וַעֲרָפֶֽל׃ ",
        "versenonikud": "כבקרת רעה עדרו ביום היותו בתוך צאנו נפרשות כן אבקר את צאני והצלתי אתהם מכל המקומת אשר נפצו שם ביום ענן וערפל "
    },
    {
        "bookchapter": "יחזקאל",
        "chapter": "לד",
        "versechapter": "יג",
        "bookseder": "יחזקאל",
        "seder": "כ",
        "verseseder": "לא",
        "versenikud": "וְהוֹצֵאתִ֣ים מִן־ הָעַמִּ֗ים וְקִבַּצְתִּים֙ מִן־ הָ֣אֲרָצ֔וֹת וַהֲבִיאֹתִ֖ים אֶל־ אַדְמָתָ֑ם וּרְעִיתִים֙ אֶל־ הָרֵ֣י יִשְׂרָאֵ֔ל בָּאֲפִיקִ֕ים וּבְכֹ֖ל מוֹשְׁבֵ֥י הָאָֽרֶץ׃ ",
        "versenonikud": "והוצאתים מן העמים וקבצתים מן הארצות והביאתים אל אדמתם ורעיתים אל הרי ישראל באפיקים ובכל מושבי הארץ "
    },
    {
        "bookchapter": "יחזקאל",
        "chapter": "לד",
        "versechapter": "יד",
        "bookseder": "יחזקאל",
        "seder": "כ",
        "verseseder": "לב",
        "versenikud": "בְּמִרְעֶה־ טּוֹב֙ אֶרְעֶ֣ה אֹתָ֔ם וּבְהָרֵ֥י מְרֽוֹם־ יִשְׂרָאֵ֖ל יִהְיֶ֣ה נְוֵהֶ֑ם שָׁ֤ם תִּרְבַּ֙צְנָה֙ בְּנָ֣וֶה טּ֔וֹב וּמִרְעֶ֥ה שָׁמֵ֛ן תִּרְעֶ֖ינָה אֶל־ הָרֵ֥י יִשְׂרָאֵֽל׃ ",
        "versenonikud": "במרעה טוב ארעה אתם ובהרי מרום ישראל יהיה נוהם שם תרבצנה בנוה טוב ומרעה שמן תרעינה אל הרי ישראל "
    },
    {
        "bookchapter": "יחזקאל",
        "chapter": "לד",
        "versechapter": "טו",
        "bookseder": "יחזקאל",
        "seder": "כ",
        "verseseder": "לג",
        "versenikud": "אֲנִ֨י אֶרְעֶ֤ה צֹאנִי֙ וַאֲנִ֣י אַרְבִּיצֵ֔ם נְאֻ֖ם אֲדֹנָ֥י יְהוִֽה׃ ",
        "versenonikud": "אני ארעה צאני ואני ארביצם נאם אדני יהוה "
    },
    {
        "bookchapter": "יחזקאל",
        "chapter": "לד",
        "versechapter": "טז",
        "bookseder": "יחזקאל",
        "seder": "כ",
        "verseseder": "לד",
        "versenikud": "אֶת־ הָאֹבֶ֤דֶת אֲבַקֵּשׁ֙ וְאֶת־ הַנִּדַּ֣חַת אָשִׁ֔יב וְלַנִּשְׁבֶּ֣רֶת אֶחֱבֹ֔שׁ וְאֶת־ הַחוֹלָ֖ה אֲחַזֵּ֑ק וְאֶת־ הַשְּׁמֵנָ֧ה וְאֶת־ הַחֲזָקָ֛ה אַשְׁמִ֖יד אֶרְעֶ֥נָּה בְמִשְׁפָּֽט׃ ",
        "versenonikud": "את האבדת אבקש ואת הנדחת אשיב ולנשברת אחבש ואת החולה אחזק ואת השמנה ואת החזקה אשמיד ארענה במשפט "
    },
    {
        "bookchapter": "יחזקאל",
        "chapter": "לד",
        "versechapter": "יז",
        "bookseder": "יחזקאל",
        "seder": "כ",
        "verseseder": "לה",
        "versenikud": "וְאַתֵּ֣נָה צֹאנִ֔י כֹּ֥ה אָמַ֖ר אֲדֹנָ֣י יְהוִ֑ה הִנְנִ֤י שֹׁפֵט֙ בֵּֽין־ שֶׂ֣ה לָשֶׂ֔ה לָאֵילִ֖ים וְלָעַתּוּדִֽים׃ ",
        "versenonikud": "ואתנה צאני כה אמר אדני יהוה הנני שפט בין שה לשה לאילים ולעתודים "
    },
    {
        "bookchapter": "יחזקאל",
        "chapter": "לד",
        "versechapter": "יח",
        "bookseder": "יחזקאל",
        "seder": "כ",
        "verseseder": "לו",
        "versenikud": "הַמְעַ֣ט מִכֶּ֗ם הַמִּרְעֶ֤ה הַטּוֹב֙ תִּרְע֔וּ וְיֶ֙תֶר֙ מִרְעֵיכֶ֔ם תִּרְמְס֖וּ בְּרַגְלֵיכֶ֑ם וּמִשְׁקַע־ מַ֣יִם תִּשְׁתּ֔וּ וְאֵת֙ הַנּ֣וֹתָרִ֔ים בְּרַגְלֵיכֶ֖ם תִּרְפֹּשֽׂוּן׃ ",
        "versenonikud": "המעט מכם המרעה הטוב תרעו ויתר מרעיכם תרמסו ברגליכם ומשקע מים תשתו ואת הנותרים ברגליכם תרפשון "
    },
    {
        "bookchapter": "יחזקאל",
        "chapter": "לד",
        "versechapter": "יט",
        "bookseder": "יחזקאל",
        "seder": "כ",
        "verseseder": "לז",
        "versenikud": "וְצֹאנִ֑י מִרְמַ֤ס רַגְלֵיכֶם֙ תִּרְעֶ֔ינָה וּמִרְפַּ֥שׂ רַגְלֵיכֶ֖ם תִּשְׁתֶּֽינָה׃ ",
        "versenonikud": "וצאני מרמס רגליכם תרעינה ומרפש רגליכם תשתינה "
    },
    {
        "bookchapter": "יחזקאל",
        "chapter": "לד",
        "versechapter": "כ",
        "bookseder": "יחזקאל",
        "seder": "כ",
        "verseseder": "לח",
        "versenikud": "לָכֵ֗ן כֹּ֥ה אָמַ֛ר אֲדֹנָ֥י יְהוִ֖ה אֲלֵיהֶ֑ם הִנְנִי־ אָ֕נִי וְשָֽׁפַטְתִּי֙ בֵּֽין־ שֶׂ֣ה בִרְיָ֔ה וּבֵ֥ין שֶׂ֖ה רָזָֽה׃ ",
        "versenonikud": "לכן כה אמר אדני יהוה אליהם הנני אני ושפטתי בין שה בריה ובין שה רזה "
    },
    {
        "bookchapter": "יחזקאל",
        "chapter": "לד",
        "versechapter": "כא",
        "bookseder": "יחזקאל",
        "seder": "כ",
        "verseseder": "לט",
        "versenikud": "יַ֗עַן בְּצַ֤ד וּבְכָתֵף֙ תֶּהְדֹּ֔פוּ וּבְקַרְנֵיכֶ֥ם תְּנַגְּח֖וּ כָּל־ הַנַּחְל֑וֹת עַ֣ד אֲשֶׁ֧ר הֲפִיצוֹתֶ֛ם אוֹתָ֖נָה אֶל־ הַחֽוּצָה׃ ",
        "versenonikud": "יען בצד ובכתף תהדפו ובקרניכם תנגחו כל הנחלות עד אשר הפיצותם אותנה אל החוצה "
    },
    {
        "bookchapter": "יחזקאל",
        "chapter": "לד",
        "versechapter": "כב",
        "bookseder": "יחזקאל",
        "seder": "כ",
        "verseseder": "מ",
        "versenikud": "וְהוֹשַׁעְתִּ֣י לְצֹאנִ֔י וְלֹֽא־ תִהְיֶ֥ינָה ע֖וֹד לָבַ֑ז וְשָׁ֣פַטְתִּ֔י בֵּ֥ין שֶׂ֖ה לָשֶֽׂה׃ ",
        "versenonikud": "והושעתי לצאני ולא תהיינה עוד לבז ושפטתי בין שה לשה "
    },
    {
        "bookchapter": "יחזקאל",
        "chapter": "לד",
        "versechapter": "כג",
        "bookseder": "יחזקאל",
        "seder": "כ",
        "verseseder": "מא",
        "versenikud": "וַהֲקִמֹתִ֨י עֲלֵיהֶ֜ם רֹעֶ֤ה אֶחָד֙ וְרָעָ֣ה אֶתְהֶ֔ן אֵ֖ת עַבְדִּ֣י דָוִ֑יד ה֚וּא יִרְעֶ֣ה אֹתָ֔ם וְהֽוּא־ יִהְיֶ֥ה לָהֶ֖ן לְרֹעֶֽה׃ ",
        "versenonikud": "והקמתי עליהם רעה אחד ורעה אתהן את עבדי דויד הוא ירעה אתם והוא יהיה להן לרעה "
    },
    {
        "bookchapter": "יחזקאל",
        "chapter": "לד",
        "versechapter": "כד",
        "bookseder": "יחזקאל",
        "seder": "כ",
        "verseseder": "מב",
        "versenikud": "וַאֲנִ֣י יְהוָ֗ה אֶהְיֶ֤ה לָהֶם֙ לֵֽאלֹהִ֔ים וְעַבְדִּ֥י דָוִ֖ד נָשִׂ֣יא בְתוֹכָ֑ם אֲנִ֥י יְהוָ֖ה דִּבַּֽרְתִּי׃ ",
        "versenonikud": "ואני יהוה אהיה להם לאלהים ועבדי דוד נשיא בתוכם אני יהוה דברתי "
    },
    {
        "bookchapter": "יחזקאל",
        "chapter": "לד",
        "versechapter": "כה",
        "bookseder": "יחזקאל",
        "seder": "כ",
        "verseseder": "מג",
        "versenikud": "וְכָרַתִּ֤י לָהֶם֙ בְּרִ֣ית שָׁל֔וֹם וְהִשְׁבַּתִּ֥י חַיָּֽה־ רָעָ֖ה מִן־ הָאָ֑רֶץ וְיָשְׁב֤וּ בַמִּדְבָּר֙ לָבֶ֔טַח וְיָשְׁנ֖וּ בַּיְּעָרִֽים׃ ",
        "versenonikud": "וכרתי להם ברית שלום והשבתי חיה רעה מן הארץ וישבו במדבר לבטח וישנו ביערים "
    },
    {
        "bookchapter": "יחזקאל",
        "chapter": "לד",
        "versechapter": "כו",
        "bookseder": "יחזקאל",
        "seder": "כא",
        "verseseder": "א",
        "versenikud": "וְנָתַתִּ֥י אוֹתָ֛ם וּסְבִיב֥וֹת גִּבְעָתִ֖י בְּרָכָ֑ה וְהוֹרַדְתִּ֤י הַגֶּ֙שֶׁם֙ בְּעִתּ֔וֹ גִּשְׁמֵ֥י בְרָכָ֖ה יִֽהְיֽוּ׃ ",
        "versenonikud": "ונתתי אותם וסביבות גבעתי ברכה והורדתי הגשם בעתו גשמי ברכה יהיו "
    },
    {
        "bookchapter": "יחזקאל",
        "chapter": "לד",
        "versechapter": "כז",
        "bookseder": "יחזקאל",
        "seder": "כא",
        "verseseder": "ב",
        "versenikud": "וְנָתַן֩ עֵ֨ץ הַשָּׂדֶ֜ה אֶת־ פִּרְי֗וֹ וְהָאָ֙רֶץ֙ תִּתֵּ֣ן יְבוּלָ֔הּ וְהָי֥וּ עַל־ אַדְמָתָ֖ם לָבֶ֑טַח וְֽיָדְע֞וּ כִּי־ אֲנִ֣י יְהוָ֗ה בְּשִׁבְרִי֙ אֶת־ מֹט֣וֹת עֻלָּ֔ם וְהִ֨צַּלְתִּ֔ים מִיַּ֖ד הָעֹבְדִ֥ים בָּהֶֽם׃ ",
        "versenonikud": "ונתן עץ השדה את פריו והארץ תתן יבולה והיו על אדמתם לבטח וידעו כי אני יהוה בשברי את מטות עלם והצלתים מיד העבדים בהם "
    },
    {
        "bookchapter": "יחזקאל",
        "chapter": "לד",
        "versechapter": "כח",
        "bookseder": "יחזקאל",
        "seder": "כא",
        "verseseder": "ג",
        "versenikud": "וְלֹא־ יִהְי֨וּ ע֥וֹד בַּז֙ לַגּוֹיִ֔ם וְחַיַּ֥ת הָאָ֖רֶץ לֹ֣א תֹאכְלֵ֑ם וְיָשְׁב֥וּ לָבֶ֖טַח וְאֵ֥ין מַחֲרִֽיד׃ ",
        "versenonikud": "ולא יהיו עוד בז לגוים וחית הארץ לא תאכלם וישבו לבטח ואין מחריד "
    },
    {
        "bookchapter": "יחזקאל",
        "chapter": "לד",
        "versechapter": "כט",
        "bookseder": "יחזקאל",
        "seder": "כא",
        "verseseder": "ד",
        "versenikud": "וַהֲקִמֹתִ֥י לָהֶ֛ם מַטָּ֖ע לְשֵׁ֑ם וְלֹֽא־ יִהְי֨וּ ע֜וֹד אֲסֻפֵ֤י רָעָב֙ בָּאָ֔רֶץ וְלֹֽא־ יִשְׂא֥וּ ע֖וֹד כְּלִמַּ֥ת הַגּוֹיִֽם׃ ",
        "versenonikud": "והקמתי להם מטע לשם ולא יהיו עוד אספי רעב בארץ ולא ישאו עוד כלמת הגוים "
    },
    {
        "bookchapter": "יחזקאל",
        "chapter": "לד",
        "versechapter": "ל",
        "bookseder": "יחזקאל",
        "seder": "כא",
        "verseseder": "ה",
        "versenikud": "וְיָדְע֗וּ כִּ֣י אֲנִ֧י יְהוָ֛ה אֱלֹהֵיהֶ֖ם אִתָּ֑ם וְהֵ֗מָּה עַמִּי֙ בֵּ֣ית יִשְׂרָאֵ֔ל נְאֻ֖ם אֲדֹנָ֥י יְהוִֽה׃ ",
        "versenonikud": "וידעו כי אני יהוה אלהיהם אתם והמה עמי בית ישראל נאם אדני יהוה "
    },
    {
        "bookchapter": "יחזקאל",
        "chapter": "לד",
        "versechapter": "לא",
        "bookseder": "יחזקאל",
        "seder": "כא",
        "verseseder": "ו",
        "versenikud": "וְאַתֵּ֥ן צֹאנִ֛י צֹ֥אן מַרְעִיתִ֖י אָדָ֣ם אַתֶּ֑ם אֲנִי֙ אֱלֹ֣הֵיכֶ֔ם נְאֻ֖ם אֲדֹנָ֥י יְהוִֽה׃ ",
        "versenonikud": "ואתן צאני צאן מרעיתי אדם אתם אני אלהיכם נאם אדני יהוה "
    }
]