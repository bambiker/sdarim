[
    {
        "bookchapter": "במדבר",
        "chapter": "כה",
        "versechapter": "א",
        "bookseder": "במדבר",
        "seder": "כא",
        "verseseder": "א",
        "parasha": "בלק",
        "versenikud": "וַיֵּ֥שֶׁב יִשְׂרָאֵ֖ל בַּשִּׁטִּ֑ים וַיָּ֣חֶל הָעָ֔ם לִזְנ֖וֹת אֶל־ בְּנ֥וֹת מוֹאָֽב׃ ",
        "versenonikud": "וישב ישראל בשטים ויחל העם לזנות אל בנות מואב "
    },
    {
        "bookchapter": "במדבר",
        "chapter": "כה",
        "versechapter": "ב",
        "bookseder": "במדבר",
        "seder": "כא",
        "verseseder": "ב",
        "parasha": "בלק",
        "versenikud": "וַתִּקְרֶ֣אןָ לָעָ֔ם לְזִבְחֵ֖י אֱלֹהֵיהֶ֑ן וַיֹּ֣אכַל הָעָ֔ם וַיִּֽשְׁתַּחֲוּ֖וּ לֵֽאלֹהֵיהֶֽן׃ ",
        "versenonikud": "ותקראן לעם לזבחי אלהיהן ויאכל העם וישתחוו לאלהיהן "
    },
    {
        "bookchapter": "במדבר",
        "chapter": "כה",
        "versechapter": "ג",
        "bookseder": "במדבר",
        "seder": "כא",
        "verseseder": "ג",
        "parasha": "בלק",
        "versenikud": "וַיִּצָּ֥מֶד יִשְׂרָאֵ֖ל לְבַ֣עַל פְּע֑וֹר וַיִּֽחַר־ אַ֥ף יְהוָ֖ה בְּיִשְׂרָאֵֽל׃ ",
        "versenonikud": "ויצמד ישראל לבעל פעור ויחר אף יהוה בישראל "
    },
    {
        "bookchapter": "במדבר",
        "chapter": "כה",
        "versechapter": "ד",
        "bookseder": "במדבר",
        "seder": "כא",
        "verseseder": "ד",
        "parasha": "בלק",
        "versenikud": "וַיֹּ֨אמֶר יְהוָ֜ה אֶל־ מֹשֶׁ֗ה קַ֚ח אֶת־ כָּל־ רָאשֵׁ֣י הָעָ֔ם וְהוֹקַ֥ע אוֹתָ֛ם לַיהוָ֖ה נֶ֣גֶד הַשָּׁ֑מֶשׁ וְיָשֹׁ֛ב חֲר֥וֹן אַף־ יְהוָ֖ה מִיִּשְׂרָאֵֽל׃ ",
        "versenonikud": "ויאמר יהוה אל משה קח את כל ראשי העם והוקע אותם ליהוה נגד השמש וישב חרון אף יהוה מישראל "
    },
    {
        "bookchapter": "במדבר",
        "chapter": "כה",
        "versechapter": "ה",
        "bookseder": "במדבר",
        "seder": "כא",
        "verseseder": "ה",
        "parasha": "בלק",
        "versenikud": "וַיֹּ֣אמֶר מֹשֶׁ֔ה אֶל־ שֹׁפְטֵ֖י יִשְׂרָאֵ֑ל הִרְגוּ֙ אִ֣ישׁ אֲנָשָׁ֔יו הַנִּצְמָדִ֖ים לְבַ֥עַל פְּעֽוֹר׃ ",
        "versenonikud": "ויאמר משה אל שפטי ישראל הרגו איש אנשיו הנצמדים לבעל פעור "
    },
    {
        "bookchapter": "במדבר",
        "chapter": "כה",
        "versechapter": "ו",
        "bookseder": "במדבר",
        "seder": "כא",
        "verseseder": "ו",
        "parasha": "בלק",
        "versenikud": "וְהִנֵּ֡ה אִישׁ֩ מִבְּנֵ֨י יִשְׂרָאֵ֜ל בָּ֗א וַיַּקְרֵ֤ב אֶל־ אֶחָיו֙ אֶת־ הַמִּדְיָנִ֔ית לְעֵינֵ֣י מֹשֶׁ֔ה וּלְעֵינֵ֖י כָּל־ עֲדַ֣ת בְּנֵי־ יִשְׂרָאֵ֑ל וְהֵ֣מָּה בֹכִ֔ים פֶּ֖תַח אֹ֥הֶל מוֹעֵֽד׃ ",
        "versenonikud": "והנה איש מבני ישראל בא ויקרב אל אחיו את המדינית לעיני משה ולעיני כל עדת בני ישראל והמה בכים פתח אהל מועד "
    },
    {
        "bookchapter": "במדבר",
        "chapter": "כה",
        "versechapter": "ז",
        "bookseder": "במדבר",
        "seder": "כא",
        "verseseder": "ז",
        "parasha": "בלק",
        "versenikud": "וַיַּ֗רְא פִּֽינְחָס֙ בֶּן־ אֶלְעָזָ֔ר בֶּֽן־ אַהֲרֹ֖ן הַכֹּהֵ֑ן וַיָּ֙קָם֙ מִתּ֣וֹךְ הָֽעֵדָ֔ה וַיִּקַּ֥ח רֹ֖מַח בְּיָדֽוֹ׃ ",
        "versenonikud": "וירא פינחס בן אלעזר בן אהרן הכהן ויקם מתוך העדה ויקח רמח בידו "
    },
    {
        "bookchapter": "במדבר",
        "chapter": "כה",
        "versechapter": "ח",
        "bookseder": "במדבר",
        "seder": "כא",
        "verseseder": "ח",
        "parasha": "בלק",
        "versenikud": "וַ֠יָּבֹא אַחַ֨ר אִֽישׁ־ יִשְׂרָאֵ֜ל אֶל־ הַקֻּבָּ֗ה וַיִּדְקֹר֙ אֶת־ שְׁנֵיהֶ֔ם אֵ֚ת אִ֣ישׁ יִשְׂרָאֵ֔ל וְאֶת־ הָאִשָּׁ֖ה אֶל־ קֳבָתָ֑הּ וַתֵּֽעָצַר֙ הַמַּגֵּפָ֔ה מֵעַ֖ל בְּנֵ֥י יִשְׂרָאֵֽל׃ ",
        "versenonikud": "ויבא אחר איש ישראל אל הקבה וידקר את שניהם את איש ישראל ואת האשה אל קבתה ותעצר המגפה מעל בני ישראל "
    },
    {
        "bookchapter": "במדבר",
        "chapter": "כה",
        "versechapter": "ט",
        "bookseder": "במדבר",
        "seder": "כא",
        "verseseder": "ט",
        "parasha": "בלק",
        "versenikud": "וַיִּהְי֕וּ הַמֵּתִ֖ים בַּמַּגֵּפָ֑ה אַרְבָּעָ֥ה וְעֶשְׂרִ֖ים אָֽלֶף׃ ",
        "versenonikud": "ויהיו המתים במגפה ארבעה ועשרים אלף "
    },
    {
        "bookchapter": "במדבר",
        "chapter": "כה",
        "versechapter": "י",
        "bookseder": "במדבר",
        "seder": "כב",
        "verseseder": "א",
        "parasha": "פינחס",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "במדבר",
        "chapter": "כה",
        "versechapter": "יא",
        "bookseder": "במדבר",
        "seder": "כב",
        "verseseder": "ב",
        "parasha": "פינחס",
        "versenikud": "פִּֽינְחָ֨ס בֶּן־ אֶלְעָזָ֜ר בֶּן־ אַהֲרֹ֣ן הַכֹּהֵ֗ן הֵשִׁ֤יב אֶת־ חֲמָתִי֙ מֵעַ֣ל בְּנֵֽי־ יִשְׂרָאֵ֔ל בְּקַנְא֥וֹ אֶת־ קִנְאָתִ֖י בְּתוֹכָ֑ם וְלֹא־ כִלִּ֥יתִי אֶת־ בְּנֵֽי־ יִשְׂרָאֵ֖ל בְּקִנְאָתִֽי׃ ",
        "versenonikud": "פינחס בן אלעזר בן אהרן הכהן השיב את חמתי מעל בני ישראל בקנאו את קנאתי בתוכם ולא כליתי את בני ישראל בקנאתי "
    },
    {
        "bookchapter": "במדבר",
        "chapter": "כה",
        "versechapter": "יב",
        "bookseder": "במדבר",
        "seder": "כב",
        "verseseder": "ג",
        "parasha": "פינחס",
        "versenikud": "לָכֵ֖ן אֱמֹ֑ר הִנְנִ֨י נֹתֵ֥ן ל֛וֹ אֶת־ בְּרִיתִ֖י שָׁלֽוֹם׃ ",
        "versenonikud": "לכן אמר הנני נתן לו את בריתי שלום "
    },
    {
        "bookchapter": "במדבר",
        "chapter": "כה",
        "versechapter": "יג",
        "bookseder": "במדבר",
        "seder": "כב",
        "verseseder": "ד",
        "parasha": "פינחס",
        "versenikud": "וְהָ֤יְתָה לּוֹ֙ וּלְזַרְע֣וֹ אַחֲרָ֔יו בְּרִ֖ית כְּהֻנַּ֣ת עוֹלָ֑ם תַּ֗חַת אֲשֶׁ֤ר קִנֵּא֙ לֵֽאלֹהָ֔יו וַיְכַפֵּ֖ר עַל־ בְּנֵ֥י יִשְׂרָאֵֽל׃ ",
        "versenonikud": "והיתה לו ולזרעו אחריו ברית כהנת עולם תחת אשר קנא לאלהיו ויכפר על בני ישראל "
    },
    {
        "bookchapter": "במדבר",
        "chapter": "כה",
        "versechapter": "יד",
        "bookseder": "במדבר",
        "seder": "כב",
        "verseseder": "ה",
        "parasha": "פינחס",
        "versenikud": "וְשֵׁם֩ אִ֨ישׁ יִשְׂרָאֵ֜ל הַמֻּכֶּ֗ה אֲשֶׁ֤ר הֻכָּה֙ אֶת־ הַמִּדְיָנִ֔ית זִמְרִ֖י בֶּן־ סָל֑וּא נְשִׂ֥יא בֵֽית־ אָ֖ב לַשִּׁמְעֹנִֽי׃ ",
        "versenonikud": "ושם איש ישראל המכה אשר הכה את המדינית זמרי בן סלוא נשיא בית אב לשמעני "
    },
    {
        "bookchapter": "במדבר",
        "chapter": "כה",
        "versechapter": "טו",
        "bookseder": "במדבר",
        "seder": "כב",
        "verseseder": "ו",
        "parasha": "פינחס",
        "versenikud": "וְשֵׁ֨ם הָֽאִשָּׁ֧ה הַמֻּכָּ֛ה הַמִּדְיָנִ֖ית כָּזְבִּ֣י בַת־ צ֑וּר רֹ֣אשׁ אֻמּ֥וֹת בֵּֽית־ אָ֛ב בְּמִדְיָ֖ן הֽוּא׃ ",
        "versenonikud": "ושם האשה המכה המדינית כזבי בת צור ראש אמות בית אב במדין הוא "
    },
    {
        "bookchapter": "במדבר",
        "chapter": "כה",
        "versechapter": "טז",
        "bookseder": "במדבר",
        "seder": "כב",
        "verseseder": "ז",
        "parasha": "פינחס",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "במדבר",
        "chapter": "כה",
        "versechapter": "יז",
        "bookseder": "במדבר",
        "seder": "כב",
        "verseseder": "ח",
        "parasha": "פינחס",
        "versenikud": "צָר֖וֹר אֶת־ הַמִּדְיָנִ֑ים וְהִכִּיתֶ֖ם אוֹתָֽם׃ ",
        "versenonikud": "צרור את המדינים והכיתם אותם "
    },
    {
        "bookchapter": "במדבר",
        "chapter": "כה",
        "versechapter": "יח",
        "bookseder": "במדבר",
        "seder": "כב",
        "verseseder": "ט",
        "parasha": "פינחס",
        "versenikud": "כִּ֣י צֹרְרִ֥ים הֵם֙ לָכֶ֔ם בְּנִכְלֵיהֶ֛ם אֲשֶׁר־ נִכְּל֥וּ לָכֶ֖ם עַל־ דְּבַר־ פְּע֑וֹר וְעַל־ דְּבַ֞ר כָּזְבִּ֨י בַת־ נְשִׂ֤יא מִדְיָן֙ אֲחֹתָ֔ם הַמֻּכָּ֥ה בְיוֹם־ הַמַּגֵּפָ֖ה עַל־ דְּבַר־ פְּעֽוֹר׃ ",
        "versenonikud": "כי צררים הם לכם בנכליהם אשר נכלו לכם על דבר פעור ועל דבר כזבי בת נשיא מדין אחתם המכה ביום המגפה על דבר פעור "
    }
]