[
    {
        "bookchapter": "תהילים",
        "chapter": "קלב",
        "versechapter": "א",
        "bookseder": "תהילים",
        "seder": "יח",
        "verseseder": "כא",
        "versenikud": "שִׁ֗יר הַֽמַּ֫עֲל֥וֹת זְכוֹר־ יְהוָ֥ה לְדָוִ֑ד אֵ֝ת כָּל־ עֻנּוֹתֽוֹ׃ ",
        "versenonikud": "שיר המעלות זכור יהוה לדוד את כל ענותו "
    },
    {
        "bookchapter": "תהילים",
        "chapter": "קלב",
        "versechapter": "ב",
        "bookseder": "תהילים",
        "seder": "יח",
        "verseseder": "כב",
        "versenikud": "אֲשֶׁ֣ר נִ֭שְׁבַּע לַיהוָ֑ה נָ֝דַ֗ר לַאֲבִ֥יר יַעֲקֹֽב׃ ",
        "versenonikud": "אשר נשבע ליהוה נדר לאביר יעקב "
    },
    {
        "bookchapter": "תהילים",
        "chapter": "קלב",
        "versechapter": "ג",
        "bookseder": "תהילים",
        "seder": "יח",
        "verseseder": "כג",
        "versenikud": "אִם־ אָ֭בֹא בְּאֹ֣הֶל בֵּיתִ֑י אִם־ אֶ֝עֱלֶ֗ה עַל־ עֶ֥רֶשׂ יְצוּעָֽי׃ ",
        "versenonikud": "אם אבא באהל ביתי אם אעלה על ערש יצועי "
    },
    {
        "bookchapter": "תהילים",
        "chapter": "קלב",
        "versechapter": "ד",
        "bookseder": "תהילים",
        "seder": "יח",
        "verseseder": "כד",
        "versenikud": "אִם־ אֶתֵּ֣ן שְׁנַ֣ת לְעֵינָ֑י לְֽעַפְעַפַּ֥י תְּנוּמָֽה׃ ",
        "versenonikud": "אם אתן שנת לעיני לעפעפי תנומה "
    },
    {
        "bookchapter": "תהילים",
        "chapter": "קלב",
        "versechapter": "ה",
        "bookseder": "תהילים",
        "seder": "יח",
        "verseseder": "כה",
        "versenikud": "עַד־ אֶמְצָ֣א מָ֭קוֹם לַיהוָ֑ה מִ֝שְׁכָּנ֗וֹת לַאֲבִ֥יר יַעֲקֹֽב׃ ",
        "versenonikud": "עד אמצא מקום ליהוה משכנות לאביר יעקב "
    },
    {
        "bookchapter": "תהילים",
        "chapter": "קלב",
        "versechapter": "ו",
        "bookseder": "תהילים",
        "seder": "יח",
        "verseseder": "כו",
        "versenikud": "הִנֵּֽה־ שְׁמַֽעֲנ֥וּהָ בְאֶפְרָ֑תָה מְ֝צָאנ֗וּהָ בִּשְׂדֵי־ יָֽעַר׃ ",
        "versenonikud": "הנה שמענוה באפרתה מצאנוה בשדי יער "
    },
    {
        "bookchapter": "תהילים",
        "chapter": "קלב",
        "versechapter": "ז",
        "bookseder": "תהילים",
        "seder": "יח",
        "verseseder": "כז",
        "versenikud": "נָב֥וֹאָה לְמִשְׁכְּנוֹתָ֑יו נִ֝שְׁתַּחֲוֶ֗ה לַהֲדֹ֥ם רַגְלָֽיו׃ ",
        "versenonikud": "נבואה למשכנותיו נשתחוה להדם רגליו "
    },
    {
        "bookchapter": "תהילים",
        "chapter": "קלב",
        "versechapter": "ח",
        "bookseder": "תהילים",
        "seder": "יח",
        "verseseder": "כח",
        "versenikud": "קוּמָ֣ה יְ֭הוָה לִמְנוּחָתֶ֑ךָ אַ֝תָּ֗ה וַאֲר֥וֹן עֻזֶּֽךָ׃ ",
        "versenonikud": "קומה יהוה למנוחתך אתה וארון עזך "
    },
    {
        "bookchapter": "תהילים",
        "chapter": "קלב",
        "versechapter": "ט",
        "bookseder": "תהילים",
        "seder": "יח",
        "verseseder": "כט",
        "versenikud": "כֹּהֲנֶ֥יךָ יִלְבְּשׁוּ־ צֶ֑דֶק וַחֲסִידֶ֥יךָ יְרַנֵּֽנוּ׃ ",
        "versenonikud": "כהניך ילבשו צדק וחסידיך ירננו "
    },
    {
        "bookchapter": "תהילים",
        "chapter": "קלב",
        "versechapter": "י",
        "bookseder": "תהילים",
        "seder": "יח",
        "verseseder": "ל",
        "versenikud": "בַּ֭עֲבוּר דָּוִ֣ד עַבְדֶּ֑ךָ אַל־ תָּ֝שֵׁ֗ב פְּנֵ֣י מְשִׁיחֶֽךָ׃ ",
        "versenonikud": "בעבור דוד עבדך אל תשב פני משיחך "
    },
    {
        "bookchapter": "תהילים",
        "chapter": "קלב",
        "versechapter": "יא",
        "bookseder": "תהילים",
        "seder": "יח",
        "verseseder": "לא",
        "versenikud": "נִשְׁבַּֽע־ יְהוָ֨ה ׀ לְדָוִ֡ד אֱמֶת֮ לֹֽא־ יָשׁ֪וּב מִ֫מֶּ֥נָּה מִפְּרִ֥י בִטְנְךָ֑ אָ֝שִׁ֗ית לְכִסֵּא־ לָֽךְ׃ ",
        "versenonikud": "נשבע יהוה  לדוד אמת לא ישוב ממנה מפרי בטנך אשית לכסא לך "
    },
    {
        "bookchapter": "תהילים",
        "chapter": "קלב",
        "versechapter": "יב",
        "bookseder": "תהילים",
        "seder": "יח",
        "verseseder": "לב",
        "versenikud": "אִֽם־ יִשְׁמְר֬וּ בָנֶ֨יךָ ׀ בְּרִיתִי֮ וְעֵדֹתִ֥י ז֗וֹ אֲלַ֫מְּדֵ֥ם גַּם־ בְּנֵיהֶ֥ם עֲדֵי־ עַ֑ד יֵ֝שְׁב֗וּ לְכִסֵּא־ לָֽךְ׃ ",
        "versenonikud": "אם ישמרו בניך  בריתי ועדתי זו אלמדם גם בניהם עדי עד ישבו לכסא לך "
    },
    {
        "bookchapter": "תהילים",
        "chapter": "קלב",
        "versechapter": "יג",
        "bookseder": "תהילים",
        "seder": "יח",
        "verseseder": "לג",
        "versenikud": "כִּֽי־ בָחַ֣ר יְהוָ֣ה בְּצִיּ֑וֹן אִ֝וָּ֗הּ לְמוֹשָׁ֥ב לֽוֹ׃ ",
        "versenonikud": "כי בחר יהוה בציון אוה למושב לו "
    },
    {
        "bookchapter": "תהילים",
        "chapter": "קלב",
        "versechapter": "יד",
        "bookseder": "תהילים",
        "seder": "יח",
        "verseseder": "לד",
        "versenikud": "זֹאת־ מְנוּחָתִ֥י עֲדֵי־ עַ֑ד פֹּֽה־ אֵ֝שֵׁ֗ב כִּ֣י אִוִּתִֽיהָ׃ ",
        "versenonikud": "זאת מנוחתי עדי עד פה אשב כי אותיה "
    },
    {
        "bookchapter": "תהילים",
        "chapter": "קלב",
        "versechapter": "טו",
        "bookseder": "תהילים",
        "seder": "יח",
        "verseseder": "לה",
        "versenikud": "צֵ֭ידָהּ בָּרֵ֣ךְ אֲבָרֵ֑ךְ אֶ֝בְיוֹנֶ֗יהָ אַשְׂבִּ֥יעַֽ לָֽחֶם׃ ",
        "versenonikud": "צידה ברך אברך אביוניה אשביע לחם "
    },
    {
        "bookchapter": "תהילים",
        "chapter": "קלב",
        "versechapter": "טז",
        "bookseder": "תהילים",
        "seder": "יח",
        "verseseder": "לו",
        "versenikud": "וְֽ֭כֹהֲנֶיהָ אַלְבִּ֣ישׁ יֶ֑שַׁע וַ֝חֲסִידֶ֗יהָ רַנֵּ֥ן יְרַנֵּֽנוּ׃ ",
        "versenonikud": "וכהניה אלביש ישע וחסידיה רנן ירננו "
    },
    {
        "bookchapter": "תהילים",
        "chapter": "קלב",
        "versechapter": "יז",
        "bookseder": "תהילים",
        "seder": "יח",
        "verseseder": "לז",
        "versenikud": "שָׁ֤ם אַצְמִ֣יחַ קֶ֣רֶן לְדָוִ֑ד עָרַ֥כְתִּי נֵ֝֗ר לִמְשִׁיחִֽי׃ ",
        "versenonikud": "שם אצמיח קרן לדוד ערכתי נר למשיחי "
    },
    {
        "bookchapter": "תהילים",
        "chapter": "קלב",
        "versechapter": "יח",
        "bookseder": "תהילים",
        "seder": "יח",
        "verseseder": "לח",
        "versenikud": "א֭וֹיְבָיו אַלְבִּ֣ישׁ בֹּ֑שֶׁת וְ֝עָלָ֗יו יָצִ֥יץ נִזְרֽוֹ׃ ",
        "versenonikud": "אויביו אלביש בשת ועליו יציץ נזרו "
    }
]