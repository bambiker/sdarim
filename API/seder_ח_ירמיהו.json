[
    {
        "bookchapter": "ירמיהו",
        "chapter": "יד",
        "versechapter": "כב",
        "bookseder": "ירמיהו",
        "seder": "ח",
        "verseseder": "א",
        "versenikud": "הֲיֵ֨שׁ בְּהַבְלֵ֤י הַגּוֹיִם֙ מַגְשִׁמִ֔ים וְאִם־ הַשָּׁמַ֖יִם יִתְּנ֣וּ רְבִבִ֑ים הֲלֹ֨א אַתָּה־ ה֜וּא יְהוָ֤ה אֱלֹהֵ֙ינוּ֙ וּ֨נְקַוֶּה־ לָּ֔ךְ כִּֽי־ אַתָּ֥ה עָשִׂ֖יתָ אֶת־ כָּל־ אֵֽלֶּה׃ ",
        "versenonikud": "היש בהבלי הגוים מגשמים ואם השמים יתנו רבבים הלא אתה הוא יהוה אלהינו ונקוה לך כי אתה עשית את כל אלה "
    },
    {
        "bookchapter": "ירמיהו",
        "chapter": "טו",
        "versechapter": "א",
        "bookseder": "ירמיהו",
        "seder": "ח",
        "verseseder": "ב",
        "versenikud": "וַיֹּ֤אמֶר יְהוָה֙ אֵלַ֔י אִם־ יַעֲמֹ֨ד מֹשֶׁ֤ה וּשְׁמוּאֵל֙ לְפָנַ֔י אֵ֥ין נַפְשִׁ֖י אֶל־ הָעָ֣ם הַזֶּ֑ה שַׁלַּ֥ח מֵֽעַל־ פָּנַ֖י וְיֵצֵֽאוּ׃ ",
        "versenonikud": "ויאמר יהוה אלי אם יעמד משה ושמואל לפני אין נפשי אל העם הזה שלח מעל פני ויצאו "
    },
    {
        "bookchapter": "ירמיהו",
        "chapter": "טו",
        "versechapter": "ב",
        "bookseder": "ירמיהו",
        "seder": "ח",
        "verseseder": "ג",
        "versenikud": "וְהָיָ֛ה כִּֽי־ יֹאמְר֥וּ אֵלֶ֖יךָ אָ֣נָה נֵצֵ֑א וְאָמַרְתָּ֨ אֲלֵיהֶ֜ם כֹּֽה־ אָמַ֣ר יְהוָ֗ה אֲשֶׁ֨ר לַמָּ֤וֶת לַמָּ֙וֶת֙ וַאֲשֶׁ֤ר לַחֶ֙רֶב֙ לַחֶ֔רֶב וַאֲשֶׁ֤ר לָֽרָעָב֙ לָֽרָעָ֔ב וַאֲשֶׁ֥ר לַשְּׁבִ֖י לַשֶּֽׁבִי׃ ",
        "versenonikud": "והיה כי יאמרו אליך אנה נצא ואמרת אליהם כה אמר יהוה אשר למות למות ואשר לחרב לחרב ואשר לרעב לרעב ואשר לשבי לשבי "
    },
    {
        "bookchapter": "ירמיהו",
        "chapter": "טו",
        "versechapter": "ג",
        "bookseder": "ירמיהו",
        "seder": "ח",
        "verseseder": "ד",
        "versenikud": "וּפָקַדְתִּ֨י עֲלֵיהֶ֜ם אַרְבַּ֤ע מִשְׁפָּחוֹת֙ נְאֻם־ יְהוָ֔ה אֶת־ הַחֶ֣רֶב לַֽהֲרֹ֔ג וְאֶת־ הַכְּלָבִ֖ים לִסְחֹ֑ב וְאֶת־ ע֧וֹף הַשָּׁמַ֛יִם וְאֶת־ בֶּהֱמַ֥ת הָאָ֖רֶץ לֶאֱכֹ֥ל וּלְהַשְׁחִֽית׃ ",
        "versenonikud": "ופקדתי עליהם ארבע משפחות נאם יהוה את החרב להרג ואת הכלבים לסחב ואת עוף השמים ואת בהמת הארץ לאכל ולהשחית "
    },
    {
        "bookchapter": "ירמיהו",
        "chapter": "טו",
        "versechapter": "ד",
        "bookseder": "ירמיהו",
        "seder": "ח",
        "verseseder": "ה",
        "versenikud": "וּנְתַתִּ֣ים לזועה לְזַֽעֲוָ֔ה לְכֹ֖ל מַמְלְכ֣וֹת הָאָ֑רֶץ בִּ֠גְלַל מְנַשֶּׁ֤ה בֶן־ יְחִזְקִיָּ֙הוּ֙ מֶ֣לֶךְ יְהוּדָ֔ה עַ֥ל אֲשֶׁר־ עָשָׂ֖ה בִּירוּשָׁלִָֽם׃ ",
        "versenonikud": "ונתתים לזועה לזעוה לכל ממלכות הארץ בגלל מנשה בן יחזקיהו מלך יהודה על אשר עשה בירושלם "
    },
    {
        "bookchapter": "ירמיהו",
        "chapter": "טו",
        "versechapter": "ה",
        "bookseder": "ירמיהו",
        "seder": "ח",
        "verseseder": "ו",
        "versenikud": "כִּ֠י מִֽי־ יַחְמֹ֤ל עָלַ֙יִךְ֙ יְר֣וּשָׁלִַ֔ם וּמִ֖י יָנ֣וּד לָ֑ךְ וּמִ֣י יָס֔וּר לִשְׁאֹ֥ל לְשָׁלֹ֖ם לָֽךְ׃ ",
        "versenonikud": "כי מי יחמל עליך ירושלם ומי ינוד לך ומי יסור לשאל לשלם לך "
    },
    {
        "bookchapter": "ירמיהו",
        "chapter": "טו",
        "versechapter": "ו",
        "bookseder": "ירמיהו",
        "seder": "ח",
        "verseseder": "ז",
        "versenikud": "אַ֣תְּ נָטַ֥שְׁתְּ אֹתִ֛י נְאֻם־ יְהוָ֖ה אָח֣וֹר תֵּלֵ֑כִי וָאַ֨ט אֶת־ יָדִ֤י עָלַ֙יִךְ֙ וָֽאַשְׁחִיתֵ֔ךְ נִלְאֵ֖יתִי הִנָּחֵֽם׃ ",
        "versenonikud": "את נטשת אתי נאם יהוה אחור תלכי ואט את ידי עליך ואשחיתך נלאיתי הנחם "
    },
    {
        "bookchapter": "ירמיהו",
        "chapter": "טו",
        "versechapter": "ז",
        "bookseder": "ירמיהו",
        "seder": "ח",
        "verseseder": "ח",
        "versenikud": "וָאֶזְרֵ֥ם בְּמִזְרֶ֖ה בְּשַׁעֲרֵ֣י הָאָ֑רֶץ שִׁכַּ֤לְתִּי אִבַּ֙דְתִּי֙ אֶת־ עַמִּ֔י מִדַּרְכֵיהֶ֖ם לוֹא־ שָֽׁבוּ׃ ",
        "versenonikud": "ואזרם במזרה בשערי הארץ שכלתי אבדתי את עמי מדרכיהם לוא שבו "
    },
    {
        "bookchapter": "ירמיהו",
        "chapter": "טו",
        "versechapter": "ח",
        "bookseder": "ירמיהו",
        "seder": "ח",
        "verseseder": "ט",
        "versenikud": "עָֽצְמוּ־ לִ֤י אַלְמְנֹתָו֙ מֵח֣וֹל יַמִּ֔ים הֵבֵ֨אתִי לָהֶ֥ם עַל־ אֵ֛ם בָּח֖וּר שֹׁדֵ֣ד בַּֽצָּהֳרָ֑יִם הִפַּ֤לְתִּי עָלֶ֙יהָ֙ פִּתְאֹ֔ם עִ֖יר וּבֶהָלֽוֹת׃ ",
        "versenonikud": "עצמו לי אלמנתו מחול ימים הבאתי להם על אם בחור שדד בצהרים הפלתי עליה פתאם עיר ובהלות "
    },
    {
        "bookchapter": "ירמיהו",
        "chapter": "טו",
        "versechapter": "ט",
        "bookseder": "ירמיהו",
        "seder": "ח",
        "verseseder": "י",
        "versenikud": "אֻמְלְלָ֞ה יֹלֶ֣דֶת הַשִּׁבְעָ֗ה נָפְחָ֥ה נַפְשָׁ֛הּ באה בָּ֥א שִׁמְשָׁ֛הּ בְּעֹ֥ד יוֹמָ֖ם בּ֣וֹשָׁה וְחָפֵ֑רָה וּשְׁאֵֽרִיתָ֗ם לַחֶ֧רֶב אֶתֵּ֛ן לִפְנֵ֥י אֹיְבֵיהֶ֖ם נְאֻם־ יְהוָֽה׃ ",
        "versenonikud": "אמללה ילדת השבעה נפחה נפשה באה בא שמשה בעד יומם בושה וחפרה ושאריתם לחרב אתן לפני איביהם נאם יהוה "
    },
    {
        "bookchapter": "ירמיהו",
        "chapter": "טו",
        "versechapter": "י",
        "bookseder": "ירמיהו",
        "seder": "ח",
        "verseseder": "יא",
        "versenikud": "אֽוֹי־ לִ֣י אִמִּ֔י כִּ֣י יְלִדְתִּ֗נִי אִ֥ישׁ רִ֛יב וְאִ֥ישׁ מָד֖וֹן לְכָל־ הָאָ֑רֶץ לֹֽא־ נָשִׁ֥יתִי וְלֹא־ נָֽשׁוּ־ בִ֖י כֻּלֹּ֥ה מְקַלְלַֽונִי׃ ",
        "versenonikud": "אוי לי אמי כי ילדתני איש ריב ואיש מדון לכל הארץ לא נשיתי ולא נשו בי כלה מקללוני "
    },
    {
        "bookchapter": "ירמיהו",
        "chapter": "טו",
        "versechapter": "יא",
        "bookseder": "ירמיהו",
        "seder": "ח",
        "verseseder": "יב",
        "versenikud": "אָמַ֣ר יְהוָ֔ה אִם־ לֹ֥א שרותך שֵֽׁרִיתִ֖יךָ לְט֑וֹב אִם־ ל֣וֹא ׀ הִפְגַּ֣עְתִּֽי בְךָ֗ בְּעֵ֥ת־ רָעָ֛ה וּבְעֵ֥ת צָרָ֖ה אֶת־ הָאֹיֵֽב׃ ",
        "versenonikud": "אמר יהוה אם לא שרותך שריתיך לטוב אם לוא  הפגעתי בך בעת רעה ובעת צרה את האיב "
    },
    {
        "bookchapter": "ירמיהו",
        "chapter": "טו",
        "versechapter": "יב",
        "bookseder": "ירמיהו",
        "seder": "ח",
        "verseseder": "יג",
        "versenikud": "הֲיָרֹ֨עַ בַּרְזֶ֧ל ׀ בַּרְזֶ֛ל מִצָּפ֖וֹן וּנְחֹֽשֶׁת׃ ",
        "versenonikud": "הירע ברזל  ברזל מצפון ונחשת "
    },
    {
        "bookchapter": "ירמיהו",
        "chapter": "טו",
        "versechapter": "יג",
        "bookseder": "ירמיהו",
        "seder": "ח",
        "verseseder": "יד",
        "versenikud": "חֵילְךָ֧ וְאוֹצְרוֹתֶ֛יךָ לָבַ֥ז אֶתֵּ֖ן לֹ֣א בִמְחִ֑יר וּבְכָל־ חַטֹּאותֶ֖יךָ וּבְכָל־ גְּבוּלֶֽיךָ׃ ",
        "versenonikud": "חילך ואוצרותיך לבז אתן לא במחיר ובכל חטאותיך ובכל גבוליך "
    },
    {
        "bookchapter": "ירמיהו",
        "chapter": "טו",
        "versechapter": "יד",
        "bookseder": "ירמיהו",
        "seder": "ח",
        "verseseder": "טו",
        "versenikud": "וְהַֽעֲבַרְתִּי֙ אֶת־ אֹ֣יְבֶ֔יךָ בְּאֶ֖רֶץ לֹ֣א יָדָ֑עְתָּ כִּֽי־ אֵ֛שׁ קָדְחָ֥ה בְאַפִּ֖י עֲלֵיכֶ֥ם תּוּקָֽד׃ ",
        "versenonikud": "והעברתי את איביך בארץ לא ידעת כי אש קדחה באפי עליכם תוקד "
    },
    {
        "bookchapter": "ירמיהו",
        "chapter": "טו",
        "versechapter": "טו",
        "bookseder": "ירמיהו",
        "seder": "ח",
        "verseseder": "טז",
        "versenikud": "אַתָּ֧ה יָדַ֣עְתָּ יְהוָ֗ה זָכְרֵ֤נִי וּפָקְדֵ֙נִי֙ וְהִנָּ֤קֶם לִי֙ מֵרֹ֣דְפַ֔י אַל־ לְאֶ֥רֶךְ אַפְּךָ֖ תִּקָּחֵ֑נִי דַּ֕ע שְׂאֵתִ֥י עָלֶ֖יךָ חֶרְפָּֽה׃ ",
        "versenonikud": "אתה ידעת יהוה זכרני ופקדני והנקם לי מרדפי אל לארך אפך תקחני דע שאתי עליך חרפה "
    },
    {
        "bookchapter": "ירמיהו",
        "chapter": "טו",
        "versechapter": "טז",
        "bookseder": "ירמיהו",
        "seder": "ח",
        "verseseder": "יז",
        "versenikud": "נִמְצְא֤וּ דְבָרֶ֙יךָ֙ וָאֹ֣כְלֵ֔ם וַיְהִ֤י דבריך דְבָֽרְךָ֙ לִ֔י לְשָׂשׂ֖וֹן וּלְשִׂמְחַ֣ת לְבָבִ֑י כִּֽי־ נִקְרָ֤א שִׁמְךָ֙ עָלַ֔י יְהוָ֖ה אֱלֹהֵ֥י צְבָאֽוֹת׃ ",
        "versenonikud": "נמצאו דבריך ואכלם ויהי דבריך דברך לי לששון ולשמחת לבבי כי נקרא שמך עלי יהוה אלהי צבאות "
    },
    {
        "bookchapter": "ירמיהו",
        "chapter": "טו",
        "versechapter": "יז",
        "bookseder": "ירמיהו",
        "seder": "ח",
        "verseseder": "יח",
        "versenikud": "לֹֽא־ יָשַׁ֥בְתִּי בְסוֹד־ מְשַׂחֲקִ֖ים וָֽאֶעְלֹ֑ז מִפְּנֵ֤י יָֽדְךָ֙ בָּדָ֣ד יָשַׁ֔בְתִּי כִּֽי־ זַ֖עַם מִלֵּאתָֽנִי׃ ",
        "versenonikud": "לא ישבתי בסוד משחקים ואעלז מפני ידך בדד ישבתי כי זעם מלאתני "
    },
    {
        "bookchapter": "ירמיהו",
        "chapter": "טו",
        "versechapter": "יח",
        "bookseder": "ירמיהו",
        "seder": "ח",
        "verseseder": "יט",
        "versenikud": "לָ֣מָּה הָיָ֤ה כְאֵבִי֙ נֶ֔צַח וּמַכָּתִ֖י אֲנוּשָׁ֑ה֙ מֵֽאֲנָה֙ הֵֽרָפֵ֔א הָי֨וֹ תִֽהְיֶ֥ה לִי֙ כְּמ֣וֹ אַכְזָ֔ב מַ֖יִם לֹ֥א נֶאֱמָֽנוּ׃ ",
        "versenonikud": "למה היה כאבי נצח ומכתי אנושה מאנה הרפא היו תהיה לי כמו אכזב מים לא נאמנו "
    },
    {
        "bookchapter": "ירמיהו",
        "chapter": "טו",
        "versechapter": "יט",
        "bookseder": "ירמיהו",
        "seder": "ח",
        "verseseder": "כ",
        "versenikud": "לָכֵ֞ן כֹּֽה־ אָמַ֣ר יְהוָ֗ה אִם־ תָּשׁ֤וּב וַאֲשִֽׁיבְךָ֙ לְפָנַ֣י תַּֽעֲמֹ֔ד וְאִם־ תּוֹצִ֥יא יָקָ֛ר מִזּוֹלֵ֖ל כְּפִ֣י תִֽהְיֶ֑ה יָשֻׁ֤בוּ הֵ֙מָּה֙ אֵלֶ֔יךָ וְאַתָּ֖ה לֹֽא־ תָשׁ֥וּב אֲלֵיהֶֽם׃ ",
        "versenonikud": "לכן כה אמר יהוה אם תשוב ואשיבך לפני תעמד ואם תוציא יקר מזולל כפי תהיה ישבו המה אליך ואתה לא תשוב אליהם "
    },
    {
        "bookchapter": "ירמיהו",
        "chapter": "טו",
        "versechapter": "כ",
        "bookseder": "ירמיהו",
        "seder": "ח",
        "verseseder": "כא",
        "versenikud": "וּנְתַתִּ֜יךָ לָעָ֣ם הַזֶּ֗ה לְחוֹמַ֤ת נְחֹ֙שֶׁת֙ בְּצוּרָ֔ה וְנִלְחֲמ֥וּ אֵלֶ֖יךָ וְלֹא־ י֣וּכְלוּ לָ֑ךְ כִּֽי־ אִתְּךָ֥ אֲנִ֛י לְהוֹשִֽׁיעֲךָ֥ וּלְהַצִּילֶ֖ךָ נְאֻם־ יְהוָֽה׃ ",
        "versenonikud": "ונתתיך לעם הזה לחומת נחשת בצורה ונלחמו אליך ולא יוכלו לך כי אתך אני להושיעך ולהצילך נאם יהוה "
    },
    {
        "bookchapter": "ירמיהו",
        "chapter": "טו",
        "versechapter": "כא",
        "bookseder": "ירמיהו",
        "seder": "ח",
        "verseseder": "כב",
        "versenikud": "וְהִצַּלְתִּ֖יךָ מִיַּ֣ד רָעִ֑ים וּפְדִתִ֖יךָ מִכַּ֥ף עָרִצִֽים׃ ",
        "versenonikud": "והצלתיך מיד רעים ופדתיך מכף ערצים "
    },
    {
        "bookchapter": "ירמיהו",
        "chapter": "טז",
        "versechapter": "א",
        "bookseder": "ירמיהו",
        "seder": "ח",
        "verseseder": "כג",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "ירמיהו",
        "chapter": "טז",
        "versechapter": "ב",
        "bookseder": "ירמיהו",
        "seder": "ח",
        "verseseder": "כד",
        "versenikud": "לֹֽא־ תִקַּ֥ח לְךָ֖ אִשָּׁ֑ה וְלֹֽא־ יִהְי֤וּ לְךָ֙ בָּנִ֣ים וּבָנ֔וֹת בַּמָּק֖וֹם הַזֶּֽה׃ ",
        "versenonikud": "לא תקח לך אשה ולא יהיו לך בנים ובנות במקום הזה "
    },
    {
        "bookchapter": "ירמיהו",
        "chapter": "טז",
        "versechapter": "ג",
        "bookseder": "ירמיהו",
        "seder": "ח",
        "verseseder": "כה",
        "versenikud": "כִּי־ כֹ֣ה ׀ אָמַ֣ר יְהוָ֗ה עַל־ הַבָּנִים֙ וְעַל־ הַבָּנ֔וֹת הַיִּלּוֹדִ֖ים בַּמָּק֣וֹם הַזֶּ֑ה וְעַֽל־ אִמֹּתָ֞ם הַיֹּלְד֣וֹת אוֹתָ֗ם וְעַל־ אֲבוֹתָ֛ם הַמּוֹלִדִ֥ים אוֹתָ֖ם בָּאָ֥רֶץ הַזֹּֽאת׃ ",
        "versenonikud": "כי כה  אמר יהוה על הבנים ועל הבנות הילודים במקום הזה ועל אמתם הילדות אותם ועל אבותם המולדים אותם בארץ הזאת "
    },
    {
        "bookchapter": "ירמיהו",
        "chapter": "טז",
        "versechapter": "ד",
        "bookseder": "ירמיהו",
        "seder": "ח",
        "verseseder": "כו",
        "versenikud": "מְמוֹתֵ֨י תַחֲלֻאִ֜ים יָמֻ֗תוּ לֹ֤א יִסָּֽפְדוּ֙ וְלֹ֣א יִקָּבֵ֔רוּ לְדֹ֛מֶן עַל־ פְּנֵ֥י הָאֲדָמָ֖ה יִֽהְי֑וּ וּבַחֶ֤רֶב וּבָֽרָעָב֙ יִכְל֔וּ וְהָיְתָ֤ה נִבְלָתָם֙ לְמַאֲכָ֔ל לְע֥וֹף הַשָּׁמַ֖יִם וּלְבֶהֱמַ֥ת הָאָֽרֶץ׃ ",
        "versenonikud": "ממותי תחלאים ימתו לא יספדו ולא יקברו לדמן על פני האדמה יהיו ובחרב וברעב יכלו והיתה נבלתם למאכל לעוף השמים ולבהמת הארץ "
    },
    {
        "bookchapter": "ירמיהו",
        "chapter": "טז",
        "versechapter": "ה",
        "bookseder": "ירמיהו",
        "seder": "ח",
        "verseseder": "כז",
        "versenikud": "כִּֽי־ כֹ֣ה ׀ אָמַ֣ר יְהוָ֗ה אַל־ תָּבוֹא֙ בֵּ֣ית מַרְזֵ֔חַ וְאַל־ תֵּלֵ֣ךְ לִסְפּ֔וֹד וְאַל־ תָּנֹ֖ד לָהֶ֑ם כִּֽי־ אָסַ֨פְתִּי אֶת־ שְׁלוֹמִ֜י מֵאֵ֨ת הָעָ֤ם־ הַזֶּה֙ נְאֻם־ יְהוָ֔ה אֶת־ הַחֶ֖סֶד וְאֶת־ הָֽרַחֲמִֽים׃ ",
        "versenonikud": "כי כה  אמר יהוה אל תבוא בית מרזח ואל תלך לספוד ואל תנד להם כי אספתי את שלומי מאת העם הזה נאם יהוה את החסד ואת הרחמים "
    },
    {
        "bookchapter": "ירמיהו",
        "chapter": "טז",
        "versechapter": "ו",
        "bookseder": "ירמיהו",
        "seder": "ח",
        "verseseder": "כח",
        "versenikud": "וּמֵ֨תוּ גְדֹלִ֧ים וּקְטַנִּ֛ים בָּאָ֥רֶץ הַזֹּ֖את לֹ֣א יִקָּבֵ֑רוּ וְלֹֽא־ יִסְפְּד֣וּ לָהֶ֔ם וְלֹ֣א יִתְגֹּדַ֔ד וְלֹ֥א יִקָּרֵ֖חַ לָהֶֽם׃ ",
        "versenonikud": "ומתו גדלים וקטנים בארץ הזאת לא יקברו ולא יספדו להם ולא יתגדד ולא יקרח להם "
    },
    {
        "bookchapter": "ירמיהו",
        "chapter": "טז",
        "versechapter": "ז",
        "bookseder": "ירמיהו",
        "seder": "ח",
        "verseseder": "כט",
        "versenikud": "וְלֹֽא־ יִפְרְס֥וּ לָהֶ֛ם עַל־ אֵ֖בֶל לְנַחֲמ֣וֹ עַל־ מֵ֑ת וְלֹֽא־ יַשְׁק֤וּ אוֹתָם֙ כּ֣וֹס תַּנְחוּמִ֔ים עַל־ אָבִ֖יו וְעַל־ אִמּֽוֹ׃ ",
        "versenonikud": "ולא יפרסו להם על אבל לנחמו על מת ולא ישקו אותם כוס תנחומים על אביו ועל אמו "
    },
    {
        "bookchapter": "ירמיהו",
        "chapter": "טז",
        "versechapter": "ח",
        "bookseder": "ירמיהו",
        "seder": "ח",
        "verseseder": "ל",
        "versenikud": "וּבֵית־ מִשְׁתֶּ֥ה לֹא־ תָב֖וֹא לָשֶׁ֣בֶת אוֹתָ֑ם לֶאֱכֹ֖ל וְלִשְׁתּֽוֹת׃ ",
        "versenonikud": "ובית משתה לא תבוא לשבת אותם לאכל ולשתות "
    },
    {
        "bookchapter": "ירמיהו",
        "chapter": "טז",
        "versechapter": "ט",
        "bookseder": "ירמיהו",
        "seder": "ח",
        "verseseder": "לא",
        "versenikud": "כִּי֩ כֹ֨ה אָמַ֜ר יְהוָ֤ה צְבָאוֹת֙ אֱלֹהֵ֣י יִשְׂרָאֵ֔ל הִנְנִ֨י מַשְׁבִּ֜ית מִן־ הַמָּק֥וֹם הַזֶּ֛ה לְעֵינֵיכֶ֖ם וּבִֽימֵיכֶ֑ם ק֤וֹל שָׂשׂוֹן֙ וְק֣וֹל שִׂמְחָ֔ה ק֥וֹל חָתָ֖ן וְק֥וֹל כַּלָּֽה׃ ",
        "versenonikud": "כי כה אמר יהוה צבאות אלהי ישראל הנני משבית מן המקום הזה לעיניכם ובימיכם קול ששון וקול שמחה קול חתן וקול כלה "
    },
    {
        "bookchapter": "ירמיהו",
        "chapter": "טז",
        "versechapter": "י",
        "bookseder": "ירמיהו",
        "seder": "ח",
        "verseseder": "לב",
        "versenikud": "וְהָיָ֗ה כִּ֤י תַגִּיד֙ לָעָ֣ם הַזֶּ֔ה אֵ֥ת כָּל־ הַדְּבָרִ֖ים הָאֵ֑לֶּה וְאָמְר֣וּ אֵלֶ֗יךָ עַל־ מֶה֩ דִבֶּ֨ר יְהוָ֤ה עָלֵ֙ינוּ֙ אֵ֣ת כָּל־ הָרָעָ֤ה הַגְּדוֹלָה֙ הַזֹּ֔את וּמֶ֤ה עֲוֺנֵ֙נוּ֙ וּמֶ֣ה חַטָּאתֵ֔נוּ אֲשֶׁ֥ר חָטָ֖אנוּ לַֽיהוָ֥ה אֱלֹהֵֽינוּ׃ ",
        "versenonikud": "והיה כי תגיד לעם הזה את כל הדברים האלה ואמרו אליך על מה דבר יהוה עלינו את כל הרעה הגדולה הזאת ומה עוננו ומה חטאתנו אשר חטאנו ליהוה אלהינו "
    },
    {
        "bookchapter": "ירמיהו",
        "chapter": "טז",
        "versechapter": "יא",
        "bookseder": "ירמיהו",
        "seder": "ח",
        "verseseder": "לג",
        "versenikud": "וְאָמַרְתָּ֣ אֲלֵיהֶ֗ם עַל֩ אֲשֶׁר־ עָזְב֨וּ אֲבוֹתֵיכֶ֤ם אוֹתִי֙ נְאֻם־ יְהוָ֔ה וַיֵּלְכ֗וּ אַֽחֲרֵי֙ אֱלֹהִ֣ים אֲחֵרִ֔ים וַיַּעַבְד֖וּם וַיִּשְׁתַּחֲו֣וּ לָהֶ֑ם וְאֹתִ֣י עָזָ֔בוּ וְאֶת־ תּוֹרָתִ֖י לֹ֥א שָׁמָֽרוּ׃ ",
        "versenonikud": "ואמרת אליהם על אשר עזבו אבותיכם אותי נאם יהוה וילכו אחרי אלהים אחרים ויעבדום וישתחוו להם ואתי עזבו ואת תורתי לא שמרו "
    },
    {
        "bookchapter": "ירמיהו",
        "chapter": "טז",
        "versechapter": "יב",
        "bookseder": "ירמיהו",
        "seder": "ח",
        "verseseder": "לד",
        "versenikud": "וְאַתֶּ֛ם הֲרֵעֹתֶ֥ם לַעֲשׂ֖וֹת מֵאֲבֽוֹתֵיכֶ֑ם וְהִנְּכֶ֣ם הֹלְכִ֗ים אִ֚ישׁ אַֽחֲרֵי֙ שְׁרִר֣וּת לִבּֽוֹ־ הָרָ֔ע לְבִלְתִּ֖י שְׁמֹ֥עַ אֵלָֽי׃ ",
        "versenonikud": "ואתם הרעתם לעשות מאבותיכם והנכם הלכים איש אחרי שררות לבו הרע לבלתי שמע אלי "
    },
    {
        "bookchapter": "ירמיהו",
        "chapter": "טז",
        "versechapter": "יג",
        "bookseder": "ירמיהו",
        "seder": "ח",
        "verseseder": "לה",
        "versenikud": "וְהֵטַלְתִּ֣י אֶתְכֶ֗ם מֵעַל֙ הָאָ֣רֶץ הַזֹּ֔את עַל־ הָאָ֕רֶץ אֲשֶׁר֙ לֹ֣א יְדַעְתֶּ֔ם אַתֶּ֖ם וַאֲבֽוֹתֵיכֶ֑ם וַעֲבַדְתֶּם־ שָׁ֞ם אֶת־ אֱלֹהִ֤ים אֲחֵרִים֙ יוֹמָ֣ם וָלַ֔יְלָה אֲשֶׁ֛ר לֹֽא־ אֶתֵּ֥ן לָכֶ֖ם חֲנִינָֽה׃ ",
        "versenonikud": "והטלתי אתכם מעל הארץ הזאת על הארץ אשר לא ידעתם אתם ואבותיכם ועבדתם שם את אלהים אחרים יומם ולילה אשר לא אתן לכם חנינה "
    },
    {
        "bookchapter": "ירמיהו",
        "chapter": "טז",
        "versechapter": "יד",
        "bookseder": "ירמיהו",
        "seder": "ח",
        "verseseder": "לו",
        "versenikud": "לָכֵ֛ן הִנֵּֽה־ יָמִ֥ים בָּאִ֖ים נְאֻם־ יְהוָ֑ה וְלֹֽא־ יֵאָמֵ֥ר עוֹד֙ חַי־ יְהוָ֔ה אֲשֶׁ֧ר הֶעֱלָ֛ה אֶת־ בְּנֵ֥י יִשְׂרָאֵ֖ל מֵאֶ֥רֶץ מִצְרָֽיִם׃ ",
        "versenonikud": "לכן הנה ימים באים נאם יהוה ולא יאמר עוד חי יהוה אשר העלה את בני ישראל מארץ מצרים "
    },
    {
        "bookchapter": "ירמיהו",
        "chapter": "טז",
        "versechapter": "טו",
        "bookseder": "ירמיהו",
        "seder": "ח",
        "verseseder": "לז",
        "versenikud": "כִּ֣י אִם־ חַי־ יְהוָ֗ה אֲשֶׁ֨ר הֶעֱלָ֜ה אֶת־ בְּנֵ֤י יִשְׂרָאֵל֙ מֵאֶ֣רֶץ צָפ֔וֹן וּמִכֹּל֙ הָֽאֲרָצ֔וֹת אֲשֶׁ֥ר הִדִּיחָ֖ם שָׁ֑מָּה וַהֲשִֽׁבֹתִים֙ עַל־ אַדְמָתָ֔ם אֲשֶׁ֥ר נָתַ֖תִּי לַאֲבוֹתָֽם׃ ",
        "versenonikud": "כי אם חי יהוה אשר העלה את בני ישראל מארץ צפון ומכל הארצות אשר הדיחם שמה והשבתים על אדמתם אשר נתתי לאבותם "
    },
    {
        "bookchapter": "ירמיהו",
        "chapter": "טז",
        "versechapter": "טז",
        "bookseder": "ירמיהו",
        "seder": "ח",
        "verseseder": "לח",
        "versenikud": "הִנְנִ֨י שֹׁלֵ֜חַ לדוגים לְדַיָּגִ֥ים רַבִּ֛ים נְאֻם־ יְהוָ֖ה וְדִיג֑וּם וְאַֽחֲרֵי־ כֵ֗ן אֶשְׁלַח֙ לְרַבִּ֣ים צַיָּדִ֔ים וְצָד֞וּם מֵעַ֤ל כָּל־ הַר֙ וּמֵעַ֣ל כָּל־ גִּבְעָ֔ה וּמִנְּקִיקֵ֖י הַסְּלָעִֽים׃ ",
        "versenonikud": "הנני שלח לדוגים לדיגים רבים נאם יהוה ודיגום ואחרי כן אשלח לרבים צידים וצדום מעל כל הר ומעל כל גבעה ומנקיקי הסלעים "
    },
    {
        "bookchapter": "ירמיהו",
        "chapter": "טז",
        "versechapter": "יז",
        "bookseder": "ירמיהו",
        "seder": "ח",
        "verseseder": "לט",
        "versenikud": "כִּ֤י עֵינַי֙ עַל־ כָּל־ דַּרְכֵיהֶ֔ם לֹ֥א נִסְתְּר֖וּ מִלְּפָנָ֑י וְלֹֽא־ נִצְפַּ֥ן עֲוֺנָ֖ם מִנֶּ֥גֶד עֵינָֽי׃ ",
        "versenonikud": "כי עיני על כל דרכיהם לא נסתרו מלפני ולא נצפן עונם מנגד עיני "
    },
    {
        "bookchapter": "ירמיהו",
        "chapter": "טז",
        "versechapter": "יח",
        "bookseder": "ירמיהו",
        "seder": "ח",
        "verseseder": "מ",
        "versenikud": "וְשִׁלַּמְתִּ֣י רִֽאשׁוֹנָ֗ה מִשְׁנֵ֤ה עֲוֺנָם֙ וְחַטָּאתָ֔ם עַ֖ל חַלְּלָ֣ם אֶת־ אַרְצִ֑י בְּנִבְלַ֤ת שִׁקּֽוּצֵיהֶם֙ וְתוֹעֲב֣וֹתֵיהֶ֔ם מָלְא֖וּ אֶת־ נַחֲלָתִֽי׃ ",
        "versenonikud": "ושלמתי ראשונה משנה עונם וחטאתם על חללם את ארצי בנבלת שקוציהם ותועבותיהם מלאו את נחלתי "
    },
    {
        "bookchapter": "ירמיהו",
        "chapter": "טז",
        "versechapter": "יט",
        "bookseder": "ירמיהו",
        "seder": "ח",
        "verseseder": "מא",
        "versenikud": "יְהוָ֞ה עֻזִּ֧י וּמָעֻזִּ֛י וּמְנוּסִ֖י בְּי֣וֹם צָרָ֑ה אֵלֶ֗יךָ גּוֹיִ֤ם יָבֹ֙אוּ֙ מֵֽאַפְסֵי־ אָ֔רֶץ וְיֹאמְר֗וּ אַךְ־ שֶׁ֙קֶר֙ נָחֲל֣וּ אֲבוֹתֵ֔ינוּ הֶ֖בֶל וְאֵֽין־ בָּ֥ם מוֹעִֽיל׃ ",
        "versenonikud": "יהוה עזי ומעזי ומנוסי ביום צרה אליך גוים יבאו מאפסי ארץ ויאמרו אך שקר נחלו אבותינו הבל ואין בם מועיל "
    },
    {
        "bookchapter": "ירמיהו",
        "chapter": "טז",
        "versechapter": "כ",
        "bookseder": "ירמיהו",
        "seder": "ח",
        "verseseder": "מב",
        "versenikud": "הֲיַעֲשֶׂה־ לּ֥וֹ אָדָ֖ם אֱלֹהִ֑ים וְהֵ֖מָּה לֹ֥א אֱלֹהִֽים׃ ",
        "versenonikud": "היעשה לו אדם אלהים והמה לא אלהים "
    },
    {
        "bookchapter": "ירמיהו",
        "chapter": "טז",
        "versechapter": "כא",
        "bookseder": "ירמיהו",
        "seder": "ח",
        "verseseder": "מג",
        "versenikud": "לָכֵן֙ הִנְנִ֣י מֽוֹדִיעָ֔ם בַּפַּ֣עַם הַזֹּ֔את אוֹדִיעֵ֥ם אֶת־ יָדִ֖י וְאֶת־ גְּבֽוּרָתִ֑י וְיָדְע֖וּ כִּֽי־ שְׁמִ֥י יְהוָֽה׃ ",
        "versenonikud": "לכן הנני מודיעם בפעם הזאת אודיעם את ידי ואת גבורתי וידעו כי שמי יהוה "
    },
    {
        "bookchapter": "ירמיהו",
        "chapter": "יז",
        "versechapter": "א",
        "bookseder": "ירמיהו",
        "seder": "ח",
        "verseseder": "מד",
        "versenikud": "חַטַּ֣את יְהוּדָ֗ה כְּתוּבָ֛ה בְּעֵ֥ט בַּרְזֶ֖ל בְּצִפֹּ֣רֶן שָׁמִ֑יר חֲרוּשָׁה֙ עַל־ ל֣וּחַ לִבָּ֔ם וּלְקַרְנ֖וֹת מִזְבְּחוֹתֵיכֶֽם׃ ",
        "versenonikud": "חטאת יהודה כתובה בעט ברזל בצפרן שמיר חרושה על לוח לבם ולקרנות מזבחותיכם "
    },
    {
        "bookchapter": "ירמיהו",
        "chapter": "יז",
        "versechapter": "ב",
        "bookseder": "ירמיהו",
        "seder": "ח",
        "verseseder": "מה",
        "versenikud": "כִּזְכֹּ֤ר בְּנֵיהֶם֙ מִזְבְּחוֹתָ֔ם וַאֲשֵׁרֵיהֶ֖ם עַל־ עֵ֣ץ רַֽעֲנָ֑ן עַ֖ל גְּבָע֥וֹת הַגְּבֹהֽוֹת׃ ",
        "versenonikud": "כזכר בניהם מזבחותם ואשריהם על עץ רענן על גבעות הגבהות "
    },
    {
        "bookchapter": "ירמיהו",
        "chapter": "יז",
        "versechapter": "ג",
        "bookseder": "ירמיהו",
        "seder": "ח",
        "verseseder": "מו",
        "versenikud": "הֲרָרִי֙ בַּשָּׂדֶ֔ה חֵילְךָ֥ כָל־ אוֹצְרוֹתֶ֖יךָ לָבַ֣ז אֶתֵּ֑ן בָּמֹתֶ֕יךָ בְּחַטָּ֖את בְּכָל־ גְּבוּלֶֽיךָ׃ ",
        "versenonikud": "הררי בשדה חילך כל אוצרותיך לבז אתן במתיך בחטאת בכל גבוליך "
    },
    {
        "bookchapter": "ירמיהו",
        "chapter": "יז",
        "versechapter": "ד",
        "bookseder": "ירמיהו",
        "seder": "ח",
        "verseseder": "מז",
        "versenikud": "וְשָׁמַטְתָּ֗ה וּבְךָ֙ מִנַּחֲלָֽתְךָ֙ אֲשֶׁ֣ר נָתַ֣תִּי לָ֔ךְ וְהַעֲבַדְתִּ֙יךָ֙ אֶת־ אֹ֣יְבֶ֔יךָ בָּאָ֖רֶץ אֲשֶׁ֣ר לֹֽא־ יָדָ֑עְתָּ כִּֽי־ אֵ֛שׁ קְדַחְתֶּ֥ם בְּאַפִּ֖י עַד־ עוֹלָ֥ם תּוּקָֽד׃ ",
        "versenonikud": "ושמטתה ובך מנחלתך אשר נתתי לך והעבדתיך את איביך בארץ אשר לא ידעת כי אש קדחתם באפי עד עולם תוקד "
    },
    {
        "bookchapter": "ירמיהו",
        "chapter": "יז",
        "versechapter": "ה",
        "bookseder": "ירמיהו",
        "seder": "ח",
        "verseseder": "מח",
        "versenikud": "כֹּ֣ה ׀ אָמַ֣ר יְהוָ֗ה אָר֤וּר הַגֶּ֙בֶר֙ אֲשֶׁ֣ר יִבְטַ֣ח בָּֽאָדָ֔ם וְשָׂ֥ם בָּשָׂ֖ר זְרֹע֑וֹ וּמִן־ יְהוָ֖ה יָס֥וּר לִבּֽוֹ׃ ",
        "versenonikud": "כה  אמר יהוה ארור הגבר אשר יבטח באדם ושם בשר זרעו ומן יהוה יסור לבו "
    },
    {
        "bookchapter": "ירמיהו",
        "chapter": "יז",
        "versechapter": "ו",
        "bookseder": "ירמיהו",
        "seder": "ח",
        "verseseder": "מט",
        "versenikud": "וְהָיָה֙ כְּעַרְעָ֣ר בָּֽעֲרָבָ֔ה וְלֹ֥א יִרְאֶ֖ה כִּי־ יָב֣וֹא ט֑וֹב וְשָׁכַ֤ן חֲרֵרִים֙ בַּמִּדְבָּ֔ר אֶ֥רֶץ מְלֵחָ֖ה וְלֹ֥א תֵשֵֽׁב׃ ",
        "versenonikud": "והיה כערער בערבה ולא יראה כי יבוא טוב ושכן חררים במדבר ארץ מלחה ולא תשב "
    }
]