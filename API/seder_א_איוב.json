[
    {
        "bookchapter": "איוב",
        "chapter": "א",
        "versechapter": "א",
        "bookseder": "איוב",
        "seder": "א",
        "verseseder": "א",
        "versenikud": "אִ֛ישׁ הָיָ֥ה בְאֶֽרֶץ־ ע֖וּץ אִיּ֣וֹב שְׁמ֑וֹ וְהָיָ֣ה ׀ הָאִ֣ישׁ הַה֗וּא תָּ֧ם וְיָשָׁ֛ר וִירֵ֥א אֱלֹהִ֖ים וְסָ֥ר מֵרָֽע׃ ",
        "versenonikud": "איש היה בארץ עוץ איוב שמו והיה  האיש ההוא תם וישר וירא אלהים וסר מרע "
    },
    {
        "bookchapter": "איוב",
        "chapter": "א",
        "versechapter": "ב",
        "bookseder": "איוב",
        "seder": "א",
        "verseseder": "ב",
        "versenikud": "וַיִּוָּ֥לְדוּ ל֛וֹ שִׁבְעָ֥ה בָנִ֖ים וְשָׁל֥וֹשׁ בָּנֽוֹת׃ ",
        "versenonikud": "ויולדו לו שבעה בנים ושלוש בנות "
    },
    {
        "bookchapter": "איוב",
        "chapter": "א",
        "versechapter": "ג",
        "bookseder": "איוב",
        "seder": "א",
        "verseseder": "ג",
        "versenikud": "וַיְהִ֣י מִ֠קְנֵהוּ שִֽׁבְעַ֨ת אַלְפֵי־ צֹ֜אן וּשְׁלֹ֧שֶׁת אַלְפֵ֣י גְמַלִּ֗ים וַחֲמֵ֨שׁ מֵא֤וֹת צֶֽמֶד־ בָּקָר֙ וַחֲמֵ֣שׁ מֵא֣וֹת אֲתוֹנ֔וֹת וַעֲבֻדָּ֖ה רַבָּ֣ה מְאֹ֑ד וַיְהִי֙ הָאִ֣ישׁ הַה֔וּא גָּד֖וֹל מִכָּל־ בְּנֵי־ קֶֽדֶם׃ ",
        "versenonikud": "ויהי מקנהו שבעת אלפי צאן ושלשת אלפי גמלים וחמש מאות צמד בקר וחמש מאות אתונות ועבדה רבה מאד ויהי האיש ההוא גדול מכל בני קדם "
    },
    {
        "bookchapter": "איוב",
        "chapter": "א",
        "versechapter": "ד",
        "bookseder": "איוב",
        "seder": "א",
        "verseseder": "ד",
        "versenikud": "וְהָלְכ֤וּ בָנָיו֙ וְעָשׂ֣וּ מִשְׁתֶּ֔ה בֵּ֖ית אִ֣ישׁ יוֹמ֑וֹ וְשָׁלְח֗וּ וְקָרְאוּ֙ לִשְׁלֹ֣שֶׁת אחיתיהם אַחְיֽוֹתֵיהֶ֔ם לֶאֱכֹ֥ל וְלִשְׁתּ֖וֹת עִמָּהֶֽם׃ ",
        "versenonikud": "והלכו בניו ועשו משתה בית איש יומו ושלחו וקראו לשלשת אחיתיהם אחיותיהם לאכל ולשתות עמהם "
    },
    {
        "bookchapter": "איוב",
        "chapter": "א",
        "versechapter": "ה",
        "bookseder": "איוב",
        "seder": "א",
        "verseseder": "ה",
        "versenikud": "וַיְהִ֡י כִּ֣י הִקִּיפֽוּ֩ יְמֵ֨י הַמִּשְׁתֶּ֜ה וַיִּשְׁלַ֧ח אִיּ֣וֹב וַֽיְקַדְּשֵׁ֗ם וְהִשְׁכִּ֣ים בַּבֹּקֶר֮ וְהֶעֱלָ֣ה עֹלוֹת֮ מִסְפַּ֣ר כֻּלָּם֒ כִּ֚י אָמַ֣ר אִיּ֔וֹב אוּלַי֙ חָטְא֣וּ בָנַ֔י וּבֵרֲכ֥וּ אֱלֹהִ֖ים בִּלְבָבָ֑ם כָּ֛כָה יַעֲשֶׂ֥ה אִיּ֖וֹב כָּל־ הַיָּמִֽים׃ ",
        "versenonikud": "ויהי כי הקיפו ימי המשתה וישלח איוב ויקדשם והשכים בבקר והעלה עלות מספר כלם כי אמר איוב אולי חטאו בני וברכו אלהים בלבבם ככה יעשה איוב כל הימים "
    },
    {
        "bookchapter": "איוב",
        "chapter": "א",
        "versechapter": "ו",
        "bookseder": "איוב",
        "seder": "א",
        "verseseder": "ו",
        "versenikud": "וַיְהִ֣י הַיּ֔וֹם וַיָּבֹ֙אוּ֙ בְּנֵ֣י הָאֱלֹהִ֔ים לְהִתְיַצֵּ֖ב עַל־ יְהוָ֑ה וַיָּב֥וֹא גַֽם־ הַשָּׂטָ֖ן בְּתוֹכָֽם׃ ",
        "versenonikud": "ויהי היום ויבאו בני האלהים להתיצב על יהוה ויבוא גם השטן בתוכם "
    },
    {
        "bookchapter": "איוב",
        "chapter": "א",
        "versechapter": "ז",
        "bookseder": "איוב",
        "seder": "א",
        "verseseder": "ז",
        "versenikud": "וַיֹּ֧אמֶר יְהוָ֛ה אֶל־ הַשָּׂטָ֖ן מֵאַ֣יִן תָּבֹ֑א וַיַּ֨עַן הַשָּׂטָ֤ן אֶת־ יְהוָה֙ וַיֹּאמַ֔ר מִשּׁ֣וּט בָּאָ֔רֶץ וּמֵֽהִתְהַלֵּ֖ךְ בָּֽהּ׃ ",
        "versenonikud": "ויאמר יהוה אל השטן מאין תבא ויען השטן את יהוה ויאמר משוט בארץ ומהתהלך בה "
    },
    {
        "bookchapter": "איוב",
        "chapter": "א",
        "versechapter": "ח",
        "bookseder": "איוב",
        "seder": "א",
        "verseseder": "ח",
        "versenikud": "וַיֹּ֤אמֶר יְהוָה֙ אֶל־ הַשָּׂטָ֔ן הֲשַׂ֥מְתָּ לִבְּךָ֖ עַל־ עַבְדִּ֣י אִיּ֑וֹב כִּ֣י אֵ֤ין כָּמֹ֙הוּ֙ בָּאָ֔רֶץ אִ֣ישׁ תָּ֧ם וְיָשָׁ֛ר יְרֵ֥א אֱלֹהִ֖ים וְסָ֥ר מֵרָֽע׃ ",
        "versenonikud": "ויאמר יהוה אל השטן השמת לבך על עבדי איוב כי אין כמהו בארץ איש תם וישר ירא אלהים וסר מרע "
    },
    {
        "bookchapter": "איוב",
        "chapter": "א",
        "versechapter": "ט",
        "bookseder": "איוב",
        "seder": "א",
        "verseseder": "ט",
        "versenikud": "וַיַּ֧עַן הַשָּׂטָ֛ן אֶת־ יְהוָ֖ה וַיֹּאמַ֑ר הַֽחִנָּ֔ם יָרֵ֥א אִיּ֖וֹב אֱלֹהִֽים׃ ",
        "versenonikud": "ויען השטן את יהוה ויאמר החנם ירא איוב אלהים "
    },
    {
        "bookchapter": "איוב",
        "chapter": "א",
        "versechapter": "י",
        "bookseder": "איוב",
        "seder": "א",
        "verseseder": "י",
        "versenikud": "הֲלֹֽא־ את אַ֠תָּה שַׂ֣כְתָּ בַעֲד֧וֹ וּבְעַד־ בֵּית֛וֹ וּבְעַ֥ד כָּל־ אֲשֶׁר־ ל֖וֹ מִסָּבִ֑יב מַעֲשֵׂ֤ה יָדָיו֙ בֵּרַ֔כְתָּ וּמִקְנֵ֖הוּ פָּרַ֥ץ בָּאָֽרֶץ׃ ",
        "versenonikud": "הלא את אתה שכת בעדו ובעד ביתו ובעד כל אשר לו מסביב מעשה ידיו ברכת ומקנהו פרץ בארץ "
    },
    {
        "bookchapter": "איוב",
        "chapter": "א",
        "versechapter": "יא",
        "bookseder": "איוב",
        "seder": "א",
        "verseseder": "יא",
        "versenikud": "וְאוּלָם֙ שְֽׁלַֽח־ נָ֣א יָֽדְךָ֔ וְגַ֖ע בְּכָל־ אֲשֶׁר־ ל֑וֹ אִם־ לֹ֥א עַל־ פָּנֶ֖יךָ יְבָרֲכֶֽךָּ׃ ",
        "versenonikud": "ואולם שלח נא ידך וגע בכל אשר לו אם לא על פניך יברכך "
    },
    {
        "bookchapter": "איוב",
        "chapter": "א",
        "versechapter": "יב",
        "bookseder": "איוב",
        "seder": "א",
        "verseseder": "יב",
        "versenikud": "וַיֹּ֨אמֶר יְהוָ֜ה אֶל־ הַשָּׂטָ֗ן הִנֵּ֤ה כָל־ אֲשֶׁר־ לוֹ֙ בְּיָדֶ֔ךָ רַ֣ק אֵלָ֔יו אַל־ תִּשְׁלַ֖ח יָדֶ֑ךָ וַיֵּצֵא֙ הַשָּׂטָ֔ן מֵעִ֖ם פְּנֵ֥י יְהוָֽה׃ ",
        "versenonikud": "ויאמר יהוה אל השטן הנה כל אשר לו בידך רק אליו אל תשלח ידך ויצא השטן מעם פני יהוה "
    },
    {
        "bookchapter": "איוב",
        "chapter": "א",
        "versechapter": "יג",
        "bookseder": "איוב",
        "seder": "א",
        "verseseder": "יג",
        "versenikud": "וַיְהִ֖י הַיּ֑וֹם וּבָנָ֨יו וּבְנֹתָ֤יו אֹֽכְלִים֙ וְשֹׁתִ֣ים יַ֔יִן בְּבֵ֖ית אֲחִיהֶ֥ם הַבְּכֽוֹר׃ ",
        "versenonikud": "ויהי היום ובניו ובנתיו אכלים ושתים יין בבית אחיהם הבכור "
    },
    {
        "bookchapter": "איוב",
        "chapter": "א",
        "versechapter": "יד",
        "bookseder": "איוב",
        "seder": "א",
        "verseseder": "יד",
        "versenikud": "וּמַלְאָ֛ךְ בָּ֥א אֶל־ אִיּ֖וֹב וַיֹּאמַ֑ר הַבָּקָר֙ הָי֣וּ חֹֽרְשׁ֔וֹת וְהָאֲתֹנ֖וֹת רֹע֥וֹת עַל־ יְדֵיהֶֽם׃ ",
        "versenonikud": "ומלאך בא אל איוב ויאמר הבקר היו חרשות והאתנות רעות על ידיהם "
    },
    {
        "bookchapter": "איוב",
        "chapter": "א",
        "versechapter": "טו",
        "bookseder": "איוב",
        "seder": "א",
        "verseseder": "טו",
        "versenikud": "וַתִּפֹּ֤ל שְׁבָא֙ וַתִּקָּחֵ֔ם וְאֶת־ הַנְּעָרִ֖ים הִכּ֣וּ לְפִי־ חָ֑רֶב וָֽאִמָּ֨לְטָ֧ה רַק־ אֲנִ֛י לְבַדִּ֖י לְהַגִּ֥יד לָֽךְ׃ ",
        "versenonikud": "ותפל שבא ותקחם ואת הנערים הכו לפי חרב ואמלטה רק אני לבדי להגיד לך "
    },
    {
        "bookchapter": "איוב",
        "chapter": "א",
        "versechapter": "טז",
        "bookseder": "איוב",
        "seder": "א",
        "verseseder": "טז",
        "versenikud": "ע֣וֹד ׀ זֶ֣ה מְדַבֵּ֗ר וְזֶה֮ בָּ֣א וַיֹּאמַר֒ אֵ֣שׁ אֱלֹהִ֗ים נָֽפְלָה֙ מִן־ הַשָּׁמַ֔יִם וַתִּבְעַ֥ר בַּצֹּ֛אן וּבַנְּעָרִ֖ים וַתֹּאכְלֵ֑ם וָאִמָּ֨לְטָ֧ה רַק־ אֲנִ֛י לְבַדִּ֖י לְהַגִּ֥יד לָֽךְ׃ ",
        "versenonikud": "עוד  זה מדבר וזה בא ויאמר אש אלהים נפלה מן השמים ותבער בצאן ובנערים ותאכלם ואמלטה רק אני לבדי להגיד לך "
    },
    {
        "bookchapter": "איוב",
        "chapter": "א",
        "versechapter": "יז",
        "bookseder": "איוב",
        "seder": "א",
        "verseseder": "יז",
        "versenikud": "ע֣וֹד ׀ זֶ֣ה מְדַבֵּ֗ר וְזֶה֮ בָּ֣א וַיֹּאמַר֒ כַּשְׂדִּ֞ים שָׂ֣מוּ ׀ שְׁלֹשָׁ֣ה רָאשִׁ֗ים וַֽיִּפְשְׁט֤וּ עַל־ הַגְּמַלִּים֙ וַיִּקָּח֔וּם וְאֶת־ הַנְּעָרִ֖ים הִכּ֣וּ לְפִי־ חָ֑רֶב וָאִמָּ֨לְטָ֧ה רַק־ אֲנִ֛י לְבַדִּ֖י לְהַגִּ֥יד לָֽךְ׃ ",
        "versenonikud": "עוד  זה מדבר וזה בא ויאמר כשדים שמו  שלשה ראשים ויפשטו על הגמלים ויקחום ואת הנערים הכו לפי חרב ואמלטה רק אני לבדי להגיד לך "
    },
    {
        "bookchapter": "איוב",
        "chapter": "א",
        "versechapter": "יח",
        "bookseder": "איוב",
        "seder": "א",
        "verseseder": "יח",
        "versenikud": "עַ֚ד זֶ֣ה מְדַבֵּ֔ר וְזֶ֖ה בָּ֣א וַיֹּאמַ֑ר בָּנֶ֨יךָ וּבְנוֹתֶ֤יךָ אֹֽכְלִים֙ וְשֹׁתִ֣ים יַ֔יִן בְּבֵ֖ית אֲחִיהֶ֥ם הַבְּכֽוֹר׃ ",
        "versenonikud": "עד זה מדבר וזה בא ויאמר בניך ובנותיך אכלים ושתים יין בבית אחיהם הבכור "
    },
    {
        "bookchapter": "איוב",
        "chapter": "א",
        "versechapter": "יט",
        "bookseder": "איוב",
        "seder": "א",
        "verseseder": "יט",
        "versenikud": "וְהִנֵּה֩ ר֨וּחַ גְּדוֹלָ֜ה בָּ֣אָה ׀ מֵעֵ֣בֶר הַמִּדְבָּ֗ר וַיִּגַּע֙ בְּאַרְבַּע֙ פִּנּ֣וֹת הַבַּ֔יִת וַיִּפֹּ֥ל עַל־ הַנְּעָרִ֖ים וַיָּמ֑וּתוּ וָאִמָּ֨לְטָ֧ה רַק־ אֲנִ֛י לְבַדִּ֖י לְהַגִּ֥יד לָֽךְ׃ ",
        "versenonikud": "והנה רוח גדולה באה  מעבר המדבר ויגע בארבע פנות הבית ויפל על הנערים וימותו ואמלטה רק אני לבדי להגיד לך "
    },
    {
        "bookchapter": "איוב",
        "chapter": "א",
        "versechapter": "כ",
        "bookseder": "איוב",
        "seder": "א",
        "verseseder": "כ",
        "versenikud": "וַיָּ֤קָם אִיּוֹב֙ וַיִּקְרַ֣ע אֶת־ מְעִל֔וֹ וַיָּ֖גָז אֶת־ רֹאשׁ֑וֹ וַיִּפֹּ֥ל אַ֖רְצָה וַיִּשְׁתָּֽחוּ׃ ",
        "versenonikud": "ויקם איוב ויקרע את מעלו ויגז את ראשו ויפל ארצה וישתחו "
    },
    {
        "bookchapter": "איוב",
        "chapter": "א",
        "versechapter": "כא",
        "bookseder": "איוב",
        "seder": "א",
        "verseseder": "כא",
        "versenikud": "וַיֹּאמֶר֩ עָרֹ֨ם יצתי יָצָ֜אתִי מִבֶּ֣טֶן אִמִּ֗י וְעָרֹם֙ אָשׁ֣וּב שָׁ֔מָה יְהוָ֣ה נָתַ֔ן וַיהוָ֖ה לָקָ֑ח יְהִ֛י שֵׁ֥ם יְהוָ֖ה מְבֹרָֽךְ׃ ",
        "versenonikud": "ויאמר ערם יצתי יצאתי מבטן אמי וערם אשוב שמה יהוה נתן ויהוה לקח יהי שם יהוה מברך "
    },
    {
        "bookchapter": "איוב",
        "chapter": "א",
        "versechapter": "כב",
        "bookseder": "איוב",
        "seder": "א",
        "verseseder": "כב",
        "versenikud": "בְּכָל־ זֹ֖את לֹא־ חָטָ֣א אִיּ֑וֹב וְלֹא־ נָתַ֥ן תִּפְלָ֖ה לֵאלֹהִֽים׃ ",
        "versenonikud": "בכל זאת לא חטא איוב ולא נתן תפלה לאלהים "
    },
    {
        "bookchapter": "איוב",
        "chapter": "ב",
        "versechapter": "א",
        "bookseder": "איוב",
        "seder": "א",
        "verseseder": "כג",
        "versenikud": "וַיְהִ֣י הַיּ֔וֹם וַיָּבֹ֙אוּ֙ בְּנֵ֣י הָֽאֱלֹהִ֔ים לְהִתְיַצֵּ֖ב עַל־ יְהוָ֑ה וַיָּב֤וֹא גַֽם־ הַשָּׂטָן֙ בְּתֹכָ֔ם לְהִתְיַצֵּ֖ב עַל־ יְהוָֽה׃ ",
        "versenonikud": "ויהי היום ויבאו בני האלהים להתיצב על יהוה ויבוא גם השטן בתכם להתיצב על יהוה "
    },
    {
        "bookchapter": "איוב",
        "chapter": "ב",
        "versechapter": "ב",
        "bookseder": "איוב",
        "seder": "א",
        "verseseder": "כד",
        "versenikud": "וַיֹּ֤אמֶר יְהוָה֙ אֶל־ הַשָּׂטָ֔ן אֵ֥י מִזֶּ֖ה תָּבֹ֑א וַיַּ֨עַן הַשָּׂטָ֤ן אֶת־ יְהוָה֙ וַיֹּאמַ֔ר מִשֻּׁ֣ט בָּאָ֔רֶץ וּמֵהִתְהַלֵּ֖ךְ בָּֽהּ׃ ",
        "versenonikud": "ויאמר יהוה אל השטן אי מזה תבא ויען השטן את יהוה ויאמר משט בארץ ומהתהלך בה "
    },
    {
        "bookchapter": "איוב",
        "chapter": "ב",
        "versechapter": "ג",
        "bookseder": "איוב",
        "seder": "א",
        "verseseder": "כה",
        "versenikud": "וַיֹּ֨אמֶר יְהוָ֜ה אֶל־ הַשָּׂטָ֗ן הֲשַׂ֣מְתָּ לִבְּךָ֮ אֶל־ עַבְדִּ֣י אִיּוֹב֒ כִּי֩ אֵ֨ין כָּמֹ֜הוּ בָּאָ֗רֶץ אִ֣ישׁ תָּ֧ם וְיָשָׁ֛ר יְרֵ֥א אֱלֹהִ֖ים וְסָ֣ר מֵרָ֑ע וְעֹדֶ֙נּוּ֙ מַחֲזִ֣יק בְּתֻמָּת֔וֹ וַתְּסִיתֵ֥נִי ב֖וֹ לְבַלְּע֥וֹ חִנָּֽם׃ ",
        "versenonikud": "ויאמר יהוה אל השטן השמת לבך אל עבדי איוב כי אין כמהו בארץ איש תם וישר ירא אלהים וסר מרע ועדנו מחזיק בתמתו ותסיתני בו לבלעו חנם "
    },
    {
        "bookchapter": "איוב",
        "chapter": "ב",
        "versechapter": "ד",
        "bookseder": "איוב",
        "seder": "א",
        "verseseder": "כו",
        "versenikud": "וַיַּ֧עַן הַשָּׂטָ֛ן אֶת־ יְהוָ֖ה וַיֹּאמַ֑ר ע֣וֹר בְּעַד־ ע֗וֹר וְכֹל֙ אֲשֶׁ֣ר לָאִ֔ישׁ יִתֵּ֖ן בְּעַ֥ד נַפְשֽׁוֹ׃ ",
        "versenonikud": "ויען השטן את יהוה ויאמר עור בעד עור וכל אשר לאיש יתן בעד נפשו "
    },
    {
        "bookchapter": "איוב",
        "chapter": "ב",
        "versechapter": "ה",
        "bookseder": "איוב",
        "seder": "א",
        "verseseder": "כז",
        "versenikud": "אוּלָם֙ שְֽׁלַֽח־ נָ֣א יָֽדְךָ֔ וְגַ֥ע אֶל־ עַצְמ֖וֹ וְאֶל־ בְּשָׂר֑וֹ אִם־ לֹ֥א אֶל־ פָּנֶ֖יךָ יְבָרֲכֶֽךָּ׃ ",
        "versenonikud": "אולם שלח נא ידך וגע אל עצמו ואל בשרו אם לא אל פניך יברכך "
    },
    {
        "bookchapter": "איוב",
        "chapter": "ב",
        "versechapter": "ו",
        "bookseder": "איוב",
        "seder": "א",
        "verseseder": "כח",
        "versenikud": "וַיֹּ֧אמֶר יְהוָ֛ה אֶל־ הַשָּׂטָ֖ן הִנּ֣וֹ בְיָדֶ֑ךָ אַ֖ךְ אֶת־ נַפְשׁ֥וֹ שְׁמֹֽר׃ ",
        "versenonikud": "ויאמר יהוה אל השטן הנו בידך אך את נפשו שמר "
    },
    {
        "bookchapter": "איוב",
        "chapter": "ב",
        "versechapter": "ז",
        "bookseder": "איוב",
        "seder": "א",
        "verseseder": "כט",
        "versenikud": "וַיֵּצֵא֙ הַשָּׂטָ֔ן מֵאֵ֖ת פְּנֵ֣י יְהוָ֑ה וַיַּ֤ךְ אֶת־ אִיּוֹב֙ בִּשְׁחִ֣ין רָ֔ע מִכַּ֥ף רַגְל֖וֹ עד וְעַ֥ד קָדְקֳדֽוֹ׃ ",
        "versenonikud": "ויצא השטן מאת פני יהוה ויך את איוב בשחין רע מכף רגלו עד ועד קדקדו "
    },
    {
        "bookchapter": "איוב",
        "chapter": "ב",
        "versechapter": "ח",
        "bookseder": "איוב",
        "seder": "א",
        "verseseder": "ל",
        "versenikud": "וַיִּֽקַּֽח־ ל֣וֹ חֶ֔רֶשׂ לְהִתְגָּרֵ֖ד בּ֑וֹ וְה֖וּא יֹשֵׁ֥ב בְּתוֹךְ־ הָאֵֽפֶר׃ ",
        "versenonikud": "ויקח לו חרש להתגרד בו והוא ישב בתוך האפר "
    },
    {
        "bookchapter": "איוב",
        "chapter": "ב",
        "versechapter": "ט",
        "bookseder": "איוב",
        "seder": "א",
        "verseseder": "לא",
        "versenikud": "וַתֹּ֤אמֶר לוֹ֙ אִשְׁתּ֔וֹ עֹדְךָ֖ מַחֲזִ֣יק בְּתֻמָּתֶ֑ךָ בָּרֵ֥ךְ אֱלֹהִ֖ים וָמֻֽת׃ ",
        "versenonikud": "ותאמר לו אשתו עדך מחזיק בתמתך ברך אלהים ומת "
    },
    {
        "bookchapter": "איוב",
        "chapter": "ב",
        "versechapter": "י",
        "bookseder": "איוב",
        "seder": "א",
        "verseseder": "לב",
        "versenikud": "וַיֹּ֣אמֶר אֵלֶ֗יהָ כְּדַבֵּ֞ר אַחַ֤ת הַנְּבָלוֹת֙ תְּדַבֵּ֔רִי גַּ֣ם אֶת־ הַטּ֗וֹב נְקַבֵּל֙ מֵאֵ֣ת הָאֱלֹהִ֔ים וְאֶת־ הָרָ֖ע לֹ֣א נְקַבֵּ֑ל בְּכָל־ זֹ֛את לֹא־ חָטָ֥א אִיּ֖וֹב בִּשְׂפָתָֽיו׃ ",
        "versenonikud": "ויאמר אליה כדבר אחת הנבלות תדברי גם את הטוב נקבל מאת האלהים ואת הרע לא נקבל בכל זאת לא חטא איוב בשפתיו "
    },
    {
        "bookchapter": "איוב",
        "chapter": "ב",
        "versechapter": "יא",
        "bookseder": "איוב",
        "seder": "א",
        "verseseder": "לג",
        "versenikud": "וַֽיִּשְׁמְע֞וּ שְׁלֹ֣שֶׁת ׀ רֵעֵ֣י אִיּ֗וֹב אֵ֣ת כָּל־ הָרָעָ֣ה הַזֹּאת֮ הַבָּ֣אָה עָלָיו֒ וַיָּבֹ֙אוּ֙ אִ֣ישׁ מִמְּקֹמ֔וֹ אֱלִיפַ֤ז הַתֵּימָנִי֙ וּבִלְדַּ֣ד הַשּׁוּחִ֔י וְצוֹפַ֖ר הַנַּֽעֲמָתִ֑י וַיִּוָּעֲד֣וּ יַחְדָּ֔ו לָב֥וֹא לָנֽוּד־ ל֖וֹ וּֽלְנַחֲמֽוֹ׃ ",
        "versenonikud": "וישמעו שלשת  רעי איוב את כל הרעה הזאת הבאה עליו ויבאו איש ממקמו אליפז התימני ובלדד השוחי וצופר הנעמתי ויועדו יחדו לבוא לנוד לו ולנחמו "
    },
    {
        "bookchapter": "איוב",
        "chapter": "ב",
        "versechapter": "יב",
        "bookseder": "איוב",
        "seder": "א",
        "verseseder": "לד",
        "versenikud": "וַיִּשְׂא֨וּ אֶת־ עֵינֵיהֶ֤ם מֵרָחוֹק֙ וְלֹ֣א הִכִּירֻ֔הוּ וַיִּשְׂא֥וּ קוֹלָ֖ם וַיִּבְכּ֑וּ וַֽיִּקְרְעוּ֙ אִ֣ישׁ מְעִל֔וֹ וַיִּזְרְק֥וּ עָפָ֛ר עַל־ רָאשֵׁיהֶ֖ם הַשָּׁמָֽיְמָה׃ ",
        "versenonikud": "וישאו את עיניהם מרחוק ולא הכירהו וישאו קולם ויבכו ויקרעו איש מעלו ויזרקו עפר על ראשיהם השמימה "
    },
    {
        "bookchapter": "איוב",
        "chapter": "ב",
        "versechapter": "יג",
        "bookseder": "איוב",
        "seder": "א",
        "verseseder": "לה",
        "versenikud": "וַיֵּשְׁב֤וּ אִתּוֹ֙ לָאָ֔רֶץ שִׁבְעַ֥ת יָמִ֖ים וְשִׁבְעַ֣ת לֵיל֑וֹת וְאֵין־ דֹּבֵ֤ר אֵלָיו֙ דָּבָ֔ר כִּ֣י רָא֔וּ כִּֽי־ גָדַ֥ל הַכְּאֵ֖ב מְאֹֽד׃ ",
        "versenonikud": "וישבו אתו לארץ שבעת ימים ושבעת לילות ואין דבר אליו דבר כי ראו כי גדל הכאב מאד "
    },
    {
        "bookchapter": "איוב",
        "chapter": "ג",
        "versechapter": "א",
        "bookseder": "איוב",
        "seder": "א",
        "verseseder": "לו",
        "versenikud": "אַחֲרֵי־ כֵ֗ן פָּתַ֤ח אִיּוֹב֙ אֶת־ פִּ֔יהוּ וַיְקַלֵּ֖ל אֶת־ יוֹמֽוֹ׃ ",
        "versenonikud": "אחרי כן פתח איוב את פיהו ויקלל את יומו "
    },
    {
        "bookchapter": "איוב",
        "chapter": "ג",
        "versechapter": "ב",
        "bookseder": "איוב",
        "seder": "א",
        "verseseder": "לז",
        "versenikud": "וַיַּ֥עַן אִיּ֗וֹב וַיֹּאמַֽר׃ ",
        "versenonikud": "ויען איוב ויאמר "
    },
    {
        "bookchapter": "איוב",
        "chapter": "ג",
        "versechapter": "ג",
        "bookseder": "איוב",
        "seder": "א",
        "verseseder": "לח",
        "versenikud": "יֹ֣אבַד י֭וֹם אִוָּ֣לֶד בּ֑וֹ וְהַלַּ֥יְלָה אָ֝מַ֗ר הֹ֣רָה גָֽבֶר׃ ",
        "versenonikud": "יאבד יום אולד בו והלילה אמר הרה גבר "
    },
    {
        "bookchapter": "איוב",
        "chapter": "ג",
        "versechapter": "ד",
        "bookseder": "איוב",
        "seder": "א",
        "verseseder": "לט",
        "versenikud": "הַיּ֥וֹם הַה֗וּא יְֽהִ֫י חֹ֥שֶׁךְ אַֽל־ יִדְרְשֵׁ֣הוּ אֱל֣וֹהַּ מִמָּ֑עַל וְאַל־ תּוֹפַ֖ע עָלָ֣יו נְהָרָֽה׃ ",
        "versenonikud": "היום ההוא יהי חשך אל ידרשהו אלוה ממעל ואל תופע עליו נהרה "
    },
    {
        "bookchapter": "איוב",
        "chapter": "ג",
        "versechapter": "ה",
        "bookseder": "איוב",
        "seder": "א",
        "verseseder": "מ",
        "versenikud": "יִגְאָלֻ֡הוּ חֹ֣שֶׁךְ וְ֭צַלְמָוֶת תִּשְׁכָּן־ עָלָ֣יו עֲנָנָ֑ה יְ֝בַעֲתֻ֗הוּ כִּֽמְרִ֥ירֵי יֽוֹם׃ ",
        "versenonikud": "יגאלהו חשך וצלמות תשכן עליו עננה יבעתהו כמרירי יום "
    },
    {
        "bookchapter": "איוב",
        "chapter": "ג",
        "versechapter": "ו",
        "bookseder": "איוב",
        "seder": "א",
        "verseseder": "מא",
        "versenikud": "הַלַּ֥יְלָה הַהוּא֮ יִקָּחֵ֪ה֫וּ אֹ֥פֶל אַל־ יִ֭חַדְּ בִּימֵ֣י שָׁנָ֑ה בְּמִסְפַּ֥ר יְ֝רָחִ֗ים אַל־ יָבֹֽא׃ ",
        "versenonikud": "הלילה ההוא יקחהו אפל אל יחד בימי שנה במספר ירחים אל יבא "
    },
    {
        "bookchapter": "איוב",
        "chapter": "ג",
        "versechapter": "ז",
        "bookseder": "איוב",
        "seder": "א",
        "verseseder": "מב",
        "versenikud": "הִנֵּ֤ה הַלַּ֣יְלָה הַ֭הוּא יְהִ֣י גַלְמ֑וּד אַל־ תָּבֹ֖א רְנָנָ֣ה בֽוֹ׃ ",
        "versenonikud": "הנה הלילה ההוא יהי גלמוד אל תבא רננה בו "
    },
    {
        "bookchapter": "איוב",
        "chapter": "ג",
        "versechapter": "ח",
        "bookseder": "איוב",
        "seder": "א",
        "verseseder": "מג",
        "versenikud": "יִקְּבֻ֥הוּ אֹרְרֵי־ י֑וֹם הָ֝עֲתִידִ֗ים עֹרֵ֥ר לִוְיָתָֽן׃ ",
        "versenonikud": "יקבהו אררי יום העתידים ערר לויתן "
    },
    {
        "bookchapter": "איוב",
        "chapter": "ג",
        "versechapter": "ט",
        "bookseder": "איוב",
        "seder": "א",
        "verseseder": "מד",
        "versenikud": "יֶחְשְׁכוּ֮ כּוֹכְבֵ֪י נִ֫שְׁפּ֥וֹ יְקַו־ לְא֥וֹר וָאַ֑יִן וְאַל־ יִ֝רְאֶ֗ה בְּעַפְעַפֵּי־ שָֽׁחַר׃ ",
        "versenonikud": "יחשכו כוכבי נשפו יקו לאור ואין ואל יראה בעפעפי שחר "
    },
    {
        "bookchapter": "איוב",
        "chapter": "ג",
        "versechapter": "י",
        "bookseder": "איוב",
        "seder": "א",
        "verseseder": "מה",
        "versenikud": "כִּ֤י לֹ֣א סָ֭גַר דַּלְתֵ֣י בִטְנִ֑י וַיַּסְתֵּ֥ר עָ֝מָ֗ל מֵעֵינָֽי׃ ",
        "versenonikud": "כי לא סגר דלתי בטני ויסתר עמל מעיני "
    },
    {
        "bookchapter": "איוב",
        "chapter": "ג",
        "versechapter": "יא",
        "bookseder": "איוב",
        "seder": "א",
        "verseseder": "מו",
        "versenikud": "לָ֤מָּה לֹּ֣א מֵרֶ֣חֶם אָמ֑וּת מִבֶּ֖טֶן יָצָ֣אתִי וְאֶגְוָֽע׃ ",
        "versenonikud": "למה לא מרחם אמות מבטן יצאתי ואגוע "
    },
    {
        "bookchapter": "איוב",
        "chapter": "ג",
        "versechapter": "יב",
        "bookseder": "איוב",
        "seder": "א",
        "verseseder": "מז",
        "versenikud": "מַ֭דּוּעַ קִדְּמ֣וּנִי בִרְכָּ֑יִם וּמַה־ שָּׁ֝דַ֗יִם כִּ֣י אִינָֽק׃ ",
        "versenonikud": "מדוע קדמוני ברכים ומה שדים כי אינק "
    },
    {
        "bookchapter": "איוב",
        "chapter": "ג",
        "versechapter": "יג",
        "bookseder": "איוב",
        "seder": "א",
        "verseseder": "מח",
        "versenikud": "כִּֽי־ עַ֭תָּה שָׁכַ֣בְתִּי וְאֶשְׁק֑וֹט יָ֝שַׁ֗נְתִּי אָ֤ז ׀ יָנ֬וּחַֽ לִֽי׃ ",
        "versenonikud": "כי עתה שכבתי ואשקוט ישנתי אז  ינוח לי "
    },
    {
        "bookchapter": "איוב",
        "chapter": "ג",
        "versechapter": "יד",
        "bookseder": "איוב",
        "seder": "א",
        "verseseder": "מט",
        "versenikud": "עִם־ מְ֭לָכִים וְיֹ֣עֲצֵי אָ֑רֶץ הַבֹּנִ֖ים חֳרָב֣וֹת לָֽמוֹ׃ ",
        "versenonikud": "עם מלכים ויעצי ארץ הבנים חרבות למו "
    },
    {
        "bookchapter": "איוב",
        "chapter": "ג",
        "versechapter": "טו",
        "bookseder": "איוב",
        "seder": "א",
        "verseseder": "נ",
        "versenikud": "א֣וֹ עִם־ שָׂ֭רִים זָהָ֣ב לָהֶ֑ם הַֽמְמַלְאִ֖ים בָּתֵּיהֶ֣ם כָּֽסֶף׃ ",
        "versenonikud": "או עם שרים זהב להם הממלאים בתיהם כסף "
    },
    {
        "bookchapter": "איוב",
        "chapter": "ג",
        "versechapter": "טז",
        "bookseder": "איוב",
        "seder": "א",
        "verseseder": "נא",
        "versenikud": "א֤וֹ כְנֵ֣פֶל טָ֭מוּן לֹ֣א אֶהְיֶ֑ה כְּ֝עֹלְלִ֗ים לֹא־ רָ֥אוּ אֽוֹר׃ ",
        "versenonikud": "או כנפל טמון לא אהיה כעללים לא ראו אור "
    },
    {
        "bookchapter": "איוב",
        "chapter": "ג",
        "versechapter": "יז",
        "bookseder": "איוב",
        "seder": "א",
        "verseseder": "נב",
        "versenikud": "שָׁ֣ם רְ֭שָׁעִים חָ֣דְלוּ רֹ֑גֶז וְשָׁ֥ם יָ֝נ֗וּחוּ יְגִ֣יעֵי כֹֽחַ׃ ",
        "versenonikud": "שם רשעים חדלו רגז ושם ינוחו יגיעי כח "
    },
    {
        "bookchapter": "איוב",
        "chapter": "ג",
        "versechapter": "יח",
        "bookseder": "איוב",
        "seder": "א",
        "verseseder": "נג",
        "versenikud": "יַ֭חַד אֲסִירִ֣ים שַׁאֲנָ֑נוּ לֹ֥א שָׁ֝מְע֗וּ ק֣וֹל נֹגֵֽשׂ׃ ",
        "versenonikud": "יחד אסירים שאננו לא שמעו קול נגש "
    },
    {
        "bookchapter": "איוב",
        "chapter": "ג",
        "versechapter": "יט",
        "bookseder": "איוב",
        "seder": "א",
        "verseseder": "נד",
        "versenikud": "קָטֹ֣ן וְ֭גָדוֹל שָׁ֣ם ה֑וּא וְ֝עֶ֗בֶד חָפְשִׁ֥י מֵאֲדֹנָֽיו׃ ",
        "versenonikud": "קטן וגדול שם הוא ועבד חפשי מאדניו "
    },
    {
        "bookchapter": "איוב",
        "chapter": "ג",
        "versechapter": "כ",
        "bookseder": "איוב",
        "seder": "א",
        "verseseder": "נה",
        "versenikud": "לָ֤מָּה יִתֵּ֣ן לְעָמֵ֣ל א֑וֹר וְ֝חַיִּ֗ים לְמָ֣רֵי נָֽפֶשׁ׃ ",
        "versenonikud": "למה יתן לעמל אור וחיים למרי נפש "
    },
    {
        "bookchapter": "איוב",
        "chapter": "ג",
        "versechapter": "כא",
        "bookseder": "איוב",
        "seder": "א",
        "verseseder": "נו",
        "versenikud": "הַֽמְחַכִּ֣ים לַמָּ֣וֶת וְאֵינֶ֑נּוּ וַֽ֝יַּחְפְּרֻ֗הוּ מִמַּטְמוֹנִֽים׃ ",
        "versenonikud": "המחכים למות ואיננו ויחפרהו ממטמונים "
    },
    {
        "bookchapter": "איוב",
        "chapter": "ג",
        "versechapter": "כב",
        "bookseder": "איוב",
        "seder": "א",
        "verseseder": "נז",
        "versenikud": "הַשְּׂמֵחִ֥ים אֱלֵי־ גִ֑יל יָ֝שִׂ֗ישׂוּ כִּ֣י יִמְצְאוּ־ קָֽבֶר׃ ",
        "versenonikud": "השמחים אלי גיל ישישו כי ימצאו קבר "
    },
    {
        "bookchapter": "איוב",
        "chapter": "ג",
        "versechapter": "כג",
        "bookseder": "איוב",
        "seder": "א",
        "verseseder": "נח",
        "versenikud": "לְ֭גֶבֶר אֲשֶׁר־ דַּרְכּ֣וֹ נִסְתָּ֑רָה וַיָּ֖סֶךְ אֱל֣וֹהַּ בַּעֲדֽוֹ׃ ",
        "versenonikud": "לגבר אשר דרכו נסתרה ויסך אלוה בעדו "
    },
    {
        "bookchapter": "איוב",
        "chapter": "ג",
        "versechapter": "כד",
        "bookseder": "איוב",
        "seder": "א",
        "verseseder": "נט",
        "versenikud": "כִּֽי־ לִפְנֵ֣י לַ֭חְמִי אַנְחָתִ֣י תָבֹ֑א וַֽיִּתְּכ֥וּ כַ֝מַּ֗יִם שַׁאֲגֹתָֽי׃ ",
        "versenonikud": "כי לפני לחמי אנחתי תבא ויתכו כמים שאגתי "
    },
    {
        "bookchapter": "איוב",
        "chapter": "ג",
        "versechapter": "כה",
        "bookseder": "איוב",
        "seder": "א",
        "verseseder": "ס",
        "versenikud": "כִּ֤י פַ֣חַד פָּ֭חַדְתִּי וַיֶּאֱתָיֵ֑נִי וַאֲשֶׁ֥ר יָ֝גֹ֗רְתִּי יָ֣בֹא לִֽי׃ ",
        "versenonikud": "כי פחד פחדתי ויאתיני ואשר יגרתי יבא לי "
    },
    {
        "bookchapter": "איוב",
        "chapter": "ג",
        "versechapter": "כו",
        "bookseder": "איוב",
        "seder": "א",
        "verseseder": "סא",
        "versenikud": "לֹ֤א שָׁלַ֨וְתִּי ׀ וְלֹ֖א שָׁקַ֥טְתִּי וְֽלֹא־ נָ֗חְתִּי וַיָּ֥בֹא רֹֽגֶז׃ ",
        "versenonikud": "לא שלותי  ולא שקטתי ולא נחתי ויבא רגז "
    },
    {
        "bookchapter": "איוב",
        "chapter": "ד",
        "versechapter": "א",
        "bookseder": "איוב",
        "seder": "א",
        "verseseder": "סב",
        "versenikud": "וַ֭יַּעַן אֱלִיפַ֥ז הַֽתֵּימָנִ֗י וַיֹּאמַֽר׃ ",
        "versenonikud": "ויען אליפז התימני ויאמר "
    },
    {
        "bookchapter": "איוב",
        "chapter": "ד",
        "versechapter": "ב",
        "bookseder": "איוב",
        "seder": "א",
        "verseseder": "סג",
        "versenikud": "הֲנִסָּ֬ה דָבָ֣ר אֵלֶ֣יךָ תִּלְאֶ֑ה וַעְצֹ֥ר בְּ֝מִלִּ֗ין מִ֣י יוּכָֽל׃ ",
        "versenonikud": "הנסה דבר אליך תלאה ועצר במלין מי יוכל "
    },
    {
        "bookchapter": "איוב",
        "chapter": "ד",
        "versechapter": "ג",
        "bookseder": "איוב",
        "seder": "א",
        "verseseder": "סד",
        "versenikud": "הִ֭נֵּה יִסַּ֣רְתָּ רַבִּ֑ים וְיָדַ֖יִם רָפ֣וֹת תְּחַזֵּֽק׃ ",
        "versenonikud": "הנה יסרת רבים וידים רפות תחזק "
    },
    {
        "bookchapter": "איוב",
        "chapter": "ד",
        "versechapter": "ד",
        "bookseder": "איוב",
        "seder": "א",
        "verseseder": "סה",
        "versenikud": "כּ֭וֹשֵׁל יְקִימ֣וּן מִלֶּ֑יךָ וּבִרְכַּ֖יִם כֹּרְע֣וֹת תְּאַמֵּֽץ׃ ",
        "versenonikud": "כושל יקימון מליך וברכים כרעות תאמץ "
    },
    {
        "bookchapter": "איוב",
        "chapter": "ד",
        "versechapter": "ה",
        "bookseder": "איוב",
        "seder": "א",
        "verseseder": "סו",
        "versenikud": "כִּ֤י עַתָּ֨ה ׀ תָּב֣וֹא אֵלֶ֣יךָ וַתֵּ֑לֶא תִּגַּ֥ע עָ֝דֶ֗יךָ וַתִּבָּהֵֽל׃ ",
        "versenonikud": "כי עתה  תבוא אליך ותלא תגע עדיך ותבהל "
    },
    {
        "bookchapter": "איוב",
        "chapter": "ד",
        "versechapter": "ו",
        "bookseder": "איוב",
        "seder": "א",
        "verseseder": "סז",
        "versenikud": "הֲלֹ֣א יִ֭רְאָתְךָ כִּסְלָתֶ֑ךָ תִּ֝קְוָתְךָ֗ וְתֹ֣ם דְּרָכֶֽיךָ׃ ",
        "versenonikud": "הלא יראתך כסלתך תקותך ותם דרכיך "
    },
    {
        "bookchapter": "איוב",
        "chapter": "ד",
        "versechapter": "ז",
        "bookseder": "איוב",
        "seder": "א",
        "verseseder": "סח",
        "versenikud": "זְכָר־ נָ֗א מִ֤י ה֣וּא נָקִ֣י אָבָ֑ד וְ֝אֵיפֹ֗ה יְשָׁרִ֥ים נִכְחָֽדוּ׃ ",
        "versenonikud": "זכר נא מי הוא נקי אבד ואיפה ישרים נכחדו "
    },
    {
        "bookchapter": "איוב",
        "chapter": "ד",
        "versechapter": "ח",
        "bookseder": "איוב",
        "seder": "א",
        "verseseder": "סט",
        "versenikud": "כַּאֲשֶׁ֣ר רָ֭אִיתִי חֹ֣רְשֵׁי אָ֑וֶן וְזֹרְעֵ֖י עָמָ֣ל יִקְצְרֻֽהוּ׃ ",
        "versenonikud": "כאשר ראיתי חרשי און וזרעי עמל יקצרהו "
    },
    {
        "bookchapter": "איוב",
        "chapter": "ד",
        "versechapter": "ט",
        "bookseder": "איוב",
        "seder": "א",
        "verseseder": "ע",
        "versenikud": "מִנִּשְׁמַ֣ת אֱל֣וֹהַ יֹאבֵ֑דוּ וּמֵר֖וּחַ אַפּ֣וֹ יִכְלֽוּ׃ ",
        "versenonikud": "מנשמת אלוה יאבדו ומרוח אפו יכלו "
    },
    {
        "bookchapter": "איוב",
        "chapter": "ד",
        "versechapter": "י",
        "bookseder": "איוב",
        "seder": "א",
        "verseseder": "עא",
        "versenikud": "שַׁאֲגַ֣ת אַ֭רְיֵה וְק֣וֹל שָׁ֑חַל וְשִׁנֵּ֖י כְפִירִ֣ים נִתָּֽעוּ׃ ",
        "versenonikud": "שאגת אריה וקול שחל ושני כפירים נתעו "
    },
    {
        "bookchapter": "איוב",
        "chapter": "ד",
        "versechapter": "יא",
        "bookseder": "איוב",
        "seder": "א",
        "verseseder": "עב",
        "versenikud": "לַ֭יִשׁ אֹבֵ֣ד מִבְּלִי־ טָ֑רֶף וּבְנֵ֥י לָ֝בִ֗יא יִתְפָּרָֽדוּ׃ ",
        "versenonikud": "ליש אבד מבלי טרף ובני לביא יתפרדו "
    },
    {
        "bookchapter": "איוב",
        "chapter": "ד",
        "versechapter": "יב",
        "bookseder": "איוב",
        "seder": "א",
        "verseseder": "עג",
        "versenikud": "וְ֭אֵלַי דָּבָ֣ר יְגֻנָּ֑ב וַתִּקַּ֥ח אָ֝זְנִ֗י שֵׁ֣מֶץ מֶֽנְהֽוּ׃ ",
        "versenonikud": "ואלי דבר יגנב ותקח אזני שמץ מנהו "
    },
    {
        "bookchapter": "איוב",
        "chapter": "ד",
        "versechapter": "יג",
        "bookseder": "איוב",
        "seder": "א",
        "verseseder": "עד",
        "versenikud": "בִּ֭שְׂעִפִּים מֵחֶזְיֹנ֣וֹת לָ֑יְלָה בִּנְפֹ֥ל תַּ֝רְדֵּמָ֗ה עַל־ אֲנָשִֽׁים׃ ",
        "versenonikud": "בשעפים מחזינות לילה בנפל תרדמה על אנשים "
    },
    {
        "bookchapter": "איוב",
        "chapter": "ד",
        "versechapter": "יד",
        "bookseder": "איוב",
        "seder": "א",
        "verseseder": "עה",
        "versenikud": "פַּ֣חַד קְ֭רָאַנִי וּרְעָדָ֑ה וְרֹ֖ב עַצְמוֹתַ֣י הִפְחִֽיד׃ ",
        "versenonikud": "פחד קראני ורעדה ורב עצמותי הפחיד "
    },
    {
        "bookchapter": "איוב",
        "chapter": "ד",
        "versechapter": "טו",
        "bookseder": "איוב",
        "seder": "א",
        "verseseder": "עו",
        "versenikud": "וְ֭רוּחַ עַל־ פָּנַ֣י יַחֲלֹ֑ף תְּ֝סַמֵּ֗ר שַֽׂעֲרַ֥ת בְּשָׂרִֽי׃ ",
        "versenonikud": "ורוח על פני יחלף תסמר שערת בשרי "
    },
    {
        "bookchapter": "איוב",
        "chapter": "ד",
        "versechapter": "טז",
        "bookseder": "איוב",
        "seder": "א",
        "verseseder": "עז",
        "versenikud": "יַעֲמֹ֤ד ׀ וְֽלֹא־ אַכִּ֬יר מַרְאֵ֗הוּ תְּ֭מוּנָה לְנֶ֣גֶד עֵינָ֑י דְּמָמָ֖ה וָק֣וֹל אֶשְׁמָֽע׃ ",
        "versenonikud": "יעמד  ולא אכיר מראהו תמונה לנגד עיני דממה וקול אשמע "
    },
    {
        "bookchapter": "איוב",
        "chapter": "ד",
        "versechapter": "יז",
        "bookseder": "איוב",
        "seder": "א",
        "verseseder": "עח",
        "versenikud": "הַֽ֭אֱנוֹשׁ מֵאֱל֣וֹהַ יִצְדָּ֑ק אִ֥ם מֵ֝עֹשֵׂ֗הוּ יִטְהַר־ גָּֽבֶר׃ ",
        "versenonikud": "האנוש מאלוה יצדק אם מעשהו יטהר גבר "
    },
    {
        "bookchapter": "איוב",
        "chapter": "ד",
        "versechapter": "יח",
        "bookseder": "איוב",
        "seder": "א",
        "verseseder": "עט",
        "versenikud": "הֵ֣ן בַּ֭עֲבָדָיו לֹ֣א יַאֲמִ֑ין וּ֝בְמַלְאָכָ֗יו יָשִׂ֥ים תָּהֳלָֽה׃ ",
        "versenonikud": "הן בעבדיו לא יאמין ובמלאכיו ישים תהלה "
    },
    {
        "bookchapter": "איוב",
        "chapter": "ד",
        "versechapter": "יט",
        "bookseder": "איוב",
        "seder": "א",
        "verseseder": "פ",
        "versenikud": "אַ֤ף ׀ שֹׁכְנֵ֬י בָֽתֵּי־ חֹ֗מֶר אֲשֶׁר־ בֶּעָפָ֥ר יְסוֹדָ֑ם יְ֝דַכְּא֗וּם לִפְנֵי־ עָֽשׁ׃ ",
        "versenonikud": "אף  שכני בתי חמר אשר בעפר יסודם ידכאום לפני עש "
    },
    {
        "bookchapter": "איוב",
        "chapter": "ד",
        "versechapter": "כ",
        "bookseder": "איוב",
        "seder": "א",
        "verseseder": "פא",
        "versenikud": "מִבֹּ֣קֶר לָעֶ֣רֶב יֻכַּ֑תּוּ מִבְּלִ֥י מֵ֝שִׂ֗ים לָנֶ֥צַח יֹאבֵֽדוּ׃ ",
        "versenonikud": "מבקר לערב יכתו מבלי משים לנצח יאבדו "
    },
    {
        "bookchapter": "איוב",
        "chapter": "ד",
        "versechapter": "כא",
        "bookseder": "איוב",
        "seder": "א",
        "verseseder": "פב",
        "versenikud": "הֲלֹא־ נִסַּ֣ע יִתְרָ֣ם בָּ֑ם יָ֝מ֗וּתוּ וְלֹ֣א בְחָכְמָֽה׃ ",
        "versenonikud": "הלא נסע יתרם בם ימותו ולא בחכמה "
    },
    {
        "bookchapter": "איוב",
        "chapter": "ה",
        "versechapter": "א",
        "bookseder": "איוב",
        "seder": "א",
        "verseseder": "פג",
        "versenikud": "קְֽרָא־ נָ֭א הֲיֵ֣שׁ עוֹנֶ֑ךָּ וְאֶל־ מִ֖י מִקְּדֹשִׁ֣ים תִּפְנֶֽה׃ ",
        "versenonikud": "קרא נא היש עונך ואל מי מקדשים תפנה "
    },
    {
        "bookchapter": "איוב",
        "chapter": "ה",
        "versechapter": "ב",
        "bookseder": "איוב",
        "seder": "א",
        "verseseder": "פד",
        "versenikud": "כִּֽי־ לֶֽ֭אֱוִיל יַהֲרָג־ כָּ֑עַשׂ וּ֝פֹתֶ֗ה תָּמִ֥ית קִנְאָֽה׃ ",
        "versenonikud": "כי לאויל יהרג כעש ופתה תמית קנאה "
    },
    {
        "bookchapter": "איוב",
        "chapter": "ה",
        "versechapter": "ג",
        "bookseder": "איוב",
        "seder": "א",
        "verseseder": "פה",
        "versenikud": "אֲ‍ֽנִי־ רָ֭אִיתִי אֱוִ֣יל מַשְׁרִ֑ישׁ וָאֶקּ֖וֹב נָוֵ֣הוּ פִתְאֹֽם׃ ",
        "versenonikud": "אני ראיתי אויל משריש ואקוב נוהו פתאם "
    },
    {
        "bookchapter": "איוב",
        "chapter": "ה",
        "versechapter": "ד",
        "bookseder": "איוב",
        "seder": "א",
        "verseseder": "פו",
        "versenikud": "יִרְחֲק֣וּ בָנָ֣יו מִיֶּ֑שַׁע וְיִֽדַּכְּא֥וּ בַ֝שַּׁ֗עַר וְאֵ֣ין מַצִּֽיל׃ ",
        "versenonikud": "ירחקו בניו מישע וידכאו בשער ואין מציל "
    },
    {
        "bookchapter": "איוב",
        "chapter": "ה",
        "versechapter": "ה",
        "bookseder": "איוב",
        "seder": "א",
        "verseseder": "פז",
        "versenikud": "אֲשֶׁ֤ר קְצִיר֨וֹ ׀ רָ֘עֵ֤ב יֹאכֵ֗ל וְאֶֽל־ מִצִּנִּ֥ים יִקָּחֵ֑הוּ וְשָׁאַ֖ף צַמִּ֣ים חֵילָֽם׃ ",
        "versenonikud": "אשר קצירו  רעב יאכל ואל מצנים יקחהו ושאף צמים חילם "
    },
    {
        "bookchapter": "איוב",
        "chapter": "ה",
        "versechapter": "ו",
        "bookseder": "איוב",
        "seder": "א",
        "verseseder": "פח",
        "versenikud": "כִּ֤י ׀ לֹא־ יֵצֵ֣א מֵעָפָ֣ר אָ֑וֶן וּ֝מֵאֲדָמָ֗ה לֹא־ יִצְמַ֥ח עָמָֽל׃ ",
        "versenonikud": "כי  לא יצא מעפר און ומאדמה לא יצמח עמל "
    },
    {
        "bookchapter": "איוב",
        "chapter": "ה",
        "versechapter": "ז",
        "bookseder": "איוב",
        "seder": "א",
        "verseseder": "פט",
        "versenikud": "כִּֽי־ אָ֭דָם לְעָמָ֣ל יוּלָּ֑ד וּבְנֵי־ רֶ֝֗שֶׁף יַגְבִּ֥יהוּ עֽוּף׃ ",
        "versenonikud": "כי אדם לעמל יולד ובני רשף יגביהו עוף "
    },
    {
        "bookchapter": "איוב",
        "chapter": "ה",
        "versechapter": "ח",
        "bookseder": "איוב",
        "seder": "א",
        "verseseder": "צ",
        "versenikud": "אוּלָ֗ם אֲ֭נִי אֶדְרֹ֣שׁ אֶל־ אֵ֑ל וְאֶל־ אֱ֝לֹהִ֗ים אָשִׂ֥ים דִּבְרָתִֽי׃ ",
        "versenonikud": "אולם אני אדרש אל אל ואל אלהים אשים דברתי "
    },
    {
        "bookchapter": "איוב",
        "chapter": "ה",
        "versechapter": "ט",
        "bookseder": "איוב",
        "seder": "א",
        "verseseder": "צא",
        "versenikud": "עֹשֶׂ֣ה גְ֭דֹלוֹת וְאֵ֣ין חֵ֑קֶר נִ֝פְלָא֗וֹת עַד־ אֵ֥ין מִסְפָּֽר׃ ",
        "versenonikud": "עשה גדלות ואין חקר נפלאות עד אין מספר "
    },
    {
        "bookchapter": "איוב",
        "chapter": "ה",
        "versechapter": "י",
        "bookseder": "איוב",
        "seder": "א",
        "verseseder": "צב",
        "versenikud": "הַנֹּתֵ֣ן מָ֭טָר עַל־ פְּנֵי־ אָ֑רֶץ וְשֹׁ֥לֵֽחַ מַ֝יִם עַל־ פְּנֵ֥י חוּצֽוֹת׃ ",
        "versenonikud": "הנתן מטר על פני ארץ ושלח מים על פני חוצות "
    },
    {
        "bookchapter": "איוב",
        "chapter": "ה",
        "versechapter": "יא",
        "bookseder": "איוב",
        "seder": "א",
        "verseseder": "צג",
        "versenikud": "לָשׂ֣וּם שְׁפָלִ֣ים לְמָר֑וֹם וְ֝קֹדְרִ֗ים שָׂ֣גְבוּ יֶֽשַׁע׃ ",
        "versenonikud": "לשום שפלים למרום וקדרים שגבו ישע "
    },
    {
        "bookchapter": "איוב",
        "chapter": "ה",
        "versechapter": "יב",
        "bookseder": "איוב",
        "seder": "א",
        "verseseder": "צד",
        "versenikud": "מֵ֭פֵר מַחְשְׁב֣וֹת עֲרוּמִ֑ים וְֽלֹא־ תַעֲשֶׂ֥ינָה יְ֝דֵיהֶ֗ם תּוּשִׁיָּֽה׃ ",
        "versenonikud": "מפר מחשבות ערומים ולא תעשינה ידיהם תושיה "
    },
    {
        "bookchapter": "איוב",
        "chapter": "ה",
        "versechapter": "יג",
        "bookseder": "איוב",
        "seder": "א",
        "verseseder": "צה",
        "versenikud": "לֹכֵ֣ד חֲכָמִ֣ים בְּעָרְמָ֑ם וַעֲצַ֖ת נִפְתָּלִ֣ים נִמְהָֽרָה׃ ",
        "versenonikud": "לכד חכמים בערמם ועצת נפתלים נמהרה "
    },
    {
        "bookchapter": "איוב",
        "chapter": "ה",
        "versechapter": "יד",
        "bookseder": "איוב",
        "seder": "א",
        "verseseder": "צו",
        "versenikud": "יוֹמָ֥ם יְפַגְּשׁוּ־ חֹ֑שֶׁךְ וְ֝כַלַּ֗יְלָה יְֽמַשְׁשׁ֥וּ בַֽצָּהֳרָֽיִם׃ ",
        "versenonikud": "יומם יפגשו חשך וכלילה ימששו בצהרים "
    },
    {
        "bookchapter": "איוב",
        "chapter": "ה",
        "versechapter": "טו",
        "bookseder": "איוב",
        "seder": "א",
        "verseseder": "צז",
        "versenikud": "וַיֹּ֣שַׁע מֵ֭חֶרֶב מִפִּיהֶ֑ם וּמִיַּ֖ד חָזָ֣ק אֶבְיֽוֹן׃ ",
        "versenonikud": "וישע מחרב מפיהם ומיד חזק אביון "
    },
    {
        "bookchapter": "איוב",
        "chapter": "ה",
        "versechapter": "טז",
        "bookseder": "איוב",
        "seder": "א",
        "verseseder": "צח",
        "versenikud": "וַתְּהִ֣י לַדַּ֣ל תִּקְוָ֑ה וְ֝עֹלָ֗תָה קָ֣פְצָה פִּֽיהָ׃ ",
        "versenonikud": "ותהי לדל תקוה ועלתה קפצה פיה "
    },
    {
        "bookchapter": "איוב",
        "chapter": "ה",
        "versechapter": "יז",
        "bookseder": "איוב",
        "seder": "א",
        "verseseder": "צט",
        "versenikud": "הִנֵּ֤ה אַשְׁרֵ֣י אֱ֭נוֹשׁ יוֹכִחֶ֣נּֽוּ אֱל֑וֹהַּ וּמוּסַ֥ר שַׁ֝דַּ֗י אַל־ תִּמְאָֽס׃ ",
        "versenonikud": "הנה אשרי אנוש יוכחנו אלוה ומוסר שדי אל תמאס "
    },
    {
        "bookchapter": "איוב",
        "chapter": "ה",
        "versechapter": "יח",
        "bookseder": "איוב",
        "seder": "א",
        "verseseder": "ק",
        "versenikud": "כִּ֤י ה֣וּא יַכְאִ֣יב וְיֶחְבָּ֑שׁ יִ֝מְחַ֗ץ וידו וְיָדָ֥יו תִּרְפֶּֽינָה׃ ",
        "versenonikud": "כי הוא יכאיב ויחבש ימחץ וידו וידיו תרפינה "
    },
    {
        "bookchapter": "איוב",
        "chapter": "ה",
        "versechapter": "יט",
        "bookseder": "איוב",
        "seder": "א",
        "verseseder": "קא",
        "versenikud": "בְּשֵׁ֣שׁ צָ֭רוֹת יַצִּילֶ֑ךָּ וּבְשֶׁ֓בַע ׀ לֹא־ יִגַּ֖ע בְּךָ֣ רָֽע׃ ",
        "versenonikud": "בשש צרות יצילך ובשבע  לא יגע בך רע "
    },
    {
        "bookchapter": "איוב",
        "chapter": "ה",
        "versechapter": "כ",
        "bookseder": "איוב",
        "seder": "א",
        "verseseder": "קב",
        "versenikud": "בְּ֭רָעָב פָּֽדְךָ֣ מִמָּ֑וֶת וּ֝בְמִלְחָמָ֗ה מִ֣ידֵי חָֽרֶב׃ ",
        "versenonikud": "ברעב פדך ממות ובמלחמה מידי חרב "
    },
    {
        "bookchapter": "איוב",
        "chapter": "ה",
        "versechapter": "כא",
        "bookseder": "איוב",
        "seder": "א",
        "verseseder": "קג",
        "versenikud": "בְּשׁ֣וֹט לָ֭שׁוֹן תֵּחָבֵ֑א וְֽלֹא־ תִירָ֥א מִ֝שֹּׁ֗ד כִּ֣י יָבֽוֹא׃ ",
        "versenonikud": "בשוט לשון תחבא ולא תירא משד כי יבוא "
    },
    {
        "bookchapter": "איוב",
        "chapter": "ה",
        "versechapter": "כב",
        "bookseder": "איוב",
        "seder": "א",
        "verseseder": "קד",
        "versenikud": "לְשֹׁ֣ד וּלְכָפָ֣ן תִּשְׂחָ֑ק וּֽמֵחַיַּ֥ת הָ֝אָ֗רֶץ אַל־ תִּירָֽא׃ ",
        "versenonikud": "לשד ולכפן תשחק ומחית הארץ אל תירא "
    },
    {
        "bookchapter": "איוב",
        "chapter": "ה",
        "versechapter": "כג",
        "bookseder": "איוב",
        "seder": "א",
        "verseseder": "קה",
        "versenikud": "כִּ֤י עִם־ אַבְנֵ֣י הַשָּׂדֶ֣ה בְרִיתֶ֑ךָ וְחַיַּ֥ת הַ֝שָּׂדֶ֗ה הָשְׁלְמָה־ לָֽךְ׃ ",
        "versenonikud": "כי עם אבני השדה בריתך וחית השדה השלמה לך "
    },
    {
        "bookchapter": "איוב",
        "chapter": "ה",
        "versechapter": "כד",
        "bookseder": "איוב",
        "seder": "א",
        "verseseder": "קו",
        "versenikud": "וְֽ֭יָדַעְתָּ כִּי־ שָׁל֣וֹם אָהֳלֶ֑ךָ וּֽפָקַדְתָּ֥ נָ֝וְךָ וְלֹ֣א תֶחֱטָֽא׃ ",
        "versenonikud": "וידעת כי שלום אהלך ופקדת נוך ולא תחטא "
    },
    {
        "bookchapter": "איוב",
        "chapter": "ה",
        "versechapter": "כה",
        "bookseder": "איוב",
        "seder": "א",
        "verseseder": "קז",
        "versenikud": "וְֽ֭יָדַעְתָּ כִּי־ רַ֣ב זַרְעֶ֑ךָ וְ֝צֶאֱצָאֶ֗יךָ כְּעֵ֣שֶׂב הָאָֽרֶץ׃ ",
        "versenonikud": "וידעת כי רב זרעך וצאצאיך כעשב הארץ "
    },
    {
        "bookchapter": "איוב",
        "chapter": "ה",
        "versechapter": "כו",
        "bookseder": "איוב",
        "seder": "א",
        "verseseder": "קח",
        "versenikud": "תָּב֣וֹא בְכֶ֣לַח אֱלֵי־ קָ֑בֶר כַּעֲל֖וֹת גָּדִ֣ישׁ בְּעִתּֽוֹ׃ ",
        "versenonikud": "תבוא בכלח אלי קבר כעלות גדיש בעתו "
    }
]