[
    {
        "bookchapter": "שופטים",
        "chapter": "יט",
        "versechapter": "כ",
        "bookseder": "שופטים",
        "seder": "יג",
        "verseseder": "א",
        "versenikud": "וַיֹּ֨אמֶר הָאִ֤ישׁ הַזָּקֵן֙ שָׁל֣וֹם לָ֔ךְ רַ֥ק כָּל־ מַחְסוֹרְךָ֖ עָלָ֑י רַ֥ק בָּרְח֖וֹב אַל־ תָּלַֽן׃ ",
        "versenonikud": "ויאמר האיש הזקן שלום לך רק כל מחסורך עלי רק ברחוב אל תלן "
    },
    {
        "bookchapter": "שופטים",
        "chapter": "יט",
        "versechapter": "כא",
        "bookseder": "שופטים",
        "seder": "יג",
        "verseseder": "ב",
        "versenikud": "וַיְבִיאֵ֣הוּ לְבֵית֔וֹ וַיָּ֖בָול לַחֲמוֹרִ֑ים וַֽיִּרְחֲצוּ֙ רַגְלֵיהֶ֔ם וַיֹּאכְל֖וּ וַיִּשְׁתּֽוּ׃ ",
        "versenonikud": "ויביאהו לביתו ויבול לחמורים וירחצו רגליהם ויאכלו וישתו "
    },
    {
        "bookchapter": "שופטים",
        "chapter": "יט",
        "versechapter": "כב",
        "bookseder": "שופטים",
        "seder": "יג",
        "verseseder": "ג",
        "versenikud": "הֵמָּה֮ מֵיטִיבִ֣ים אֶת־ לִבָּם֒ וְהִנֵּה֩ אַנְשֵׁ֨י הָעִ֜יר אַנְשֵׁ֣י בְנֵֽי־ בְלִיַּ֗עַל נָסַ֙בּוּ֙ אֶת־ הַבַּ֔יִת מִֽתְדַּפְּקִ֖ים עַל־ הַדָּ֑לֶת וַיֹּאמְר֗וּ אֶל־ הָ֠אִישׁ בַּ֣עַל הַבַּ֤יִת הַזָּקֵן֙ לֵאמֹ֔ר הוֹצֵ֗א אֶת־ הָאִ֛ישׁ אֲשֶׁר־ בָּ֥א אֶל־ בֵּיתְךָ֖ וְנֵדָעֶֽנּוּ׃ ",
        "versenonikud": "המה מיטיבים את לבם והנה אנשי העיר אנשי בני בליעל נסבו את הבית מתדפקים על הדלת ויאמרו אל האיש בעל הבית הזקן לאמר הוצא את האיש אשר בא אל ביתך ונדענו "
    },
    {
        "bookchapter": "שופטים",
        "chapter": "יט",
        "versechapter": "כג",
        "bookseder": "שופטים",
        "seder": "יג",
        "verseseder": "ד",
        "versenikud": "וַיֵּצֵ֣א אֲלֵיהֶ֗ם הָאִישׁ֙ בַּ֣עַל הַבַּ֔יִת וַיֹּ֣אמֶר אֲלֵהֶ֔ם אַל־ אַחַ֖י אַל־ תָּרֵ֣עוּ נָ֑א אַ֠חֲרֵי אֲשֶׁר־ בָּ֞א הָאִ֤ישׁ הַזֶּה֙ אַל־ בֵּיתִ֔י אַֽל־ תַּעֲשׂ֖וּ אֶת־ הַנְּבָלָ֥ה הַזֹּֽאת׃ ",
        "versenonikud": "ויצא אליהם האיש בעל הבית ויאמר אלהם אל אחי אל תרעו נא אחרי אשר בא האיש הזה אל ביתי אל תעשו את הנבלה הזאת "
    },
    {
        "bookchapter": "שופטים",
        "chapter": "יט",
        "versechapter": "כד",
        "bookseder": "שופטים",
        "seder": "יג",
        "verseseder": "ה",
        "versenikud": "הִנֵּה֩ בִתִּ֨י הַבְּתוּלָ֜ה וּפִֽילַגְשֵׁ֗הוּ אוֹצִֽיאָה־ נָּ֤א אוֹתָם֙ וְעַנּ֣וּ אוֹתָ֔ם וַעֲשׂ֣וּ לָהֶ֔ם הַטּ֖וֹב בְּעֵינֵיכֶ֑ם וְלָאִ֤ישׁ הַזֶּה֙ לֹ֣א תַעֲשׂ֔וּ דְּבַ֖ר הַנְּבָלָ֥ה הַזֹּֽאת׃ ",
        "versenonikud": "הנה בתי הבתולה ופילגשהו אוציאה נא אותם וענו אותם ועשו להם הטוב בעיניכם ולאיש הזה לא תעשו דבר הנבלה הזאת "
    },
    {
        "bookchapter": "שופטים",
        "chapter": "יט",
        "versechapter": "כה",
        "bookseder": "שופטים",
        "seder": "יג",
        "verseseder": "ו",
        "versenikud": "וְלֹֽא־ אָב֤וּ הָאֲנָשִׁים֙ לִשְׁמֹ֣עַֽ ל֔וֹ וַיַּחֲזֵ֤ק הָאִישׁ֙ בְּפִ֣ילַגְשׁ֔וֹ וַיֹּצֵ֥א אֲלֵיהֶ֖ם הַח֑וּץ וַיֵּדְע֣וּ א֠וֹתָהּ וַיִּֽתְעַלְּלוּ־ בָ֤הּ כָּל־ הַלַּ֙יְלָה֙ עַד־ הַבֹּ֔קֶר וַֽיְשַׁלְּח֖וּהָ בעלות כַּעֲל֥וֹת הַשָּֽׁחַר׃ ",
        "versenonikud": "ולא אבו האנשים לשמע לו ויחזק האיש בפילגשו ויצא אליהם החוץ וידעו אותה ויתעללו בה כל הלילה עד הבקר וישלחוה בעלות כעלות השחר "
    },
    {
        "bookchapter": "שופטים",
        "chapter": "יט",
        "versechapter": "כו",
        "bookseder": "שופטים",
        "seder": "יג",
        "verseseder": "ז",
        "versenikud": "וַתָּבֹ֥א הָאִשָּׁ֖ה לִפְנ֣וֹת הַבֹּ֑קֶר וַתִּפֹּ֞ל פֶּ֧תַח בֵּית־ הָאִ֛ישׁ אֲשֶׁר־ אֲדוֹנֶ֥יהָ שָּׁ֖ם עַד־ הָאֽוֹר׃ ",
        "versenonikud": "ותבא האשה לפנות הבקר ותפל פתח בית האיש אשר אדוניה שם עד האור "
    },
    {
        "bookchapter": "שופטים",
        "chapter": "יט",
        "versechapter": "כז",
        "bookseder": "שופטים",
        "seder": "יג",
        "verseseder": "ח",
        "versenikud": "וַיָּ֨קָם אֲדֹנֶ֜יהָ בַּבֹּ֗קֶר וַיִּפְתַּח֙ דַּלְת֣וֹת הַבַּ֔יִת וַיֵּצֵ֖א לָלֶ֣כֶת לְדַרְכּ֑וֹ וְהִנֵּ֧ה הָאִשָּׁ֣ה פִֽילַגְשׁ֗וֹ נֹפֶ֙לֶת֙ פֶּ֣תַח הַבַּ֔יִת וְיָדֶ֖יהָ עַל־ הַסַּֽף׃ ",
        "versenonikud": "ויקם אדניה בבקר ויפתח דלתות הבית ויצא ללכת לדרכו והנה האשה פילגשו נפלת פתח הבית וידיה על הסף "
    },
    {
        "bookchapter": "שופטים",
        "chapter": "יט",
        "versechapter": "כח",
        "bookseder": "שופטים",
        "seder": "יג",
        "verseseder": "ט",
        "versenikud": "וַיֹּ֧אמֶר אֵלֶ֛יהָ ק֥וּמִי וְנֵלֵ֖כָה וְאֵ֣ין עֹנֶ֑ה וַיִּקָּחֶ֙הָ֙ עַֽל־ הַחֲמ֔וֹר וַיָּ֣קָם הָאִ֔ישׁ וַיֵּ֖לֶךְ לִמְקֹמֽוֹ׃ ",
        "versenonikud": "ויאמר אליה קומי ונלכה ואין ענה ויקחה על החמור ויקם האיש וילך למקמו "
    },
    {
        "bookchapter": "שופטים",
        "chapter": "יט",
        "versechapter": "כט",
        "bookseder": "שופטים",
        "seder": "יג",
        "verseseder": "י",
        "versenikud": "וַיָּבֹ֣א אֶל־ בֵּית֗וֹ וַיִּקַּ֤ח אֶת־ הַֽמַּאֲכֶ֙לֶת֙ וַיַּחֲזֵ֣ק בְּפִֽילַגְשׁ֔וֹ וַֽיְנַתְּחֶ֙הָ֙ לַעֲצָמֶ֔יהָ לִשְׁנֵ֥ים עָשָׂ֖ר נְתָחִ֑ים וַֽיְשַׁלְּחֶ֔הָ בְּכֹ֖ל גְּב֥וּל יִשְׂרָאֵֽל׃ ",
        "versenonikud": "ויבא אל ביתו ויקח את המאכלת ויחזק בפילגשו וינתחה לעצמיה לשנים עשר נתחים וישלחה בכל גבול ישראל "
    },
    {
        "bookchapter": "שופטים",
        "chapter": "יט",
        "versechapter": "ל",
        "bookseder": "שופטים",
        "seder": "יג",
        "verseseder": "יא",
        "versenikud": "וְהָיָ֣ה כָל־ הָרֹאֶ֗ה וְאָמַר֙ לֹֽא־ נִהְיְתָ֤ה וְלֹֽא־ נִרְאֲתָה֙ כָּזֹ֔את לְמִיּ֞וֹם עֲל֤וֹת בְּנֵֽי־ יִשְׂרָאֵל֙ מֵאֶ֣רֶץ מִצְרַ֔יִם עַ֖ד הַיּ֣וֹם הַזֶּ֑ה שִֽׂימוּ־ לָכֶ֥ם עָלֶ֖יהָ עֻ֥צוּ וְדַבֵּֽרוּ׃ ",
        "versenonikud": "והיה כל הראה ואמר לא נהיתה ולא נראתה כזאת למיום עלות בני ישראל מארץ מצרים עד היום הזה שימו לכם עליה עצו ודברו "
    },
    {
        "bookchapter": "שופטים",
        "chapter": "כ",
        "versechapter": "א",
        "bookseder": "שופטים",
        "seder": "יג",
        "verseseder": "יב",
        "versenikud": "וַיֵּצְאוּ֮ כָּל־ בְּנֵ֣י יִשְׂרָאֵל֒ וַתִּקָּהֵ֨ל הָעֵדָ֜ה כְּאִ֣ישׁ אֶחָ֗ד לְמִדָּן֙ וְעַד־ בְּאֵ֣ר שֶׁ֔בַע וְאֶ֖רֶץ הַגִּלְעָ֑ד אֶל־ יְהוָ֖ה הַמִּצְפָּֽה׃ ",
        "versenonikud": "ויצאו כל בני ישראל ותקהל העדה כאיש אחד למדן ועד באר שבע וארץ הגלעד אל יהוה המצפה "
    },
    {
        "bookchapter": "שופטים",
        "chapter": "כ",
        "versechapter": "ב",
        "bookseder": "שופטים",
        "seder": "יג",
        "verseseder": "יג",
        "versenikud": "וַיִּֽתְיַצְּב֞וּ פִּנּ֣וֹת כָּל־ הָעָ֗ם כֹּ֚ל שִׁבְטֵ֣י יִשְׂרָאֵ֔ל בִּקְהַ֖ל עַ֣ם הָאֱלֹהִ֑ים אַרְבַּ֨ע מֵא֥וֹת אֶ֛לֶף אִ֥ישׁ רַגְלִ֖י שֹׁ֥לֵֽף חָֽרֶב׃ ",
        "versenonikud": "ויתיצבו פנות כל העם כל שבטי ישראל בקהל עם האלהים ארבע מאות אלף איש רגלי שלף חרב "
    },
    {
        "bookchapter": "שופטים",
        "chapter": "כ",
        "versechapter": "ג",
        "bookseder": "שופטים",
        "seder": "יג",
        "verseseder": "יד",
        "versenikud": "וַֽיִּשְׁמְעוּ֙ בְּנֵ֣י בִנְיָמִ֔ן כִּֽי־ עָל֥וּ בְנֵֽי־ יִשְׂרָאֵ֖ל הַמִּצְפָּ֑ה וַיֹּֽאמְרוּ֙ בְּנֵ֣י יִשְׂרָאֵ֔ל דַּבְּר֕וּ אֵיכָ֥ה נִהְיְתָ֖ה הָרָעָ֥ה הַזֹּֽאת׃ ",
        "versenonikud": "וישמעו בני בנימן כי עלו בני ישראל המצפה ויאמרו בני ישראל דברו איכה נהיתה הרעה הזאת "
    },
    {
        "bookchapter": "שופטים",
        "chapter": "כ",
        "versechapter": "ד",
        "bookseder": "שופטים",
        "seder": "יג",
        "verseseder": "טו",
        "versenikud": "וַיַּ֜עַן הָאִ֣ישׁ הַלֵּוִ֗י אִ֛ישׁ הָאִשָּׁ֥ה הַנִּרְצָחָ֖ה וַיֹּאמַ֑ר הַגִּבְעָ֙תָה֙ אֲשֶׁ֣ר לְבִנְיָמִ֔ן בָּ֛אתִי אֲנִ֥י וּפִֽילַגְשִׁ֖י לָלֽוּן׃ ",
        "versenonikud": "ויען האיש הלוי איש האשה הנרצחה ויאמר הגבעתה אשר לבנימן באתי אני ופילגשי ללון "
    },
    {
        "bookchapter": "שופטים",
        "chapter": "כ",
        "versechapter": "ה",
        "bookseder": "שופטים",
        "seder": "יג",
        "verseseder": "טז",
        "versenikud": "וַיָּקֻ֤מוּ עָלַי֙ בַּעֲלֵ֣י הַגִּבְעָ֔ה וַיָּסֹ֧בּוּ עָלַ֛י אֶת־ הַבַּ֖יִת לָ֑יְלָה אוֹתִי֙ דִּמּ֣וּ לַהֲרֹ֔ג וְאֶת־ פִּילַגְשִׁ֥י עִנּ֖וּ וַתָּמֹֽת׃ ",
        "versenonikud": "ויקמו עלי בעלי הגבעה ויסבו עלי את הבית לילה אותי דמו להרג ואת פילגשי ענו ותמת "
    },
    {
        "bookchapter": "שופטים",
        "chapter": "כ",
        "versechapter": "ו",
        "bookseder": "שופטים",
        "seder": "יג",
        "verseseder": "יז",
        "versenikud": "וָֽאֹחֵ֤ז בְּפִֽילַגְשִׁי֙ וָֽאֲנַתְּחֶ֔הָ וָֽאֲשַׁלְּחֶ֔הָ בְּכָל־ שְׂדֵ֖ה נַחֲלַ֣ת יִשְׂרָאֵ֑ל כִּ֥י עָשׂ֛וּ זִמָּ֥ה וּנְבָלָ֖ה בְּיִשְׂרָאֵֽל׃ ",
        "versenonikud": "ואחז בפילגשי ואנתחה ואשלחה בכל שדה נחלת ישראל כי עשו זמה ונבלה בישראל "
    },
    {
        "bookchapter": "שופטים",
        "chapter": "כ",
        "versechapter": "ז",
        "bookseder": "שופטים",
        "seder": "יג",
        "verseseder": "יח",
        "versenikud": "הִנֵּ֥ה כֻלְּכֶ֖ם בְּנֵ֣י יִשְׂרָאֵ֑ל הָב֥וּ לָכֶ֛ם דָּבָ֥ר וְעֵצָ֖ה הֲלֹֽם׃ ",
        "versenonikud": "הנה כלכם בני ישראל הבו לכם דבר ועצה הלם "
    },
    {
        "bookchapter": "שופטים",
        "chapter": "כ",
        "versechapter": "ח",
        "bookseder": "שופטים",
        "seder": "יג",
        "verseseder": "יט",
        "versenikud": "וַיָּ֙קָם֙ כָּל־ הָעָ֔ם כְּאִ֥ישׁ אֶחָ֖ד לֵאמֹ֑ר לֹ֤א נֵלֵךְ֙ אִ֣ישׁ לְאָהֳל֔וֹ וְלֹ֥א נָס֖וּר אִ֥ישׁ לְבֵיתֽוֹ׃ ",
        "versenonikud": "ויקם כל העם כאיש אחד לאמר לא נלך איש לאהלו ולא נסור איש לביתו "
    },
    {
        "bookchapter": "שופטים",
        "chapter": "כ",
        "versechapter": "ט",
        "bookseder": "שופטים",
        "seder": "יג",
        "verseseder": "כ",
        "versenikud": "וְעַתָּ֕ה זֶ֣ה הַדָּבָ֔ר אֲשֶׁ֥ר נַעֲשֶׂ֖ה לַגִּבְעָ֑ה עָלֶ֖יהָ בְּגוֹרָֽל׃ ",
        "versenonikud": "ועתה זה הדבר אשר נעשה לגבעה עליה בגורל "
    },
    {
        "bookchapter": "שופטים",
        "chapter": "כ",
        "versechapter": "י",
        "bookseder": "שופטים",
        "seder": "יג",
        "verseseder": "כא",
        "versenikud": "וְלָקַ֣חְנוּ עֲשָׂרָה֩ אֲנָשִׁ֨ים לַמֵּאָ֜ה לְכֹ֣ל ׀ שִׁבְטֵ֣י יִשְׂרָאֵ֗ל וּמֵאָ֤ה לָאֶ֙לֶף֙ וְאֶ֣לֶף לָרְבָבָ֔ה לָקַ֥חַת צֵדָ֖ה לָעָ֑ם לַעֲשׂ֗וֹת לְבוֹאָם֙ לְגֶ֣בַע בִּנְיָמִ֔ן כְּכָל־ הַ֨נְּבָלָ֔ה אֲשֶׁ֥ר עָשָׂ֖ה בְּיִשְׂרָאֵֽל׃ ",
        "versenonikud": "ולקחנו עשרה אנשים למאה לכל  שבטי ישראל ומאה לאלף ואלף לרבבה לקחת צדה לעם לעשות לבואם לגבע בנימן ככל הנבלה אשר עשה בישראל "
    },
    {
        "bookchapter": "שופטים",
        "chapter": "כ",
        "versechapter": "יא",
        "bookseder": "שופטים",
        "seder": "יג",
        "verseseder": "כב",
        "versenikud": "וַיֵּֽאָסֵ֞ף כָּל־ אִ֤ישׁ יִשְׂרָאֵל֙ אֶל־ הָעִ֔יר כְּאִ֥ישׁ אֶחָ֖ד חֲבֵרִֽים׃ ",
        "versenonikud": "ויאסף כל איש ישראל אל העיר כאיש אחד חברים "
    },
    {
        "bookchapter": "שופטים",
        "chapter": "כ",
        "versechapter": "יב",
        "bookseder": "שופטים",
        "seder": "יג",
        "verseseder": "כג",
        "versenikud": "וַֽיִּשְׁלְח֞וּ שִׁבְטֵ֤י יִשְׂרָאֵל֙ אֲנָשִׁ֔ים בְּכָל־ שִׁבְטֵ֥י בִנְיָמִ֖ן לֵאמֹ֑ר מָ֚ה הָרָעָ֣ה הַזֹּ֔את אֲשֶׁ֥ר נִהְיְתָ֖ה בָּכֶֽם׃ ",
        "versenonikud": "וישלחו שבטי ישראל אנשים בכל שבטי בנימן לאמר מה הרעה הזאת אשר נהיתה בכם "
    },
    {
        "bookchapter": "שופטים",
        "chapter": "כ",
        "versechapter": "יג",
        "bookseder": "שופטים",
        "seder": "יג",
        "verseseder": "כד",
        "versenikud": "וְעַתָּ֡ה תְּנוּ֩ אֶת־ הָאֲנָשִׁ֨ים בְּנֵֽי־ בְלִיַּ֜עַל אֲשֶׁ֤ר בַּגִּבְעָה֙ וּנְמִיתֵ֔ם וּנְבַעֲרָ֥ה רָעָ֖ה מִיִּשְׂרָאֵ֑ל וְלֹ֤א אָבוּ֙ בְּנֵ֣י בִּנְיָמִ֔ן לִשְׁמֹ֕עַ בְּק֖וֹל אֲחֵיהֶ֥ם בְּנֵֽי־ יִשְׂרָאֵֽל׃ ",
        "versenonikud": "ועתה תנו את האנשים בני בליעל אשר בגבעה ונמיתם ונבערה רעה מישראל ולא אבו בני בנימן לשמע בקול אחיהם בני ישראל "
    },
    {
        "bookchapter": "שופטים",
        "chapter": "כ",
        "versechapter": "יד",
        "bookseder": "שופטים",
        "seder": "יג",
        "verseseder": "כה",
        "versenikud": "וַיֵּאָסְפ֧וּ בְנֵֽי־ בִנְיָמִ֛ן מִן־ הֶעָרִ֖ים הַגִּבְעָ֑תָה לָצֵ֥את לַמִּלְחָמָ֖ה עִם־ בְּנֵ֥י יִשְׂרָאֵֽל׃ ",
        "versenonikud": "ויאספו בני בנימן מן הערים הגבעתה לצאת למלחמה עם בני ישראל "
    },
    {
        "bookchapter": "שופטים",
        "chapter": "כ",
        "versechapter": "טו",
        "bookseder": "שופטים",
        "seder": "יג",
        "verseseder": "כו",
        "versenikud": "וַיִּתְפָּֽקְדוּ֩ בְנֵ֨י בִנְיָמִ֜ן בַּיּ֤וֹם הַהוּא֙ מֵהֶ֣עָרִ֔ים עֶשְׂרִ֨ים וְשִׁשָּׁ֥ה אֶ֛לֶף אִ֖ישׁ שֹׁ֣לֵֽף חָ֑רֶב לְ֠בַד מִיֹּשְׁבֵ֤י הַגִּבְעָה֙ הִתְפָּ֣קְד֔וּ שְׁבַ֥ע מֵא֖וֹת אִ֥ישׁ בָּחֽוּר׃ ",
        "versenonikud": "ויתפקדו בני בנימן ביום ההוא מהערים עשרים וששה אלף איש שלף חרב לבד מישבי הגבעה התפקדו שבע מאות איש בחור "
    },
    {
        "bookchapter": "שופטים",
        "chapter": "כ",
        "versechapter": "טז",
        "bookseder": "שופטים",
        "seder": "יג",
        "verseseder": "כז",
        "versenikud": "מִכֹּ֣ל ׀ הָעָ֣ם הַזֶּ֗ה שְׁבַ֤ע מֵאוֹת֙ אִ֣ישׁ בָּח֔וּר אִטֵּ֖ר יַד־ יְמִינ֑וֹ כָּל־ זֶ֗ה קֹלֵ֧עַ בָּאֶ֛בֶן אֶל־ הַֽשַּׂעֲרָ֖ה וְלֹ֥א יַחֲטִֽא׃ ",
        "versenonikud": "מכל  העם הזה שבע מאות איש בחור אטר יד ימינו כל זה קלע באבן אל השערה ולא יחטא "
    },
    {
        "bookchapter": "שופטים",
        "chapter": "כ",
        "versechapter": "יז",
        "bookseder": "שופטים",
        "seder": "יג",
        "verseseder": "כח",
        "versenikud": "וְאִ֨ישׁ יִשְׂרָאֵ֜ל הִתְפָּֽקְד֗וּ לְבַד֙ מִבִּנְיָמִ֔ן אַרְבַּ֨ע מֵא֥וֹת אֶ֛לֶף אִ֖ישׁ שֹׁ֣לֵֽף חָ֑רֶב כָּל־ זֶ֖ה אִ֥ישׁ מִלְחָמָֽה׃ ",
        "versenonikud": "ואיש ישראל התפקדו לבד מבנימן ארבע מאות אלף איש שלף חרב כל זה איש מלחמה "
    },
    {
        "bookchapter": "שופטים",
        "chapter": "כ",
        "versechapter": "יח",
        "bookseder": "שופטים",
        "seder": "יג",
        "verseseder": "כט",
        "versenikud": "וַיָּקֻ֜מוּ וַיַּעֲל֣וּ בֵֽית־ אֵל֮ וַיִּשְׁאֲל֣וּ בֵאלֹהִים֒ וַיֹּֽאמְרוּ֙ בְּנֵ֣י יִשְׂרָאֵ֔ל מִ֚י יַעֲלֶה־ לָּ֣נוּ בַתְּחִלָּ֔ה לַמִּלְחָמָ֖ה עִם־ בְּנֵ֣י בִנְיָמִ֑ן וַיֹּ֥אמֶר יְהוָ֖ה יְהוּדָ֥ה בַתְּחִלָּֽה׃ ",
        "versenonikud": "ויקמו ויעלו בית אל וישאלו באלהים ויאמרו בני ישראל מי יעלה לנו בתחלה למלחמה עם בני בנימן ויאמר יהוה יהודה בתחלה "
    },
    {
        "bookchapter": "שופטים",
        "chapter": "כ",
        "versechapter": "יט",
        "bookseder": "שופטים",
        "seder": "יג",
        "verseseder": "ל",
        "versenikud": "וַיָּק֥וּמוּ בְנֵֽי־ יִשְׂרָאֵ֖ל בַּבֹּ֑קֶר וַיַּֽחֲנ֖וּ עַל־ הַגִּבְעָֽה׃ ",
        "versenonikud": "ויקומו בני ישראל בבקר ויחנו על הגבעה "
    },
    {
        "bookchapter": "שופטים",
        "chapter": "כ",
        "versechapter": "כ",
        "bookseder": "שופטים",
        "seder": "יג",
        "verseseder": "לא",
        "versenikud": "וַיֵּצֵא֙ אִ֣ישׁ יִשְׂרָאֵ֔ל לַמִּלְחָמָ֖ה עִם־ בִּנְיָמִ֑ן וַיַּעַרְכ֨וּ אִתָּ֧ם אִֽישׁ־ יִשְׂרָאֵ֛ל מִלְחָמָ֖ה אֶל־ הַגִּבְעָֽה׃ ",
        "versenonikud": "ויצא איש ישראל למלחמה עם בנימן ויערכו אתם איש ישראל מלחמה אל הגבעה "
    },
    {
        "bookchapter": "שופטים",
        "chapter": "כ",
        "versechapter": "כא",
        "bookseder": "שופטים",
        "seder": "יג",
        "verseseder": "לב",
        "versenikud": "וַיֵּצְא֥וּ בְנֵֽי־ בִנְיָמִ֖ן מִן־ הַגִּבְעָ֑ה וַיַּשְׁחִ֨יתוּ בְיִשְׂרָאֵ֜ל בַּיּ֣וֹם הַה֗וּא שְׁנַ֨יִם וְעֶשְׂרִ֥ים אֶ֛לֶף אִ֖ישׁ אָֽרְצָה׃ ",
        "versenonikud": "ויצאו בני בנימן מן הגבעה וישחיתו בישראל ביום ההוא שנים ועשרים אלף איש ארצה "
    },
    {
        "bookchapter": "שופטים",
        "chapter": "כ",
        "versechapter": "כב",
        "bookseder": "שופטים",
        "seder": "יג",
        "verseseder": "לג",
        "versenikud": "וַיִּתְחַזֵּ֥ק הָעָ֖ם אִ֣ישׁ יִשְׂרָאֵ֑ל וַיֹּסִ֙פוּ֙ לַעֲרֹ֣ךְ מִלְחָמָ֔ה בַּמָּק֕וֹם אֲשֶׁר־ עָ֥רְכוּ שָׁ֖ם בַּיּ֥וֹם הָרִאשֽׁוֹן׃ ",
        "versenonikud": "ויתחזק העם איש ישראל ויספו לערך מלחמה במקום אשר ערכו שם ביום הראשון "
    },
    {
        "bookchapter": "שופטים",
        "chapter": "כ",
        "versechapter": "כג",
        "bookseder": "שופטים",
        "seder": "יג",
        "verseseder": "לד",
        "versenikud": "וַיַּעֲל֣וּ בְנֵֽי־ יִשְׂרָאֵ֗ל וַיִּבְכּ֣וּ לִפְנֵֽי־ יְהוָה֮ עַד־ הָעֶרֶב֒ וַיִּשְׁאֲל֤וּ בַֽיהוָה֙ לֵאמֹ֔ר הַאוֹסִ֗יף לָגֶ֙שֶׁת֙ לַמִּלְחָמָ֔ה עִם־ בְּנֵ֥י בִנְיָמִ֖ן אָחִ֑י וַיֹּ֥אמֶר יְהוָ֖ה עֲל֥וּ אֵלָֽיו׃ ",
        "versenonikud": "ויעלו בני ישראל ויבכו לפני יהוה עד הערב וישאלו ביהוה לאמר האוסיף לגשת למלחמה עם בני בנימן אחי ויאמר יהוה עלו אליו "
    },
    {
        "bookchapter": "שופטים",
        "chapter": "כ",
        "versechapter": "כד",
        "bookseder": "שופטים",
        "seder": "יג",
        "verseseder": "לה",
        "versenikud": "וַיִּקְרְב֧וּ בְנֵֽי־ יִשְׂרָאֵ֛ל אֶל־ בְּנֵ֥י בִנְיָמִ֖ן בַּיּ֥וֹם הַשֵּׁנִֽי׃ ",
        "versenonikud": "ויקרבו בני ישראל אל בני בנימן ביום השני "
    },
    {
        "bookchapter": "שופטים",
        "chapter": "כ",
        "versechapter": "כה",
        "bookseder": "שופטים",
        "seder": "יג",
        "verseseder": "לו",
        "versenikud": "וַיֵּצֵא֩ בִנְיָמִ֨ן ׀ לִקְרָאתָ֥ם ׀ מִֽן־ הַגִּבְעָה֮ בַּיּ֣וֹם הַשֵּׁנִי֒ וַיַּשְׁחִיתוּ֩ בִבְנֵ֨י יִשְׂרָאֵ֜ל ע֗וֹד שְׁמֹנַ֨ת עָשָׂ֥ר אֶ֛לֶף אִ֖ישׁ אָ֑רְצָה כָּל־ אֵ֖לֶּה שֹׁ֥לְפֵי חָֽרֶב׃ ",
        "versenonikud": "ויצא בנימן  לקראתם  מן הגבעה ביום השני וישחיתו בבני ישראל עוד שמנת עשר אלף איש ארצה כל אלה שלפי חרב "
    },
    {
        "bookchapter": "שופטים",
        "chapter": "כ",
        "versechapter": "כו",
        "bookseder": "שופטים",
        "seder": "יג",
        "verseseder": "לז",
        "versenikud": "וַיַּעֲל֣וּ כָל־ בְּנֵי֩ יִשְׂרָאֵ֨ל וְכָל־ הָעָ֜ם וַיָּבֹ֣אוּ בֵֽית־ אֵ֗ל וַיִּבְכּוּ֙ וַיֵּ֤שְׁבוּ שָׁם֙ לִפְנֵ֣י יְהוָ֔ה וַיָּצ֥וּמוּ בַיּוֹם־ הַה֖וּא עַד־ הָעָ֑רֶב וַֽיַּעֲל֛וּ עֹל֥וֹת וּשְׁלָמִ֖ים לִפְנֵ֥י יְהוָֽה׃ ",
        "versenonikud": "ויעלו כל בני ישראל וכל העם ויבאו בית אל ויבכו וישבו שם לפני יהוה ויצומו ביום ההוא עד הערב ויעלו עלות ושלמים לפני יהוה "
    }
]