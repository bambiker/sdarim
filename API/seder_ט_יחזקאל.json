[
    {
        "bookchapter": "יחזקאל",
        "chapter": "טז",
        "versechapter": "ס",
        "bookseder": "יחזקאל",
        "seder": "ט",
        "verseseder": "א",
        "versenikud": "וְזָכַרְתִּ֨י אֲנִ֧י אֶת־ בְּרִיתִ֛י אוֹתָ֖ךְ בִּימֵ֣י נְעוּרָ֑יִךְ וַהֲקִמוֹתִ֥י לָ֖ךְ בְּרִ֥ית עוֹלָֽם׃ ",
        "versenonikud": "וזכרתי אני את בריתי אותך בימי נעוריך והקמותי לך ברית עולם "
    },
    {
        "bookchapter": "יחזקאל",
        "chapter": "טז",
        "versechapter": "סא",
        "bookseder": "יחזקאל",
        "seder": "ט",
        "verseseder": "ב",
        "versenikud": "וְזָכַ֣רְתְּ אֶת־ דְּרָכַיִךְ֮ וְנִכְלַמְתְּ֒ בְּקַחְתֵּ֗ךְ אֶת־ אֲחוֹתַ֙יִךְ֙ הַגְּדֹל֣וֹת מִמֵּ֔ךְ אֶל־ הַקְּטַנּ֖וֹת מִמֵּ֑ךְ וְנָתַתִּ֨י אֶתְהֶ֥ן לָ֛ךְ לְבָנ֖וֹת וְלֹ֥א מִבְּרִיתֵֽךְ׃ ",
        "versenonikud": "וזכרת את דרכיך ונכלמת בקחתך את אחותיך הגדלות ממך אל הקטנות ממך ונתתי אתהן לך לבנות ולא מבריתך "
    },
    {
        "bookchapter": "יחזקאל",
        "chapter": "טז",
        "versechapter": "סב",
        "bookseder": "יחזקאל",
        "seder": "ט",
        "verseseder": "ג",
        "versenikud": "וַהֲקִימוֹתִ֥י אֲנִ֛י אֶת־ בְּרִיתִ֖י אִתָּ֑ךְ וְיָדַ֖עַתְּ כִּֽי־ אֲנִ֥י יְהוָֽה׃ ",
        "versenonikud": "והקימותי אני את בריתי אתך וידעת כי אני יהוה "
    },
    {
        "bookchapter": "יחזקאל",
        "chapter": "טז",
        "versechapter": "סג",
        "bookseder": "יחזקאל",
        "seder": "ט",
        "verseseder": "ד",
        "versenikud": "לְמַ֤עַן תִּזְכְּרִי֙ וָבֹ֔שְׁתְּ וְלֹ֨א יִֽהְיֶה־ לָּ֥ךְ עוֹד֙ פִּתְח֣וֹן פֶּ֔ה מִפְּנֵ֖י כְּלִמָּתֵ֑ךְ בְּכַפְּרִי־ לָךְ֙ לְכָל־ אֲשֶׁ֣ר עָשִׂ֔ית נְאֻ֖ם אֲדֹנָ֥י יְהוִֽה׃ ",
        "versenonikud": "למען תזכרי ובשת ולא יהיה לך עוד פתחון פה מפני כלמתך בכפרי לך לכל אשר עשית נאם אדני יהוה "
    },
    {
        "bookchapter": "יחזקאל",
        "chapter": "יז",
        "versechapter": "א",
        "bookseder": "יחזקאל",
        "seder": "ט",
        "verseseder": "ה",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "יז",
        "versechapter": "ב",
        "bookseder": "יחזקאל",
        "seder": "ט",
        "verseseder": "ו",
        "versenikud": "בֶּן־ אָדָ֕ם ח֥וּד חִידָ֖ה וּמְשֹׁ֣ל מָשָׁ֑ל אֶל־ בֵּ֖ית יִשְׂרָאֵֽל׃ ",
        "versenonikud": "בן אדם חוד חידה ומשל משל אל בית ישראל "
    },
    {
        "bookchapter": "יחזקאל",
        "chapter": "יז",
        "versechapter": "ג",
        "bookseder": "יחזקאל",
        "seder": "ט",
        "verseseder": "ז",
        "versenikud": "וְאָמַרְתָּ֞ כֹּה־ אָמַ֣ר ׀ אֲדֹנָ֣י יְהוִ֗ה הַנֶּ֤שֶׁר הַגָּדוֹל֙ גְּד֤וֹל הַכְּנָפַ֙יִם֙ אֶ֣רֶךְ הָאֵ֔בֶר מָלֵא֙ הַנּוֹצָ֔ה אֲשֶׁר־ ל֖וֹ הָֽרִקְמָ֑ה בָּ֚א אֶל־ הַלְּבָנ֔וֹן וַיִּקַּ֖ח אֶת־ צַמֶּ֥רֶת הָאָֽרֶז׃ ",
        "versenonikud": "ואמרת כה אמר  אדני יהוה הנשר הגדול גדול הכנפים ארך האבר מלא הנוצה אשר לו הרקמה בא אל הלבנון ויקח את צמרת הארז "
    },
    {
        "bookchapter": "יחזקאל",
        "chapter": "יז",
        "versechapter": "ד",
        "bookseder": "יחזקאל",
        "seder": "ט",
        "verseseder": "ח",
        "versenikud": "אֵ֛ת רֹ֥אשׁ יְנִֽיקוֹתָ֖יו קָטָ֑ף וַיְבִיאֵ֙הוּ֙ אֶל־ אֶ֣רֶץ כְּנַ֔עַן בְּעִ֥יר רֹכְלִ֖ים שָׂמֽוֹ׃ ",
        "versenonikud": "את ראש יניקותיו קטף ויביאהו אל ארץ כנען בעיר רכלים שמו "
    },
    {
        "bookchapter": "יחזקאל",
        "chapter": "יז",
        "versechapter": "ה",
        "bookseder": "יחזקאל",
        "seder": "ט",
        "verseseder": "ט",
        "versenikud": "וַיִּקַּח֙ מִזֶּ֣רַע הָאָ֔רֶץ וַֽיִּתְּנֵ֖הוּ בִּשְׂדֵה־ זָ֑רַע קָ֚ח עַל־ מַ֣יִם רַבִּ֔ים צַפְצָפָ֖ה שָׂמֽוֹ׃ ",
        "versenonikud": "ויקח מזרע הארץ ויתנהו בשדה זרע קח על מים רבים צפצפה שמו "
    },
    {
        "bookchapter": "יחזקאל",
        "chapter": "יז",
        "versechapter": "ו",
        "bookseder": "יחזקאל",
        "seder": "ט",
        "verseseder": "י",
        "versenikud": "וַיִּצְמַ֡ח וַיְהִי֩ לְגֶ֨פֶן סֹרַ֜חַת שִׁפְלַ֣ת קוֹמָ֗ה לִפְנ֤וֹת דָּלִיּוֹתָיו֙ אֵלָ֔יו וְשָׁרָשָׁ֖יו תַּחְתָּ֣יו יִֽהְי֑וּ וַתְּהִ֣י לְגֶ֔פֶן וַתַּ֣עַשׂ בַּדִּ֔ים וַתְּשַׁלַּ֖ח פֹּארֽוֹת׃ ",
        "versenonikud": "ויצמח ויהי לגפן סרחת שפלת קומה לפנות דליותיו אליו ושרשיו תחתיו יהיו ותהי לגפן ותעש בדים ותשלח פארות "
    },
    {
        "bookchapter": "יחזקאל",
        "chapter": "יז",
        "versechapter": "ז",
        "bookseder": "יחזקאל",
        "seder": "ט",
        "verseseder": "יא",
        "versenikud": "וַיְהִ֤י נֶֽשֶׁר־ אֶחָד֙ גָּד֔וֹל גְּד֥וֹל כְּנָפַ֖יִם וְרַב־ נוֹצָ֑ה וְהִנֵּה֩ הַגֶּ֨פֶן הַזֹּ֜את כָּֽפְנָ֧ה שָׁרֳשֶׁ֣יהָ עָלָ֗יו וְדָֽלִיּוֹתָיו֙ שִׁלְחָה־ לּ֔וֹ לְהַשְׁק֣וֹת אוֹתָ֔הּ מֵעֲרֻג֖וֹת מַטָּעָֽהּ׃ ",
        "versenonikud": "ויהי נשר אחד גדול גדול כנפים ורב נוצה והנה הגפן הזאת כפנה שרשיה עליו ודליותיו שלחה לו להשקות אותה מערגות מטעה "
    },
    {
        "bookchapter": "יחזקאל",
        "chapter": "יז",
        "versechapter": "ח",
        "bookseder": "יחזקאל",
        "seder": "ט",
        "verseseder": "יב",
        "versenikud": "אֶל־ שָׂ֥דֶה טּ֛וֹב אֶל־ מַ֥יִם רַבִּ֖ים הִ֣יא שְׁתוּלָ֑ה לַעֲשׂ֤וֹת עָנָף֙ וְלָשֵׂ֣את פֶּ֔רִי לִהְי֖וֹת לְגֶ֥פֶן אַדָּֽרֶת׃ ",
        "versenonikud": "אל שדה טוב אל מים רבים היא שתולה לעשות ענף ולשאת פרי להיות לגפן אדרת "
    },
    {
        "bookchapter": "יחזקאל",
        "chapter": "יז",
        "versechapter": "ט",
        "bookseder": "יחזקאל",
        "seder": "ט",
        "verseseder": "יג",
        "versenikud": "אֱמֹ֗ר כֹּ֥ה אָמַ֛ר אֲדֹנָ֥י יְהֹוִ֖ה תִּצְלָ֑ח הֲלוֹא֩ אֶת־ שָׁרָשֶׁ֨יהָ יְנַתֵּ֜ק וְאֶת־ פִּרְיָ֣הּ ׀ יְקוֹסֵ֣ס וְיָבֵ֗שׁ כָּל־ טַרְפֵּ֤י צִמְחָהּ֙ תִּיבָ֔שׁ וְלֹֽא־ בִזְרֹ֤עַ גְּדוֹלָה֙ וּבְעַם־ רָ֔ב לְמַשְׂא֥וֹת אוֹתָ֖הּ מִשָּׁרָשֶֽׁיהָ׃ ",
        "versenonikud": "אמר כה אמר אדני יהוה תצלח הלוא את שרשיה ינתק ואת פריה  יקוסס ויבש כל טרפי צמחה תיבש ולא בזרע גדולה ובעם רב למשאות אותה משרשיה "
    },
    {
        "bookchapter": "יחזקאל",
        "chapter": "יז",
        "versechapter": "י",
        "bookseder": "יחזקאל",
        "seder": "ט",
        "verseseder": "יד",
        "versenikud": "וְהִנֵּ֥ה שְׁתוּלָ֖ה הֲתִצְלָ֑ח הֲלוֹא֩ כְגַ֨עַת בָּ֜הּ ר֤וּחַ הַקָּדִים֙ תִּיבַ֣שׁ יָבֹ֔שׁ עַל־ עֲרֻגֹ֥ת צִמְחָ֖הּ תִּיבָֽשׁ׃ ",
        "versenonikud": "והנה שתולה התצלח הלוא כגעת בה רוח הקדים תיבש יבש על ערגת צמחה תיבש "
    },
    {
        "bookchapter": "יחזקאל",
        "chapter": "יז",
        "versechapter": "יא",
        "bookseder": "יחזקאל",
        "seder": "ט",
        "verseseder": "טו",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "יז",
        "versechapter": "יב",
        "bookseder": "יחזקאל",
        "seder": "ט",
        "verseseder": "טז",
        "versenikud": "אֱמָר־ נָא֙ לְבֵ֣ית הַמֶּ֔רִי הֲלֹ֥א יְדַעְתֶּ֖ם מָה־ אֵ֑לֶּה אֱמֹ֗ר הִנֵּה־ בָ֨א מֶֽלֶךְ־ בָּבֶ֤ל יְרוּשָׁלִַ֙ם֙ וַיִּקַּ֤ח אֶת־ מַלְכָּהּ֙ וְאֶת־ שָׂרֶ֔יהָ וַיָּבֵ֥א אוֹתָ֛ם אֵלָ֖יו בָּבֶֽלָה׃ ",
        "versenonikud": "אמר נא לבית המרי הלא ידעתם מה אלה אמר הנה בא מלך בבל ירושלם ויקח את מלכה ואת שריה ויבא אותם אליו בבלה "
    },
    {
        "bookchapter": "יחזקאל",
        "chapter": "יז",
        "versechapter": "יג",
        "bookseder": "יחזקאל",
        "seder": "ט",
        "verseseder": "יז",
        "versenikud": "וַיִּקַּח֙ מִזֶּ֣רַע הַמְּלוּכָ֔ה וַיִּכְרֹ֥ת אִתּ֖וֹ בְּרִ֑ית וַיָּבֵ֤א אֹתוֹ֙ בְּאָלָ֔ה וְאֶת־ אֵילֵ֥י הָאָ֖רֶץ לָקָֽח׃ ",
        "versenonikud": "ויקח מזרע המלוכה ויכרת אתו ברית ויבא אתו באלה ואת אילי הארץ לקח "
    },
    {
        "bookchapter": "יחזקאל",
        "chapter": "יז",
        "versechapter": "יד",
        "bookseder": "יחזקאל",
        "seder": "ט",
        "verseseder": "יח",
        "versenikud": "לִֽהְיוֹת֙ מַמְלָכָ֣ה שְׁפָלָ֔ה לְבִלְתִּ֖י הִתְנַשֵּׂ֑א לִשְׁמֹ֥ר אֶת־ בְּרִית֖וֹ לְעָמְדָֽהּ׃ ",
        "versenonikud": "להיות ממלכה שפלה לבלתי התנשא לשמר את בריתו לעמדה "
    },
    {
        "bookchapter": "יחזקאל",
        "chapter": "יז",
        "versechapter": "טו",
        "bookseder": "יחזקאל",
        "seder": "ט",
        "verseseder": "יט",
        "versenikud": "וַיִּמְרָד־ בּ֗וֹ לִשְׁלֹ֤חַ מַלְאָכָיו֙ מִצְרַ֔יִם לָֽתֶת־ ל֥וֹ סוּסִ֖ים וְעַם־ רָ֑ב הֲיִצְלָ֤ח הֲיִמָּלֵט֙ הָעֹשֵׂ֣ה אֵ֔לֶּה וְהֵפֵ֥ר בְּרִ֖ית וְנִמְלָֽט׃ ",
        "versenonikud": "וימרד בו לשלח מלאכיו מצרים לתת לו סוסים ועם רב היצלח הימלט העשה אלה והפר ברית ונמלט "
    },
    {
        "bookchapter": "יחזקאל",
        "chapter": "יז",
        "versechapter": "טז",
        "bookseder": "יחזקאל",
        "seder": "ט",
        "verseseder": "כ",
        "versenikud": "חַי־ אָ֗נִי נְאֻם֮ אֲדֹנָ֣י יְהוִה֒ אִם־ לֹ֗א בִּמְקוֹם֙ הַמֶּ֙לֶךְ֙ הַמַּמְלִ֣יךְ אֹת֔וֹ אֲשֶׁ֤ר בָּזָה֙ אֶת־ אָ֣לָת֔וֹ וַאֲשֶׁ֥ר הֵפֵ֖ר אֶת־ בְּרִית֑וֹ אִתּ֥וֹ בְתוֹךְ־ בָּבֶ֖ל יָמֽוּת׃ ",
        "versenonikud": "חי אני נאם אדני יהוה אם לא במקום המלך הממליך אתו אשר בזה את אלתו ואשר הפר את בריתו אתו בתוך בבל ימות "
    },
    {
        "bookchapter": "יחזקאל",
        "chapter": "יז",
        "versechapter": "יז",
        "bookseder": "יחזקאל",
        "seder": "ט",
        "verseseder": "כא",
        "versenikud": "וְלֹא֩ בְחַ֨יִל גָּד֜וֹל וּבְקָהָ֣ל רָ֗ב יַעֲשֶׂ֨ה אוֹת֤וֹ פַרְעֹה֙ בַּמִּלְחָמָ֔ה בִּשְׁפֹּ֥ךְ סֹלְלָ֖ה וּבִבְנ֣וֹת דָּיֵ֑ק לְהַכְרִ֖ית נְפָשׁ֥וֹת רַבּֽוֹת׃ ",
        "versenonikud": "ולא בחיל גדול ובקהל רב יעשה אותו פרעה במלחמה בשפך סללה ובבנות דיק להכרית נפשות רבות "
    },
    {
        "bookchapter": "יחזקאל",
        "chapter": "יז",
        "versechapter": "יח",
        "bookseder": "יחזקאל",
        "seder": "ט",
        "verseseder": "כב",
        "versenikud": "וּבָזָ֥ה אָלָ֖ה לְהָפֵ֣ר בְּרִ֑ית וְהִנֵּ֨ה נָתַ֥ן יָד֛וֹ וְכָל־ אֵ֥לֶּה עָשָׂ֖ה לֹ֥א יִמָּלֵֽט׃ ",
        "versenonikud": "ובזה אלה להפר ברית והנה נתן ידו וכל אלה עשה לא ימלט "
    },
    {
        "bookchapter": "יחזקאל",
        "chapter": "יז",
        "versechapter": "יט",
        "bookseder": "יחזקאל",
        "seder": "ט",
        "verseseder": "כג",
        "versenikud": "לָכֵ֞ן כֹּה־ אָמַ֨ר אֲדֹנָ֣י יְהוִה֮ חַי־ אָנִי֒ אִם־ לֹ֗א אָֽלָתִי֙ אֲשֶׁ֣ר בָּזָ֔ה וּבְרִיתִ֖י אֲשֶׁ֣ר הֵפִ֑יר וּנְתַתִּ֖יו בְּרֹאשֽׁוֹ׃ ",
        "versenonikud": "לכן כה אמר אדני יהוה חי אני אם לא אלתי אשר בזה ובריתי אשר הפיר ונתתיו בראשו "
    },
    {
        "bookchapter": "יחזקאל",
        "chapter": "יז",
        "versechapter": "כ",
        "bookseder": "יחזקאל",
        "seder": "ט",
        "verseseder": "כד",
        "versenikud": "וּפָרַשְׂתִּ֤י עָלָיו֙ רִשְׁתִּ֔י וְנִתְפַּ֖שׂ בִּמְצֽוּדָתִ֑י וַהֲבִיאוֹתִ֣יהוּ בָבֶ֗לָה וְנִשְׁפַּטְתִּ֤י אִתּוֹ֙ שָׁ֔ם מַעֲל֖וֹ אֲשֶׁ֥ר מָֽעַל־ בִּֽי׃ ",
        "versenonikud": "ופרשתי עליו רשתי ונתפש במצודתי והביאותיהו בבלה ונשפטתי אתו שם מעלו אשר מעל בי "
    },
    {
        "bookchapter": "יחזקאל",
        "chapter": "יז",
        "versechapter": "כא",
        "bookseder": "יחזקאל",
        "seder": "ט",
        "verseseder": "כה",
        "versenikud": "וְאֵ֨ת כָּל־ מברחו מִבְרָחָ֤יו בְּכָל־ אֲגַפָּיו֙ בַּחֶ֣רֶב יִפֹּ֔לוּ וְהַנִּשְׁאָרִ֖ים לְכָל־ ר֣וּחַ יִפָּרֵ֑שׂוּ וִידַעְתֶּ֕ם כִּ֛י אֲנִ֥י יְהוָ֖ה דִּבַּֽרְתִּי׃ ",
        "versenonikud": "ואת כל מברחו מברחיו בכל אגפיו בחרב יפלו והנשארים לכל רוח יפרשו וידעתם כי אני יהוה דברתי "
    },
    {
        "bookchapter": "יחזקאל",
        "chapter": "יז",
        "versechapter": "כב",
        "bookseder": "יחזקאל",
        "seder": "ט",
        "verseseder": "כו",
        "versenikud": "כֹּ֤ה אָמַר֙ אֲדֹנָ֣י יְהוִ֔ה וְלָקַ֣חְתִּי אָ֗נִי מִצַּמֶּ֧רֶת הָאֶ֛רֶז הָרָמָ֖ה וְנָתָ֑תִּי מֵרֹ֤אשׁ יֹֽנְקוֹתָיו֙ רַ֣ךְ אֶקְטֹ֔ף וְשָׁתַ֣לְתִּי אָ֔נִי עַ֥ל הַר־ גָּבֹ֖הַ וְתָלֽוּל׃ ",
        "versenonikud": "כה אמר אדני יהוה ולקחתי אני מצמרת הארז הרמה ונתתי מראש ינקותיו רך אקטף ושתלתי אני על הר גבה ותלול "
    },
    {
        "bookchapter": "יחזקאל",
        "chapter": "יז",
        "versechapter": "כג",
        "bookseder": "יחזקאל",
        "seder": "ט",
        "verseseder": "כז",
        "versenikud": "בְּהַ֨ר מְר֤וֹם יִשְׂרָאֵל֙ אֶשְׁתֳּלֶ֔נּוּ וְנָשָׂ֤א עָנָף֙ וְעָ֣שָׂה פֶ֔רִי וְהָיָ֖ה לְאֶ֣רֶז אַדִּ֑יר וְשָׁכְנ֣וּ תַחְתָּ֗יו כֹּ֚ל צִפּ֣וֹר כָּל־ כָּנָ֔ף בְּצֵ֥ל דָּלִיּוֹתָ֖יו תִּשְׁכֹּֽנָּה׃ ",
        "versenonikud": "בהר מרום ישראל אשתלנו ונשא ענף ועשה פרי והיה לארז אדיר ושכנו תחתיו כל צפור כל כנף בצל דליותיו תשכנה "
    },
    {
        "bookchapter": "יחזקאל",
        "chapter": "יז",
        "versechapter": "כד",
        "bookseder": "יחזקאל",
        "seder": "ט",
        "verseseder": "כח",
        "versenikud": "וְֽיָדְע֞וּ כָּל־ עֲצֵ֣י הַשָּׂדֶ֗ה כִּ֣י אֲנִ֤י יְהוָה֙ הִשְׁפַּ֣לְתִּי ׀ עֵ֣ץ גָּבֹ֗הַ הִגְבַּ֙הְתִּי֙ עֵ֣ץ שָׁפָ֔ל הוֹבַ֙שְׁתִּי֙ עֵ֣ץ לָ֔ח וְהִפְרַ֖חְתִּי עֵ֣ץ יָבֵ֑שׁ אֲנִ֥י יְהוָ֖ה דִּבַּ֥רְתִּי וְעָשִֽׂיתִי׃ ",
        "versenonikud": "וידעו כל עצי השדה כי אני יהוה השפלתי  עץ גבה הגבהתי עץ שפל הובשתי עץ לח והפרחתי עץ יבש אני יהוה דברתי ועשיתי "
    },
    {
        "bookchapter": "יחזקאל",
        "chapter": "יח",
        "versechapter": "א",
        "bookseder": "יחזקאל",
        "seder": "ט",
        "verseseder": "כט",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "יח",
        "versechapter": "ב",
        "bookseder": "יחזקאל",
        "seder": "ט",
        "verseseder": "ל",
        "versenikud": "מַה־ לָּכֶ֗ם אַתֶּם֙ מֹֽשְׁלִים֙ אֶת־ הַמָּשָׁ֣ל הַזֶּ֔ה עַל־ אַדְמַ֥ת יִשְׂרָאֵ֖ל לֵאמֹ֑ר אָבוֹת֙ יֹ֣אכְלוּ בֹ֔סֶר וְשִׁנֵּ֥י הַבָּנִ֖ים תִּקְהֶֽינָה׃ ",
        "versenonikud": "מה לכם אתם משלים את המשל הזה על אדמת ישראל לאמר אבות יאכלו בסר ושני הבנים תקהינה "
    },
    {
        "bookchapter": "יחזקאל",
        "chapter": "יח",
        "versechapter": "ג",
        "bookseder": "יחזקאל",
        "seder": "ט",
        "verseseder": "לא",
        "versenikud": "חַי־ אָ֕נִי נְאֻ֖ם אֲדֹנָ֣י יְהוִ֑ה אִם־ יִֽהְיֶ֨ה לָכֶ֜ם ע֗וֹד מְשֹׁ֛ל הַמָּשָׁ֥ל הַזֶּ֖ה בְּיִשְׂרָאֵֽל׃ ",
        "versenonikud": "חי אני נאם אדני יהוה אם יהיה לכם עוד משל המשל הזה בישראל "
    },
    {
        "bookchapter": "יחזקאל",
        "chapter": "יח",
        "versechapter": "ד",
        "bookseder": "יחזקאל",
        "seder": "ט",
        "verseseder": "לב",
        "versenikud": "הֵ֤ן כָּל־ הַנְּפָשׁוֹת֙ לִ֣י הֵ֔נָּה כְּנֶ֧פֶשׁ הָאָ֛ב וּכְנֶ֥פֶשׁ הַבֵּ֖ן לִי־ הֵ֑נָּה הַנֶּ֥פֶשׁ הַחֹטֵ֖את הִ֥יא תָמֽוּת׃ ",
        "versenonikud": "הן כל הנפשות לי הנה כנפש האב וכנפש הבן לי הנה הנפש החטאת היא תמות "
    },
    {
        "bookchapter": "יחזקאל",
        "chapter": "יח",
        "versechapter": "ה",
        "bookseder": "יחזקאל",
        "seder": "ט",
        "verseseder": "לג",
        "versenikud": "וְאִ֖ישׁ כִּי־ יִהְיֶ֣ה צַדִּ֑יק וְעָשָׂ֥ה מִשְׁפָּ֖ט וּצְדָקָֽה׃ ",
        "versenonikud": "ואיש כי יהיה צדיק ועשה משפט וצדקה "
    },
    {
        "bookchapter": "יחזקאל",
        "chapter": "יח",
        "versechapter": "ו",
        "bookseder": "יחזקאל",
        "seder": "ט",
        "verseseder": "לד",
        "versenikud": "אֶל־ הֶֽהָרִים֙ לֹ֣א אָכָ֔ל וְעֵינָיו֙ לֹ֣א נָשָׂ֔א אֶל־ גִּלּוּלֵ֖י בֵּ֣ית יִשְׂרָאֵ֑ל וְאֶת־ אֵ֤שֶׁת רֵעֵ֙הוּ֙ לֹ֣א טִמֵּ֔א וְאֶל־ אִשָּׁ֥ה נִדָּ֖ה לֹ֥א יִקְרָֽב׃ ",
        "versenonikud": "אל ההרים לא אכל ועיניו לא נשא אל גלולי בית ישראל ואת אשת רעהו לא טמא ואל אשה נדה לא יקרב "
    },
    {
        "bookchapter": "יחזקאל",
        "chapter": "יח",
        "versechapter": "ז",
        "bookseder": "יחזקאל",
        "seder": "ט",
        "verseseder": "לה",
        "versenikud": "וְאִישׁ֙ לֹ֣א יוֹנֶ֔ה חֲבֹלָת֥וֹ חוֹב֙ יָשִׁ֔יב גְּזֵלָ֖ה לֹ֣א יִגְזֹ֑ל לַחְמוֹ֙ לְרָעֵ֣ב יִתֵּ֔ן וְעֵירֹ֖ם יְכַסֶּה־ בָּֽגֶד׃ ",
        "versenonikud": "ואיש לא יונה חבלתו חוב ישיב גזלה לא יגזל לחמו לרעב יתן ועירם יכסה בגד "
    },
    {
        "bookchapter": "יחזקאל",
        "chapter": "יח",
        "versechapter": "ח",
        "bookseder": "יחזקאל",
        "seder": "ט",
        "verseseder": "לו",
        "versenikud": "בַּנֶּ֣שֶׁךְ לֹֽא־ יִתֵּ֗ן וְתַרְבִּית֙ לֹ֣א יִקָּ֔ח מֵעָ֖וֶל יָשִׁ֣יב יָד֑וֹ מִשְׁפַּ֤ט אֱמֶת֙ יַֽעֲשֶׂ֔ה בֵּ֥ין אִ֖ישׁ לְאִֽישׁ׃ ",
        "versenonikud": "בנשך לא יתן ותרבית לא יקח מעול ישיב ידו משפט אמת יעשה בין איש לאיש "
    }
]