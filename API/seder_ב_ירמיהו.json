[
    {
        "bookchapter": "ירמיהו",
        "chapter": "ג",
        "versechapter": "ד",
        "bookseder": "ירמיהו",
        "seder": "ב",
        "verseseder": "א",
        "versenikud": "הֲל֣וֹא מֵעַ֔תָּה קראתי קָרָ֥את לִ֖י אָבִ֑י אַלּ֥וּף נְעֻרַ֖י אָֽתָּה׃ ",
        "versenonikud": "הלוא מעתה קראתי קראת לי אבי אלוף נערי אתה "
    },
    {
        "bookchapter": "ירמיהו",
        "chapter": "ג",
        "versechapter": "ה",
        "bookseder": "ירמיהו",
        "seder": "ב",
        "verseseder": "ב",
        "versenikud": "הֲיִנְטֹ֣ר לְעוֹלָ֔ם אִם־ יִשְׁמֹ֖ר לָנֶ֑צַח הִנֵּ֥ה דברתי דִבַּ֛רְתְּ וַתַּעֲשִׂ֥י הָרָע֖וֹת וַתּוּכָֽל׃ ",
        "versenonikud": "הינטר לעולם אם ישמר לנצח הנה דברתי דברת ותעשי הרעות ותוכל "
    },
    {
        "bookchapter": "ירמיהו",
        "chapter": "ג",
        "versechapter": "ו",
        "bookseder": "ירמיהו",
        "seder": "ב",
        "verseseder": "ג",
        "versenikud": "וַיֹּ֨אמֶר יְהוָ֜ה אֵלַ֗י בִּימֵי֙ יֹאשִׁיָּ֣הוּ הַמֶּ֔לֶךְ הֲ‍ֽרָאִ֔יתָ אֲשֶׁ֥ר עָשְׂתָ֖ה מְשֻׁבָ֣ה יִשְׂרָאֵ֑ל הֹלְכָ֨ה הִ֜יא עַל־ כָּל־ הַ֣ר גָּבֹ֗הַּ וְאֶל־ תַּ֛חַת כָּל־ עֵ֥ץ רַעֲנָ֖ן וַתִּזְנִי־ שָֽׁם׃ ",
        "versenonikud": "ויאמר יהוה אלי בימי יאשיהו המלך הראית אשר עשתה משבה ישראל הלכה היא על כל הר גבה ואל תחת כל עץ רענן ותזני שם "
    },
    {
        "bookchapter": "ירמיהו",
        "chapter": "ג",
        "versechapter": "ז",
        "bookseder": "ירמיהו",
        "seder": "ב",
        "verseseder": "ד",
        "versenikud": "וָאֹמַ֗ר אַחֲרֵ֨י עֲשׂוֹתָ֧הּ אֶת־ כָּל־ אֵ֛לֶּה אֵלַ֥י תָּשׁ֖וּב וְלֹא־ שָׁ֑בָה ותראה וַתֵּ֛רֶא בָּגוֹדָ֥ה אֲחוֹתָ֖הּ יְהוּדָֽה׃ ",
        "versenonikud": "ואמר אחרי עשותה את כל אלה אלי תשוב ולא שבה ותראה ותרא בגודה אחותה יהודה "
    },
    {
        "bookchapter": "ירמיהו",
        "chapter": "ג",
        "versechapter": "ח",
        "bookseder": "ירמיהו",
        "seder": "ב",
        "verseseder": "ה",
        "versenikud": "וָאֵ֗רֶא כִּ֤י עַל־ כָּל־ אֹדוֹת֙ אֲשֶׁ֤ר נִֽאֲפָה֙ מְשֻׁבָ֣ה יִשְׂרָאֵ֔ל שִׁלַּחְתִּ֕יהָ וָאֶתֵּ֛ן אֶת־ סֵ֥פֶר כְּרִיתֻתֶ֖יהָ אֵלֶ֑יהָ וְלֹ֨א יָֽרְאָ֜ה בֹּֽגֵדָ֤ה יְהוּדָה֙ אֲחוֹתָ֔הּ וַתֵּ֖לֶךְ וַתִּ֥זֶן גַּם־ הִֽיא׃ ",
        "versenonikud": "וארא כי על כל אדות אשר נאפה משבה ישראל שלחתיה ואתן את ספר כריתתיה אליה ולא יראה בגדה יהודה אחותה ותלך ותזן גם היא "
    },
    {
        "bookchapter": "ירמיהו",
        "chapter": "ג",
        "versechapter": "ט",
        "bookseder": "ירמיהו",
        "seder": "ב",
        "verseseder": "ו",
        "versenikud": "וְהָיָה֙ מִקֹּ֣ל זְנוּתָ֔הּ וַתֶּחֱנַ֖ף אֶת־ הָאָ֑רֶץ וַתִּנְאַ֥ף אֶת־ הָאֶ֖בֶן וְאֶת־ הָעֵֽץ׃ ",
        "versenonikud": "והיה מקל זנותה ותחנף את הארץ ותנאף את האבן ואת העץ "
    },
    {
        "bookchapter": "ירמיהו",
        "chapter": "ג",
        "versechapter": "י",
        "bookseder": "ירמיהו",
        "seder": "ב",
        "verseseder": "ז",
        "versenikud": "וְגַם־ בְּכָל־ זֹ֗את לֹא־ שָׁ֨בָה אֵלַ֜י בָּגוֹדָ֧ה אֲחוֹתָ֛הּ יְהוּדָ֖ה בְּכָל־ לִבָּ֑הּ כִּ֥י אִם־ בְּשֶׁ֖קֶר נְאֻם־ יְהוָֽה׃ ",
        "versenonikud": "וגם בכל זאת לא שבה אלי בגודה אחותה יהודה בכל לבה כי אם בשקר נאם יהוה "
    },
    {
        "bookchapter": "ירמיהו",
        "chapter": "ג",
        "versechapter": "יא",
        "bookseder": "ירמיהו",
        "seder": "ב",
        "verseseder": "ח",
        "versenikud": "וַיֹּ֤אמֶר יְהוָה֙ אֵלַ֔י צִדְּקָ֥ה נַפְשָׁ֖הּ מְשֻׁבָ֣ה יִשְׂרָאֵ֑ל מִבֹּגֵדָ֖ה יְהוּדָֽה׃ ",
        "versenonikud": "ויאמר יהוה אלי צדקה נפשה משבה ישראל מבגדה יהודה "
    },
    {
        "bookchapter": "ירמיהו",
        "chapter": "ג",
        "versechapter": "יב",
        "bookseder": "ירמיהו",
        "seder": "ב",
        "verseseder": "ט",
        "versenikud": "הָלֹ֡ךְ וְקָֽרָאתָ֩ אֶת־ הַדְּבָרִ֨ים הָאֵ֜לֶּה צָפ֗וֹנָה וְ֠אָמַרְתָּ שׁ֣וּבָה מְשֻׁבָ֤ה יִשְׂרָאֵל֙ נְאֻם־ יְהוָ֔ה לֽוֹא־ אַפִּ֥יל פָּנַ֖י בָּכֶ֑ם כִּֽי־ חָסִ֤יד אֲנִי֙ נְאֻם־ יְהוָ֔ה לֹ֥א אֶטּ֖וֹר לְעוֹלָֽם׃ ",
        "versenonikud": "הלך וקראת את הדברים האלה צפונה ואמרת שובה משבה ישראל נאם יהוה לוא אפיל פני בכם כי חסיד אני נאם יהוה לא אטור לעולם "
    },
    {
        "bookchapter": "ירמיהו",
        "chapter": "ג",
        "versechapter": "יג",
        "bookseder": "ירמיהו",
        "seder": "ב",
        "verseseder": "י",
        "versenikud": "אַ֚ךְ דְּעִ֣י עֲוֺנֵ֔ךְ כִּ֛י בַּיהוָ֥ה אֱלֹהַ֖יִךְ פָּשָׁ֑עַתְּ וַתְּפַזְּרִ֨י אֶת־ דְּרָכַ֜יִךְ לַזָּרִ֗ים תַּ֚חַת כָּל־ עֵ֣ץ רַעֲנָ֔ן וּבְקוֹלִ֥י לֹא־ שְׁמַעְתֶּ֖ם נְאֻם־ יְהֹוָֽה׃ ",
        "versenonikud": "אך דעי עונך כי ביהוה אלהיך פשעת ותפזרי את דרכיך לזרים תחת כל עץ רענן ובקולי לא שמעתם נאם יהוה "
    },
    {
        "bookchapter": "ירמיהו",
        "chapter": "ג",
        "versechapter": "יד",
        "bookseder": "ירמיהו",
        "seder": "ב",
        "verseseder": "יא",
        "versenikud": "שׁ֣וּבוּ בָנִ֤ים שׁוֹבָבִים֙ נְאֻם־ יְהוָ֔ה כִּ֥י אָנֹכִ֖י בָּעַ֣לְתִּי בָכֶ֑ם וְלָקַחְתִּ֨י אֶתְכֶ֜ם אֶחָ֣ד מֵעִ֗יר וּשְׁנַ֙יִם֙ מִמִּשְׁפָּחָ֔ה וְהֵבֵאתִ֥י אֶתְכֶ֖ם צִיּֽוֹן׃ ",
        "versenonikud": "שובו בנים שובבים נאם יהוה כי אנכי בעלתי בכם ולקחתי אתכם אחד מעיר ושנים ממשפחה והבאתי אתכם ציון "
    },
    {
        "bookchapter": "ירמיהו",
        "chapter": "ג",
        "versechapter": "טו",
        "bookseder": "ירמיהו",
        "seder": "ב",
        "verseseder": "יב",
        "versenikud": "וְנָתַתִּ֥י לָכֶ֛ם רֹעִ֖ים כְּלִבִּ֑י וְרָע֥וּ אֶתְכֶ֖ם דֵּעָ֥ה וְהַשְׂכֵּֽיל׃ ",
        "versenonikud": "ונתתי לכם רעים כלבי ורעו אתכם דעה והשכיל "
    },
    {
        "bookchapter": "ירמיהו",
        "chapter": "ג",
        "versechapter": "טז",
        "bookseder": "ירמיהו",
        "seder": "ב",
        "verseseder": "יג",
        "versenikud": "וְהָיָ֡ה כִּ֣י תִרְבּוּ֩ וּפְרִיתֶ֨ם בָּאָ֜רֶץ בַּיָּמִ֤ים הָהֵ֙מָּה֙ נְאֻם־ יְהוָ֔ה לֹא־ יֹ֣אמְרוּ ע֗וֹד אֲרוֹן֙ בְּרִית־ יְהוָ֔ה וְלֹ֥א יַעֲלֶ֖ה עַל־ לֵ֑ב וְלֹ֤א יִזְכְּרוּ־ בוֹ֙ וְלֹ֣א יִפְקֹ֔דוּ וְלֹ֥א יֵעָשֶׂ֖ה עֽוֹד׃ ",
        "versenonikud": "והיה כי תרבו ופריתם בארץ בימים ההמה נאם יהוה לא יאמרו עוד ארון ברית יהוה ולא יעלה על לב ולא יזכרו בו ולא יפקדו ולא יעשה עוד "
    },
    {
        "bookchapter": "ירמיהו",
        "chapter": "ג",
        "versechapter": "יז",
        "bookseder": "ירמיהו",
        "seder": "ב",
        "verseseder": "יד",
        "versenikud": "בָּעֵ֣ת הַהִ֗יא יִקְרְא֤וּ לִירוּשָׁלִַ֙ם֙ כִּסֵּ֣א יְהוָ֔ה וְנִקְוּ֨וּ אֵלֶ֧יהָ כָֽל־ הַגּוֹיִ֛ם לְשֵׁ֥ם יְהוָ֖ה לִירוּשָׁלִָ֑ם וְלֹא־ יֵלְכ֣וּ ע֔וֹד אַחֲרֵ֕י שְׁרִר֖וּת לִבָּ֥ם הָרָֽע׃ ",
        "versenonikud": "בעת ההיא יקראו לירושלם כסא יהוה ונקוו אליה כל הגוים לשם יהוה לירושלם ולא ילכו עוד אחרי שררות לבם הרע "
    },
    {
        "bookchapter": "ירמיהו",
        "chapter": "ג",
        "versechapter": "יח",
        "bookseder": "ירמיהו",
        "seder": "ב",
        "verseseder": "טו",
        "versenikud": "בַּיָּמִ֣ים הָהֵ֔מָּה יֵלְכ֥וּ בֵית־ יְהוּדָ֖ה עַל־ בֵּ֣ית יִשְׂרָאֵ֑ל וְיָבֹ֤אוּ יַחְדָּו֙ מֵאֶ֣רֶץ צָפ֔וֹן עַל־ הָאָ֕רֶץ אֲשֶׁ֥ר הִנְחַ֖לְתִּי אֶת־ אֲבוֹתֵיכֶֽם׃ ",
        "versenonikud": "בימים ההמה ילכו בית יהודה על בית ישראל ויבאו יחדו מארץ צפון על הארץ אשר הנחלתי את אבותיכם "
    },
    {
        "bookchapter": "ירמיהו",
        "chapter": "ג",
        "versechapter": "יט",
        "bookseder": "ירמיהו",
        "seder": "ב",
        "verseseder": "טז",
        "versenikud": "וְאָנֹכִ֣י אָמַ֗רְתִּי אֵ֚יךְ אֲשִׁיתֵ֣ךְ בַּבָּנִ֔ים וְאֶתֶּן־ לָךְ֙ אֶ֣רֶץ חֶמְדָּ֔ה נַחֲלַ֥ת צְבִ֖י צִבְא֣וֹת גּוֹיִ֑ם וָאֹמַ֗ר אָבִי֙ תקראו־ תִּקְרְאִי־ לִ֔י וּמֵאַחֲרַ֖י לֹ֥א תשובו תָשֽׁוּבִי׃ ",
        "versenonikud": "ואנכי אמרתי איך אשיתך בבנים ואתן לך ארץ חמדה נחלת צבי צבאות גוים ואמר אבי תקראו תקראי לי ומאחרי לא תשובו תשובי "
    },
    {
        "bookchapter": "ירמיהו",
        "chapter": "ג",
        "versechapter": "כ",
        "bookseder": "ירמיהו",
        "seder": "ב",
        "verseseder": "יז",
        "versenikud": "אָכֵ֛ן בָּגְדָ֥ה אִשָּׁ֖ה מֵרֵעָ֑הּ כֵּ֣ן בְּגַדְתֶּ֥ם בִּ֛י בֵּ֥ית יִשְׂרָאֵ֖ל נְאֻם־ יְהוָֽה׃ ",
        "versenonikud": "אכן בגדה אשה מרעה כן בגדתם בי בית ישראל נאם יהוה "
    },
    {
        "bookchapter": "ירמיהו",
        "chapter": "ג",
        "versechapter": "כא",
        "bookseder": "ירמיהו",
        "seder": "ב",
        "verseseder": "יח",
        "versenikud": "ק֚וֹל עַל־ שְׁפָיִ֣ים נִשְׁמָ֔ע בְּכִ֥י תַחֲנוּנֵ֖י בְּנֵ֣י יִשְׂרָאֵ֑ל כִּ֤י הֶעֱוּוּ֙ אֶת־ דַּרְכָּ֔ם שָׁכְח֖וּ אֶת־ יְהֹוָ֥ה אֱלֹהֵיהֶֽם׃ ",
        "versenonikud": "קול על שפיים נשמע בכי תחנוני בני ישראל כי העוו את דרכם שכחו את יהוה אלהיהם "
    },
    {
        "bookchapter": "ירמיהו",
        "chapter": "ג",
        "versechapter": "כב",
        "bookseder": "ירמיהו",
        "seder": "ב",
        "verseseder": "יט",
        "versenikud": "שׁ֚וּבוּ בָּנִ֣ים שׁוֹבָבִ֔ים אֶרְפָּ֖ה מְשׁוּבֹֽתֵיכֶ֑ם הִנְנוּ֙ אָתָ֣נוּ לָ֔ךְ כִּ֥י אַתָּ֖ה יְהֹוָ֥ה אֱלֹהֵֽינוּ׃ ",
        "versenonikud": "שובו בנים שובבים ארפה משובתיכם הננו אתנו לך כי אתה יהוה אלהינו "
    },
    {
        "bookchapter": "ירמיהו",
        "chapter": "ג",
        "versechapter": "כג",
        "bookseder": "ירמיהו",
        "seder": "ב",
        "verseseder": "כ",
        "versenikud": "אָכֵ֥ן לַשֶּׁ֛קֶר מִגְּבָע֖וֹת הָמ֣וֹן הָרִ֑ים אָכֵן֙ בַּיהֹוָ֣ה אֱלֹהֵ֔ינוּ תְּשׁוּעַ֖ת יִשְׂרָאֵֽל׃ ",
        "versenonikud": "אכן לשקר מגבעות המון הרים אכן ביהוה אלהינו תשועת ישראל "
    },
    {
        "bookchapter": "ירמיהו",
        "chapter": "ג",
        "versechapter": "כד",
        "bookseder": "ירמיהו",
        "seder": "ב",
        "verseseder": "כא",
        "versenikud": "וְהַבֹּ֗שֶׁת אָֽכְלָ֛ה אֶת־ יְגִ֥יעַ אֲבוֹתֵ֖ינוּ מִנְּעוּרֵ֑ינוּ אֶת־ צֹאנָם֙ וְאֶת־ בְּקָרָ֔ם אֶת־ בְּנֵיהֶ֖ם וְאֶת־ בְּנוֹתֵיהֶֽם׃ ",
        "versenonikud": "והבשת אכלה את יגיע אבותינו מנעורינו את צאנם ואת בקרם את בניהם ואת בנותיהם "
    },
    {
        "bookchapter": "ירמיהו",
        "chapter": "ג",
        "versechapter": "כה",
        "bookseder": "ירמיהו",
        "seder": "ב",
        "verseseder": "כב",
        "versenikud": "נִשְׁכְּבָ֣ה בְּבָשְׁתֵּ֗נוּ וּֽתְכַסֵּנוּ֮ כְּלִמָּתֵנוּ֒ כִּי֩ לַיהוָ֨ה אֱלֹהֵ֜ינוּ חָטָ֗אנוּ אֲנַ֙חְנוּ֙ וַאֲבוֹתֵ֔ינוּ מִנְּעוּרֵ֖ינוּ וְעַד־ הַיּ֣וֹם הַזֶּ֑ה וְלֹ֣א שָׁמַ֔עְנוּ בְּק֖וֹל יְהֹוָ֥ה אֱלֹהֵֽינוּ׃ ",
        "versenonikud": "נשכבה בבשתנו ותכסנו כלמתנו כי ליהוה אלהינו חטאנו אנחנו ואבותינו מנעורינו ועד היום הזה ולא שמענו בקול יהוה אלהינו "
    },
    {
        "bookchapter": "ירמיהו",
        "chapter": "ד",
        "versechapter": "א",
        "bookseder": "ירמיהו",
        "seder": "ב",
        "verseseder": "כג",
        "versenikud": "אִם־ תָּשׁ֨וּב יִשְׂרָאֵ֧ל ׀ נְאֻם־ יְהוָ֛ה אֵלַ֖י תָּשׁ֑וּב וְאִם־ תָּסִ֧יר שִׁקּוּצֶ֛יךָ מִפָּנַ֖י וְלֹ֥א תָנֽוּד׃ ",
        "versenonikud": "אם תשוב ישראל  נאם יהוה אלי תשוב ואם תסיר שקוציך מפני ולא תנוד "
    },
    {
        "bookchapter": "ירמיהו",
        "chapter": "ד",
        "versechapter": "ב",
        "bookseder": "ירמיהו",
        "seder": "ב",
        "verseseder": "כד",
        "versenikud": "וְנִשְׁבַּ֙עְתָּ֙ חַי־ יְהוָ֔ה בֶּאֱמֶ֖ת בְּמִשְׁפָּ֣ט וּבִצְדָקָ֑ה וְהִתְבָּ֥רְכוּ ב֛וֹ גּוֹיִ֖ם וּב֥וֹ יִתְהַלָּֽלוּ׃ ",
        "versenonikud": "ונשבעת חי יהוה באמת במשפט ובצדקה והתברכו בו גוים ובו יתהללו "
    },
    {
        "bookchapter": "ירמיהו",
        "chapter": "ד",
        "versechapter": "ג",
        "bookseder": "ירמיהו",
        "seder": "ב",
        "verseseder": "כה",
        "versenikud": "כִּי־ כֹ֣ה ׀ אָמַ֣ר יְהֹוָ֗ה לְאִ֤ישׁ יְהוּדָה֙ וְלִיר֣וּשָׁלִַ֔ם נִ֥ירוּ לָכֶ֖ם נִ֑יר וְאַֽל־ תִּזְרְע֖וּ אֶל־ קוֹצִֽים׃ ",
        "versenonikud": "כי כה  אמר יהוה לאיש יהודה ולירושלם נירו לכם ניר ואל תזרעו אל קוצים "
    },
    {
        "bookchapter": "ירמיהו",
        "chapter": "ד",
        "versechapter": "ד",
        "bookseder": "ירמיהו",
        "seder": "ב",
        "verseseder": "כו",
        "versenikud": "הִמֹּ֣לוּ לַיהֹוָ֗ה וְהָסִ֙רוּ֙ עָרְל֣וֹת לְבַבְכֶ֔ם אִ֥ישׁ יְהוּדָ֖ה וְיֹשְׁבֵ֣י יְרוּשָׁלִָ֑ם פֶּן־ תֵּצֵ֨א כָאֵ֜שׁ חֲמָתִ֗י וּבָעֲרָה֙ וְאֵ֣ין מְכַבֶּ֔ה מִפְּנֵ֖י רֹ֥עַ מַעַלְלֵיכֶֽם׃ ",
        "versenonikud": "המלו ליהוה והסרו ערלות לבבכם איש יהודה וישבי ירושלם פן תצא כאש חמתי ובערה ואין מכבה מפני רע מעלליכם "
    },
    {
        "bookchapter": "ירמיהו",
        "chapter": "ד",
        "versechapter": "ה",
        "bookseder": "ירמיהו",
        "seder": "ב",
        "verseseder": "כז",
        "versenikud": "הַגִּ֣ידוּ בִֽיהוּדָ֗ה וּבִירוּשָׁלִַ֙ם֙ הַשְׁמִ֔יעוּ וְאִמְר֕וּ ותקעו תִּקְע֥וּ שׁוֹפָ֖ר בָּאָ֑רֶץ קִרְא֤וּ מַלְאוּ֙ וְאִמְר֔וּ הֵאָסְפ֥וּ וְנָב֖וֹאָה אֶל־ עָרֵ֥י הַמִּבְצָֽר׃ ",
        "versenonikud": "הגידו ביהודה ובירושלם השמיעו ואמרו ותקעו תקעו שופר בארץ קראו מלאו ואמרו האספו ונבואה אל ערי המבצר "
    },
    {
        "bookchapter": "ירמיהו",
        "chapter": "ד",
        "versechapter": "ו",
        "bookseder": "ירמיהו",
        "seder": "ב",
        "verseseder": "כח",
        "versenikud": "שְׂאוּ־ נֵ֣ס צִיּ֔וֹנָה הָעִ֖יזוּ אַֽל־ תַּעֲמֹ֑דוּ כִּ֣י רָעָ֗ה אָנֹכִ֛י מֵבִ֥יא מִצָּפ֖וֹן וְשֶׁ֥בֶר גָּדֽוֹל׃ ",
        "versenonikud": "שאו נס ציונה העיזו אל תעמדו כי רעה אנכי מביא מצפון ושבר גדול "
    },
    {
        "bookchapter": "ירמיהו",
        "chapter": "ד",
        "versechapter": "ז",
        "bookseder": "ירמיהו",
        "seder": "ב",
        "verseseder": "כט",
        "versenikud": "עָלָ֤ה אַרְיֵה֙ מִֽסֻּבְּכ֔וֹ וּמַשְׁחִ֣ית גּוֹיִ֔ם נָסַ֖ע יָצָ֣א מִמְּקֹמ֑וֹ לָשׂ֤וּם אַרְצֵךְ֙ לְשַׁמָּ֔ה עָרַ֥יִךְ תִּצֶּ֖ינָה מֵאֵ֥ין יוֹשֵֽׁב׃ ",
        "versenonikud": "עלה אריה מסבכו ומשחית גוים נסע יצא ממקמו לשום ארצך לשמה עריך תצינה מאין יושב "
    },
    {
        "bookchapter": "ירמיהו",
        "chapter": "ד",
        "versechapter": "ח",
        "bookseder": "ירמיהו",
        "seder": "ב",
        "verseseder": "ל",
        "versenikud": "עַל־ זֹ֛את חִגְר֥וּ שַׂקִּ֖ים סִפְד֣וּ וְהֵילִ֑ילוּ כִּ֥י לֹא־ שָׁ֛ב חֲר֥וֹן אַף־ יְהֹוָ֖ה מִמֶּֽנּוּ׃ ",
        "versenonikud": "על זאת חגרו שקים ספדו והילילו כי לא שב חרון אף יהוה ממנו "
    },
    {
        "bookchapter": "ירמיהו",
        "chapter": "ד",
        "versechapter": "ט",
        "bookseder": "ירמיהו",
        "seder": "ב",
        "verseseder": "לא",
        "versenikud": "וְהָיָ֤ה בַיּוֹם־ הַהוּא֙ נְאֻם־ יְהוָ֔ה יֹאבַ֥ד לֵב־ הַמֶּ֖לֶךְ וְלֵ֣ב הַשָּׂרִ֑ים וְנָשַׁ֙מּוּ֙ הַכֹּ֣הֲנִ֔ים וְהַנְּבִיאִ֖ים יִתְמָֽהוּ׃ ",
        "versenonikud": "והיה ביום ההוא נאם יהוה יאבד לב המלך ולב השרים ונשמו הכהנים והנביאים יתמהו "
    },
    {
        "bookchapter": "ירמיהו",
        "chapter": "ד",
        "versechapter": "י",
        "bookseder": "ירמיהו",
        "seder": "ב",
        "verseseder": "לב",
        "versenikud": "וָאֹמַ֞ר אֲהָ֣הּ ׀ אֲדֹנָ֣י יְהוִ֗ה אָכֵן֩ הַשֵּׁ֨א הִשֵּׁ֜אתָ לָעָ֤ם הַזֶּה֙ וְלִירוּשָׁלִַ֣ם לֵאמֹ֔ר שָׁל֖וֹם יִהְיֶ֣ה לָכֶ֑ם וְנָגְעָ֥ה חֶ֖רֶב עַד־ הַנָּֽפֶשׁ׃ ",
        "versenonikud": "ואמר אהה  אדני יהוה אכן השא השאת לעם הזה ולירושלם לאמר שלום יהיה לכם ונגעה חרב עד הנפש "
    },
    {
        "bookchapter": "ירמיהו",
        "chapter": "ד",
        "versechapter": "יא",
        "bookseder": "ירמיהו",
        "seder": "ב",
        "verseseder": "לג",
        "versenikud": "בָּעֵ֣ת הַהִ֗יא יֵאָמֵ֤ר לָֽעָם־ הַזֶּה֙ וְלִיר֣וּשָׁלִַ֔ם ר֣וּחַ צַ֤ח שְׁפָיִים֙ בַּמִּדְבָּ֔ר דֶּ֖רֶךְ בַּת־ עַמִּ֑י ל֥וֹא לִזְר֖וֹת וְל֥וֹא לְהָבַֽר׃ ",
        "versenonikud": "בעת ההיא יאמר לעם הזה ולירושלם רוח צח שפיים במדבר דרך בת עמי לוא לזרות ולוא להבר "
    },
    {
        "bookchapter": "ירמיהו",
        "chapter": "ד",
        "versechapter": "יב",
        "bookseder": "ירמיהו",
        "seder": "ב",
        "verseseder": "לד",
        "versenikud": "ר֧וּחַ מָלֵ֛א מֵאֵ֖לֶּה יָ֣בוֹא לִ֑י עַתָּ֕ה גַּם־ אֲנִ֛י אֲדַבֵּ֥ר מִשְׁפָּטִ֖ים אוֹתָֽם׃ ",
        "versenonikud": "רוח מלא מאלה יבוא לי עתה גם אני אדבר משפטים אותם "
    },
    {
        "bookchapter": "ירמיהו",
        "chapter": "ד",
        "versechapter": "יג",
        "bookseder": "ירמיהו",
        "seder": "ב",
        "verseseder": "לה",
        "versenikud": "הִנֵּ֣ה ׀ כַּעֲנָנִ֣ים יַעֲלֶ֗ה וְכַסּוּפָה֙ מַרְכְּבוֹתָ֔יו קַלּ֥וּ מִנְּשָׁרִ֖ים סוּסָ֑יו א֥וֹי לָ֖נוּ כִּ֥י שֻׁדָּֽדְנוּ׃ ",
        "versenonikud": "הנה  כעננים יעלה וכסופה מרכבותיו קלו מנשרים סוסיו אוי לנו כי שדדנו "
    },
    {
        "bookchapter": "ירמיהו",
        "chapter": "ד",
        "versechapter": "יד",
        "bookseder": "ירמיהו",
        "seder": "ב",
        "verseseder": "לו",
        "versenikud": "כַּבְּסִ֨י מֵרָעָ֤ה לִבֵּךְ֙ יְר֣וּשָׁלִַ֔ם לְמַ֖עַן תִּוָּשֵׁ֑עִי עַד־ מָתַ֛י תָּלִ֥ין בְּקִרְבֵּ֖ךְ מַחְשְׁב֥וֹת אוֹנֵֽךְ׃ ",
        "versenonikud": "כבסי מרעה לבך ירושלם למען תושעי עד מתי תלין בקרבך מחשבות אונך "
    },
    {
        "bookchapter": "ירמיהו",
        "chapter": "ד",
        "versechapter": "טו",
        "bookseder": "ירמיהו",
        "seder": "ב",
        "verseseder": "לז",
        "versenikud": "כִּ֛י ק֥וֹל מַגִּ֖יד מִדָּ֑ן וּמַשְׁמִ֥יעַ אָ֖וֶן מֵהַ֥ר אֶפְרָֽיִם׃ ",
        "versenonikud": "כי קול מגיד מדן ומשמיע און מהר אפרים "
    },
    {
        "bookchapter": "ירמיהו",
        "chapter": "ד",
        "versechapter": "טז",
        "bookseder": "ירמיהו",
        "seder": "ב",
        "verseseder": "לח",
        "versenikud": "הַזְכִּ֣ירוּ לַגּוֹיִ֗ם הִנֵּה֙ הַשְׁמִ֣יעוּ עַל־ יְרוּשָׁלִַ֔ם נֹצְרִ֥ים בָּאִ֖ים מֵאֶ֣רֶץ הַמֶּרְחָ֑ק וַֽיִּתְּנ֛וּ עַל־ עָרֵ֥י יְהוּדָ֖ה קוֹלָֽם׃ ",
        "versenonikud": "הזכירו לגוים הנה השמיעו על ירושלם נצרים באים מארץ המרחק ויתנו על ערי יהודה קולם "
    },
    {
        "bookchapter": "ירמיהו",
        "chapter": "ד",
        "versechapter": "יז",
        "bookseder": "ירמיהו",
        "seder": "ב",
        "verseseder": "לט",
        "versenikud": "כְּשֹׁמְרֵ֣י שָׂדַ֔י הָי֥וּ עָלֶ֖יהָ מִסָּבִ֑יב כִּי־ אֹתִ֥י מָרָ֖תָה נְאֻם־ יְהוָֽה׃ ",
        "versenonikud": "כשמרי שדי היו עליה מסביב כי אתי מרתה נאם יהוה "
    },
    {
        "bookchapter": "ירמיהו",
        "chapter": "ד",
        "versechapter": "יח",
        "bookseder": "ירמיהו",
        "seder": "ב",
        "verseseder": "מ",
        "versenikud": "דַּרְכֵּךְ֙ וּמַ֣עֲלָלַ֔יִךְ עָשׂ֥וֹ אֵ֖לֶּה לָ֑ךְ זֹ֤את רָעָתֵךְ֙ כִּ֣י מָ֔ר כִּ֥י נָגַ֖ע עַד־ לִבֵּֽךְ׃ ",
        "versenonikud": "דרכך ומעלליך עשו אלה לך זאת רעתך כי מר כי נגע עד לבך "
    },
    {
        "bookchapter": "ירמיהו",
        "chapter": "ד",
        "versechapter": "יט",
        "bookseder": "ירמיהו",
        "seder": "ב",
        "verseseder": "מא",
        "versenikud": "מֵעַ֣י ׀ מֵעַ֨י ׀ אחולה אוֹחִ֜ילָה קִיר֥וֹת לִבִּ֛י הֹֽמֶה־ לִּ֥י לִבִּ֖י לֹ֣א אַחֲרִ֑ישׁ כִּ֣י ק֤וֹל שׁוֹפָר֙ שמעתי שָׁמַ֣עַתְּ נַפְשִׁ֔י תְּרוּעַ֖ת מִלְחָמָֽה׃ ",
        "versenonikud": "מעי  מעי  אחולה אוחילה קירות לבי המה לי לבי לא אחריש כי קול שופר שמעתי שמעת נפשי תרועת מלחמה "
    },
    {
        "bookchapter": "ירמיהו",
        "chapter": "ד",
        "versechapter": "כ",
        "bookseder": "ירמיהו",
        "seder": "ב",
        "verseseder": "מב",
        "versenikud": "שֶׁ֤בֶר עַל־ שֶׁ֙בֶר֙ נִקְרָ֔א כִּ֥י שֻׁדְּדָ֖ה כָּל־ הָאָ֑רֶץ פִּתְאֹם֙ שֻׁדְּד֣וּ אֹהָלַ֔י רֶ֖גַע יְרִיעֹתָֽי׃ ",
        "versenonikud": "שבר על שבר נקרא כי שדדה כל הארץ פתאם שדדו אהלי רגע יריעתי "
    },
    {
        "bookchapter": "ירמיהו",
        "chapter": "ד",
        "versechapter": "כא",
        "bookseder": "ירמיהו",
        "seder": "ב",
        "verseseder": "מג",
        "versenikud": "עַד־ מָתַ֖י אֶרְאֶה־ נֵּ֑ס אֶשְׁמְעָ֖ה ק֥וֹל שׁוֹפָֽר׃ ",
        "versenonikud": "עד מתי אראה נס אשמעה קול שופר "
    },
    {
        "bookchapter": "ירמיהו",
        "chapter": "ד",
        "versechapter": "כב",
        "bookseder": "ירמיהו",
        "seder": "ב",
        "verseseder": "מד",
        "versenikud": "כִּ֣י ׀ אֱוִ֣יל עַמִּ֗י אוֹתִי֙ לֹ֣א יָדָ֔עוּ בָּנִ֤ים סְכָלִים֙ הֵ֔מָּה וְלֹ֥א נְבוֹנִ֖ים הֵ֑מָּה חֲכָמִ֥ים הֵ֙מָּה֙ לְהָרַ֔ע וּלְהֵיטִ֖יב לֹ֥א יָדָֽעוּ׃ ",
        "versenonikud": "כי  אויל עמי אותי לא ידעו בנים סכלים המה ולא נבונים המה חכמים המה להרע ולהיטיב לא ידעו "
    },
    {
        "bookchapter": "ירמיהו",
        "chapter": "ד",
        "versechapter": "כג",
        "bookseder": "ירמיהו",
        "seder": "ב",
        "verseseder": "מה",
        "versenikud": "רָאִ֙יתִי֙ אֶת־ הָאָ֔רֶץ וְהִנֵּה־ תֹ֖הוּ וָבֹ֑הוּ וְאֶל־ הַשָּׁמַ֖יִם וְאֵ֥ין אוֹרָֽם׃ ",
        "versenonikud": "ראיתי את הארץ והנה תהו ובהו ואל השמים ואין אורם "
    },
    {
        "bookchapter": "ירמיהו",
        "chapter": "ד",
        "versechapter": "כד",
        "bookseder": "ירמיהו",
        "seder": "ב",
        "verseseder": "מו",
        "versenikud": "רָאִ֙יתִי֙ הֶֽהָרִ֔ים וְהִנֵּ֖ה רֹעֲשִׁ֑ים וְכָל־ הַגְּבָע֖וֹת הִתְקַלְקָֽלוּ׃ ",
        "versenonikud": "ראיתי ההרים והנה רעשים וכל הגבעות התקלקלו "
    },
    {
        "bookchapter": "ירמיהו",
        "chapter": "ד",
        "versechapter": "כה",
        "bookseder": "ירמיהו",
        "seder": "ב",
        "verseseder": "מז",
        "versenikud": "רָאִ֕יתִי וְהִנֵּ֖ה אֵ֣ין הָאָדָ֑ם וְכָל־ ע֥וֹף הַשָּׁמַ֖יִם נָדָֽדוּ׃ ",
        "versenonikud": "ראיתי והנה אין האדם וכל עוף השמים נדדו "
    },
    {
        "bookchapter": "ירמיהו",
        "chapter": "ד",
        "versechapter": "כו",
        "bookseder": "ירמיהו",
        "seder": "ב",
        "verseseder": "מח",
        "versenikud": "רָאִ֕יתִי וְהִנֵּ֥ה הַכַּרְמֶ֖ל הַמִּדְבָּ֑ר וְכָל־ עָרָ֗יו נִתְּצוּ֙ מִפְּנֵ֣י יְהוָ֔ה מִפְּנֵ֖י חֲר֥וֹן אַפּֽוֹ׃ ",
        "versenonikud": "ראיתי והנה הכרמל המדבר וכל עריו נתצו מפני יהוה מפני חרון אפו "
    },
    {
        "bookchapter": "ירמיהו",
        "chapter": "ד",
        "versechapter": "כז",
        "bookseder": "ירמיהו",
        "seder": "ב",
        "verseseder": "מט",
        "versenikud": "כִּי־ כֹה֙ אָמַ֣ר יְהוָ֔ה שְׁמָמָ֥ה תִהְיֶ֖ה כָּל־ הָאָ֑רֶץ וְכָלָ֖ה לֹ֥א אֶעֱשֶֽׂה׃ ",
        "versenonikud": "כי כה אמר יהוה שממה תהיה כל הארץ וכלה לא אעשה "
    },
    {
        "bookchapter": "ירמיהו",
        "chapter": "ד",
        "versechapter": "כח",
        "bookseder": "ירמיהו",
        "seder": "ב",
        "verseseder": "נ",
        "versenikud": "עַל־ זֹאת֙ תֶּאֱבַ֣ל הָאָ֔רֶץ וְקָדְר֥וּ הַשָּׁמַ֖יִם מִמָּ֑עַל עַ֤ל כִּי־ דִבַּ֙רְתִּי֙ זַמֹּ֔תִי וְלֹ֥א נִחַ֖מְתִּי וְלֹא־ אָשׁ֥וּב מִמֶּֽנָּה׃ ",
        "versenonikud": "על זאת תאבל הארץ וקדרו השמים ממעל על כי דברתי זמתי ולא נחמתי ולא אשוב ממנה "
    },
    {
        "bookchapter": "ירמיהו",
        "chapter": "ד",
        "versechapter": "כט",
        "bookseder": "ירמיהו",
        "seder": "ב",
        "verseseder": "נא",
        "versenikud": "מִקּ֨וֹל פָּרָ֜שׁ וְרֹ֣מֵה קֶ֗שֶׁת בֹּרַ֙חַת֙ כָּל־ הָעִ֔יר בָּ֚אוּ בֶּעָבִ֔ים וּבַכֵּפִ֖ים עָל֑וּ כָּל־ הָעִ֣יר עֲזוּבָ֔ה וְאֵין־ יוֹשֵׁ֥ב בָּהֵ֖ן אִֽישׁ׃ ",
        "versenonikud": "מקול פרש ורמה קשת ברחת כל העיר באו בעבים ובכפים עלו כל העיר עזובה ואין יושב בהן איש "
    },
    {
        "bookchapter": "ירמיהו",
        "chapter": "ד",
        "versechapter": "ל",
        "bookseder": "ירמיהו",
        "seder": "ב",
        "verseseder": "נב",
        "versenikud": "ואתי וְאַ֨תְּ שָׁד֜וּד מַֽה־ תַּעֲשִׂ֗י כִּֽי־ תִלְבְּשִׁ֨י שָׁנִ֜י כִּי־ תַעְדִּ֣י עֲדִי־ זָהָ֗ב כִּֽי־ תִקְרְעִ֤י בַפּוּךְ֙ עֵינַ֔יִךְ לַשָּׁ֖וְא תִּתְיַפִּ֑י מָאֲסוּ־ בָ֥ךְ עֹגְבִ֖ים נַפְשֵׁ֥ךְ יְבַקֵּֽשׁוּ׃ ",
        "versenonikud": "ואתי ואת שדוד מה תעשי כי תלבשי שני כי תעדי עדי זהב כי תקרעי בפוך עיניך לשוא תתיפי מאסו בך עגבים נפשך יבקשו "
    },
    {
        "bookchapter": "ירמיהו",
        "chapter": "ד",
        "versechapter": "לא",
        "bookseder": "ירמיהו",
        "seder": "ב",
        "verseseder": "נג",
        "versenikud": "כִּי֩ ק֨וֹל כְּחוֹלָ֜ה שָׁמַ֗עְתִּי צָרָה֙ כְּמַבְכִּירָ֔ה ק֧וֹל בַּת־ צִיּ֛וֹן תִּתְיַפֵּ֖חַ תְּפָרֵ֣שׂ כַּפֶּ֑יהָ אֽוֹי־ נָ֣א לִ֔י כִּֽי־ עָיְפָ֥ה נַפְשִׁ֖י לְהֹרְגִֽים׃ ",
        "versenonikud": "כי קול כחולה שמעתי צרה כמבכירה קול בת ציון תתיפח תפרש כפיה אוי נא לי כי עיפה נפשי להרגים "
    }
]