[
    {
        "bookchapter": "יהושע",
        "chapter": "ט",
        "versechapter": "א",
        "bookseder": "יהושע",
        "seder": "ה",
        "verseseder": "ד",
        "versenikud": "וַיְהִ֣י כִשְׁמֹ֣עַ כָּֽל־ הַמְּלָכִ֡ים אֲשֶׁר֩ בְּעֵ֨בֶר הַיַּרְדֵּ֜ן בָּהָ֣ר וּבַשְּׁפֵלָ֗ה וּבְכֹל֙ ח֚וֹף הַיָּ֣ם הַגָּד֔וֹל אֶל־ מ֖וּל הַלְּבָנ֑וֹן הַֽחִתִּי֙ וְהָ֣אֱמֹרִ֔י הַֽכְּנַעֲנִי֙ הַפְּרִזִּ֔י הַחִוִּ֖י וְהַיְבוּסִֽי׃ ",
        "versenonikud": "ויהי כשמע כל המלכים אשר בעבר הירדן בהר ובשפלה ובכל חוף הים הגדול אל מול הלבנון החתי והאמרי הכנעני הפרזי החוי והיבוסי "
    },
    {
        "bookchapter": "יהושע",
        "chapter": "ט",
        "versechapter": "ב",
        "bookseder": "יהושע",
        "seder": "ה",
        "verseseder": "ה",
        "versenikud": "וַיִּֽתְקַבְּצ֣וּ יַחְדָּ֔ו לְהִלָּחֵ֥ם עִם־ יְהוֹשֻׁ֖עַ וְעִם־ יִשְׂרָאֵ֑ל פֶּ֖ה אֶחָֽד׃ ",
        "versenonikud": "ויתקבצו יחדו להלחם עם יהושע ועם ישראל פה אחד "
    },
    {
        "bookchapter": "יהושע",
        "chapter": "ט",
        "versechapter": "ג",
        "bookseder": "יהושע",
        "seder": "ה",
        "verseseder": "ו",
        "versenikud": "וְיֹשְׁבֵ֨י גִבְע֜וֹן שָׁמְע֗וּ אֵת֩ אֲשֶׁ֨ר עָשָׂ֧ה יְהוֹשֻׁ֛עַ לִֽירִיח֖וֹ וְלָעָֽי׃ ",
        "versenonikud": "וישבי גבעון שמעו את אשר עשה יהושע ליריחו ולעי "
    },
    {
        "bookchapter": "יהושע",
        "chapter": "ט",
        "versechapter": "ד",
        "bookseder": "יהושע",
        "seder": "ה",
        "verseseder": "ז",
        "versenikud": "וַיַּעֲשׂ֤וּ גַם־ הֵ֙מָּה֙ בְּעָרְמָ֔ה וַיֵּלְכ֖וּ וַיִּצְטַיָּ֑רוּ וַיִּקְח֞וּ שַׂקִּ֤ים בָּלִים֙ לַחֲמ֣וֹרֵיהֶ֔ם וְנֹאד֥וֹת יַ֙יִן֙ בָּלִ֔ים וּמְבֻקָּעִ֖ים וּמְצֹרָרִֽים׃ ",
        "versenonikud": "ויעשו גם המה בערמה וילכו ויצטירו ויקחו שקים בלים לחמוריהם ונאדות יין בלים ומבקעים ומצררים "
    },
    {
        "bookchapter": "יהושע",
        "chapter": "ט",
        "versechapter": "ה",
        "bookseder": "יהושע",
        "seder": "ה",
        "verseseder": "ח",
        "versenikud": "וּנְעָל֨וֹת בָּל֤וֹת וּמְטֻלָּאוֹת֙ בְּרַגְלֵיהֶ֔ם וּשְׂלָמ֥וֹת בָּל֖וֹת עֲלֵיהֶ֑ם וְכֹל֙ לֶ֣חֶם צֵידָ֔ם יָבֵ֖שׁ הָיָ֥ה נִקֻּדִֽים׃ ",
        "versenonikud": "ונעלות בלות ומטלאות ברגליהם ושלמות בלות עליהם וכל לחם צידם יבש היה נקדים "
    },
    {
        "bookchapter": "יהושע",
        "chapter": "ט",
        "versechapter": "ו",
        "bookseder": "יהושע",
        "seder": "ה",
        "verseseder": "ט",
        "versenikud": "וַיֵּלְכ֧וּ אֶל־ יְהוֹשֻׁ֛עַ אֶל־ הַֽמַּחֲנֶ֖ה הַגִּלְגָּ֑ל וַיֹּאמְר֨וּ אֵלָ֜יו וְאֶל־ אִ֣ישׁ יִשְׂרָאֵ֗ל מֵאֶ֤רֶץ רְחוֹקָה֙ בָּ֔אנוּ וְעַתָּ֖ה כִּרְתוּ־ לָ֥נוּ בְרִֽית׃ ",
        "versenonikud": "וילכו אל יהושע אל המחנה הגלגל ויאמרו אליו ואל איש ישראל מארץ רחוקה באנו ועתה כרתו לנו ברית "
    },
    {
        "bookchapter": "יהושע",
        "chapter": "ט",
        "versechapter": "ז",
        "bookseder": "יהושע",
        "seder": "ה",
        "verseseder": "י",
        "versenikud": "ויאמרו וַיֹּ֥אמֶר אִֽישׁ־ יִשְׂרָאֵ֖ל אֶל־ הַחִוִּ֑י אוּלַ֗י בְּקִרְבִּי֙ אַתָּ֣ה יוֹשֵׁ֔ב וְאֵ֖יךְ אכרות־ אֶֽכְרָת־ לְךָ֥ בְרִֽית׃ ",
        "versenonikud": "ויאמרו ויאמר איש ישראל אל החוי אולי בקרבי אתה יושב ואיך אכרות אכרת לך ברית "
    },
    {
        "bookchapter": "יהושע",
        "chapter": "ט",
        "versechapter": "ח",
        "bookseder": "יהושע",
        "seder": "ה",
        "verseseder": "יא",
        "versenikud": "וַיֹּאמְר֥וּ אֶל־ יְהוֹשֻׁ֖עַ עֲבָדֶ֣יךָ אֲנָ֑חְנוּ וַיֹּ֨אמֶר אֲלֵהֶ֧ם יְהוֹשֻׁ֛עַ מִ֥י אַתֶּ֖ם וּמֵאַ֥יִן תָּבֹֽאוּ׃ ",
        "versenonikud": "ויאמרו אל יהושע עבדיך אנחנו ויאמר אלהם יהושע מי אתם ומאין תבאו "
    },
    {
        "bookchapter": "יהושע",
        "chapter": "ט",
        "versechapter": "ט",
        "bookseder": "יהושע",
        "seder": "ה",
        "verseseder": "יב",
        "versenikud": "וַיֹּאמְר֣וּ אֵלָ֗יו מֵאֶ֨רֶץ רְחוֹקָ֤ה מְאֹד֙ בָּ֣אוּ עֲבָדֶ֔יךָ לְשֵׁ֖ם יְהוָ֣ה אֱלֹהֶ֑יךָ כִּֽי־ שָׁמַ֣עְנוּ שָׁמְע֔וֹ וְאֵ֛ת כָּל־ אֲשֶׁ֥ר עָשָׂ֖ה בְּמִצְרָֽיִם׃ ",
        "versenonikud": "ויאמרו אליו מארץ רחוקה מאד באו עבדיך לשם יהוה אלהיך כי שמענו שמעו ואת כל אשר עשה במצרים "
    },
    {
        "bookchapter": "יהושע",
        "chapter": "ט",
        "versechapter": "י",
        "bookseder": "יהושע",
        "seder": "ה",
        "verseseder": "יג",
        "versenikud": "וְאֵ֣ת ׀ כָּל־ אֲשֶׁ֣ר עָשָׂ֗ה לִשְׁנֵי֙ מַלְכֵ֣י הָאֱמֹרִ֔י אֲשֶׁ֖ר בְּעֵ֣בֶר הַיַּרְדֵּ֑ן לְסִיחוֹן֙ מֶ֣לֶךְ חֶשְׁבּ֔וֹן וּלְע֥וֹג מֶֽלֶךְ־ הַבָּשָׁ֖ן אֲשֶׁ֥ר בְּעַשְׁתָּרֽוֹת׃ ",
        "versenonikud": "ואת  כל אשר עשה לשני מלכי האמרי אשר בעבר הירדן לסיחון מלך חשבון ולעוג מלך הבשן אשר בעשתרות "
    },
    {
        "bookchapter": "יהושע",
        "chapter": "ט",
        "versechapter": "יא",
        "bookseder": "יהושע",
        "seder": "ה",
        "verseseder": "יד",
        "versenikud": "וַיֹּאמְר֣וּ אֵלֵ֡ינוּ זְֽקֵינֵינוּ֩ וְכָל־ יֹשְׁבֵ֨י אַרְצֵ֜נוּ לֵאמֹ֗ר קְח֨וּ בְיֶדְכֶ֤ם צֵידָה֙ לַדֶּ֔רֶךְ וּלְכ֖וּ לִקְרָאתָ֑ם וַאֲמַרְתֶּ֤ם אֲלֵיהֶם֙ עַבְדֵיכֶ֣ם אֲנַ֔חְנוּ וְעַתָּ֖ה כִּרְתוּ־ לָ֥נוּ בְרִֽית׃ ",
        "versenonikud": "ויאמרו אלינו זקינינו וכל ישבי ארצנו לאמר קחו בידכם צידה לדרך ולכו לקראתם ואמרתם אליהם עבדיכם אנחנו ועתה כרתו לנו ברית "
    },
    {
        "bookchapter": "יהושע",
        "chapter": "ט",
        "versechapter": "יב",
        "bookseder": "יהושע",
        "seder": "ה",
        "verseseder": "טו",
        "versenikud": "זֶ֣ה ׀ לַחְמֵ֗נוּ חָ֞ם הִצְטַיַּ֤דְנוּ אֹתוֹ֙ מִבָּ֣תֵּ֔ינוּ בְּי֥וֹם צֵאתֵ֖נוּ לָלֶ֣כֶת אֲלֵיכֶ֑ם וְעַתָּה֙ הִנֵּ֣ה יָבֵ֔שׁ וְהָיָ֖ה נִקֻּדִֽים׃ ",
        "versenonikud": "זה  לחמנו חם הצטידנו אתו מבתינו ביום צאתנו ללכת אליכם ועתה הנה יבש והיה נקדים "
    },
    {
        "bookchapter": "יהושע",
        "chapter": "ט",
        "versechapter": "יג",
        "bookseder": "יהושע",
        "seder": "ה",
        "verseseder": "טז",
        "versenikud": "וְאֵ֨לֶּה נֹאד֤וֹת הַיַּ֙יִן֙ אֲשֶׁ֣ר מִלֵּ֣אנוּ חֲדָשִׁ֔ים וְהִנֵּ֖ה הִתְבַּקָּ֑עוּ וְאֵ֤לֶּה שַׂלְמוֹתֵ֙ינוּ֙ וּנְעָלֵ֔ינוּ בָּל֕וּ מֵרֹ֥ב הַדֶּ֖רֶךְ מְאֹֽד׃ ",
        "versenonikud": "ואלה נאדות היין אשר מלאנו חדשים והנה התבקעו ואלה שלמותינו ונעלינו בלו מרב הדרך מאד "
    },
    {
        "bookchapter": "יהושע",
        "chapter": "ט",
        "versechapter": "יד",
        "bookseder": "יהושע",
        "seder": "ה",
        "verseseder": "יז",
        "versenikud": "וַיִּקְח֥וּ הָֽאֲנָשִׁ֖ים מִצֵּידָ֑ם וְאֶת־ פִּ֥י יְהוָ֖ה לֹ֥א שָׁאָֽלוּ׃ ",
        "versenonikud": "ויקחו האנשים מצידם ואת פי יהוה לא שאלו "
    },
    {
        "bookchapter": "יהושע",
        "chapter": "ט",
        "versechapter": "טו",
        "bookseder": "יהושע",
        "seder": "ה",
        "verseseder": "יח",
        "versenikud": "וַיַּ֨עַשׂ לָהֶ֤ם יְהוֹשֻׁ֙עַ֙ שָׁל֔וֹם וַיִּכְרֹ֥ת לָהֶ֛ם בְּרִ֖ית לְחַיּוֹתָ֑ם וַיִּשָּׁבְע֣וּ לָהֶ֔ם נְשִׂיאֵ֖י הָעֵדָֽה׃ ",
        "versenonikud": "ויעש להם יהושע שלום ויכרת להם ברית לחיותם וישבעו להם נשיאי העדה "
    },
    {
        "bookchapter": "יהושע",
        "chapter": "ט",
        "versechapter": "טז",
        "bookseder": "יהושע",
        "seder": "ה",
        "verseseder": "יט",
        "versenikud": "וַיְהִ֗י מִקְצֵה֙ שְׁלֹ֣שֶׁת יָמִ֔ים אַחֲרֵ֕י אֲשֶׁר־ כָּרְת֥וּ לָהֶ֖ם בְּרִ֑ית וַֽיִּשְׁמְע֗וּ כִּי־ קְרֹבִ֥ים הֵם֙ אֵלָ֔יו וּבְקִרְבּ֖וֹ הֵ֥ם יֹשְׁבִֽים׃ ",
        "versenonikud": "ויהי מקצה שלשת ימים אחרי אשר כרתו להם ברית וישמעו כי קרבים הם אליו ובקרבו הם ישבים "
    },
    {
        "bookchapter": "יהושע",
        "chapter": "ט",
        "versechapter": "יז",
        "bookseder": "יהושע",
        "seder": "ה",
        "verseseder": "כ",
        "versenikud": "וַיִּסְע֣וּ בְנֵֽי־ יִשְׂרָאֵ֗ל וַיָּבֹ֛אוּ אֶל־ עָרֵיהֶ֖ם בַּיּ֣וֹם הַשְּׁלִישִׁ֑י וְעָרֵיהֶם֙ גִּבְע֣וֹן וְהַכְּפִירָ֔ה וּבְאֵר֖וֹת וְקִרְיַ֥ת יְעָרִֽים׃ ",
        "versenonikud": "ויסעו בני ישראל ויבאו אל עריהם ביום השלישי ועריהם גבעון והכפירה ובארות וקרית יערים "
    },
    {
        "bookchapter": "יהושע",
        "chapter": "ט",
        "versechapter": "יח",
        "bookseder": "יהושע",
        "seder": "ה",
        "verseseder": "כא",
        "versenikud": "וְלֹ֤א הִכּוּם֙ בְּנֵ֣י יִשְׂרָאֵ֔ל כִּֽי־ נִשְׁבְּע֤וּ לָהֶם֙ נְשִׂיאֵ֣י הָֽעֵדָ֔ה בַּֽיהוָ֖ה אֱלֹהֵ֣י יִשְׂרָאֵ֑ל וַיִּלֹּ֥נוּ כָל־ הָעֵדָ֖ה עַל־ הַנְּשִׂיאִֽים׃ ",
        "versenonikud": "ולא הכום בני ישראל כי נשבעו להם נשיאי העדה ביהוה אלהי ישראל וילנו כל העדה על הנשיאים "
    },
    {
        "bookchapter": "יהושע",
        "chapter": "ט",
        "versechapter": "יט",
        "bookseder": "יהושע",
        "seder": "ה",
        "verseseder": "כב",
        "versenikud": "וַיֹּאמְר֤וּ כָל־ הַנְּשִׂיאִים֙ אֶל־ כָּל־ הָ֣עֵדָ֔ה אֲנַ֙חְנוּ֙ נִשְׁבַּ֣עְנוּ לָהֶ֔ם בַּֽיהוָ֖ה אֱלֹהֵ֣י יִשְׂרָאֵ֑ל וְעַתָּ֕ה לֹ֥א נוּכַ֖ל לִנְגֹּ֥עַ בָּהֶֽם׃ ",
        "versenonikud": "ויאמרו כל הנשיאים אל כל העדה אנחנו נשבענו להם ביהוה אלהי ישראל ועתה לא נוכל לנגע בהם "
    },
    {
        "bookchapter": "יהושע",
        "chapter": "ט",
        "versechapter": "כ",
        "bookseder": "יהושע",
        "seder": "ה",
        "verseseder": "כג",
        "versenikud": "זֹ֛את נַעֲשֶׂ֥ה לָהֶ֖ם וְהַחֲיֵ֣ה אוֹתָ֑ם וְלֹֽא־ יִֽהְיֶ֤ה עָלֵ֙ינוּ֙ קֶ֔צֶף עַל־ הַשְּׁבוּעָ֖ה אֲשֶׁר־ נִשְׁבַּ֥עְנוּ לָהֶֽם׃ ",
        "versenonikud": "זאת נעשה להם והחיה אותם ולא יהיה עלינו קצף על השבועה אשר נשבענו להם "
    },
    {
        "bookchapter": "יהושע",
        "chapter": "ט",
        "versechapter": "כא",
        "bookseder": "יהושע",
        "seder": "ה",
        "verseseder": "כד",
        "versenikud": "וַיֹּאמְר֧וּ אֲלֵיהֶ֛ם הַנְּשִׂיאִ֖ים יִֽחְי֑וּ וַ֠יִּֽהְיוּ חֹטְבֵ֨י עֵצִ֤ים וְשֹֽׁאֲבֵי־ מַ֙יִם֙ לְכָל־ הָ֣עֵדָ֔ה כַּאֲשֶׁ֛ר דִּבְּר֥וּ לָהֶ֖ם הַנְּשִׂיאִֽים׃ ",
        "versenonikud": "ויאמרו אליהם הנשיאים יחיו ויהיו חטבי עצים ושאבי מים לכל העדה כאשר דברו להם הנשיאים "
    },
    {
        "bookchapter": "יהושע",
        "chapter": "ט",
        "versechapter": "כב",
        "bookseder": "יהושע",
        "seder": "ה",
        "verseseder": "כה",
        "versenikud": "וַיִּקְרָ֤א לָהֶם֙ יְהוֹשֻׁ֔עַ וַיְדַבֵּ֥ר אֲלֵיהֶ֖ם לֵאמֹ֑ר לָמָּה֩ רִמִּיתֶ֨ם אֹתָ֜נוּ לֵאמֹ֗ר רְחוֹקִ֨ים אֲנַ֤חְנוּ מִכֶּם֙ מְאֹ֔ד וְאַתֶּ֖ם בְּקִרְבֵּ֥נוּ יֹשְׁבִֽים׃ ",
        "versenonikud": "ויקרא להם יהושע וידבר אליהם לאמר למה רמיתם אתנו לאמר רחוקים אנחנו מכם מאד ואתם בקרבנו ישבים "
    },
    {
        "bookchapter": "יהושע",
        "chapter": "ט",
        "versechapter": "כג",
        "bookseder": "יהושע",
        "seder": "ה",
        "verseseder": "כו",
        "versenikud": "וְעַתָּ֖ה אֲרוּרִ֣ים אַתֶּ֑ם וְלֹֽא־ יִכָּרֵ֨ת מִכֶּ֜ם עֶ֗בֶד וְחֹטְבֵ֥י עֵצִ֛ים וְשֹֽׁאֲבֵי־ מַ֖יִם לְבֵ֥ית אֱלֹהָֽי׃ ",
        "versenonikud": "ועתה ארורים אתם ולא יכרת מכם עבד וחטבי עצים ושאבי מים לבית אלהי "
    },
    {
        "bookchapter": "יהושע",
        "chapter": "ט",
        "versechapter": "כד",
        "bookseder": "יהושע",
        "seder": "ה",
        "verseseder": "כז",
        "versenikud": "וַיַּעֲנ֨וּ אֶת־ יְהוֹשֻׁ֜עַ וַיֹּאמְר֗וּ כִּי֩ הֻגֵּ֨ד הֻגַּ֤ד לַעֲבָדֶ֙יךָ֙ אֵת֩ אֲשֶׁ֨ר צִוָּ֜ה יְהוָ֤ה אֱלֹהֶ֙יךָ֙ אֶת־ מֹשֶׁ֣ה עַבְדּ֔וֹ לָתֵ֤ת לָכֶם֙ אֶת־ כָּל־ הָאָ֔רֶץ וּלְהַשְׁמִ֛יד אֶת־ כָּל־ יֹשְׁבֵ֥י הָאָ֖רֶץ מִפְּנֵיכֶ֑ם וַנִּירָ֨א מְאֹ֤ד לְנַפְשֹׁתֵ֙ינוּ֙ מִפְּנֵיכֶ֔ם וַֽנַּעֲשֵׂ֖ה אֶת־ הַדָּבָ֥ר הַזֶּֽה׃ ",
        "versenonikud": "ויענו את יהושע ויאמרו כי הגד הגד לעבדיך את אשר צוה יהוה אלהיך את משה עבדו לתת לכם את כל הארץ ולהשמיד את כל ישבי הארץ מפניכם ונירא מאד לנפשתינו מפניכם ונעשה את הדבר הזה "
    },
    {
        "bookchapter": "יהושע",
        "chapter": "ט",
        "versechapter": "כה",
        "bookseder": "יהושע",
        "seder": "ה",
        "verseseder": "כח",
        "versenikud": "וְעַתָּ֖ה הִנְנ֣וּ בְיָדֶ֑ךָ כַּטּ֨וֹב וְכַיָּשָׁ֧ר בְּעֵינֶ֛יךָ לַעֲשׂ֥וֹת לָ֖נוּ עֲשֵֽׂה׃ ",
        "versenonikud": "ועתה הננו בידך כטוב וכישר בעיניך לעשות לנו עשה "
    },
    {
        "bookchapter": "יהושע",
        "chapter": "ט",
        "versechapter": "כו",
        "bookseder": "יהושע",
        "seder": "ה",
        "verseseder": "כט",
        "versenikud": "וַיַּ֥עַשׂ לָהֶ֖ם כֵּ֑ן וַיַּצֵּ֥ל אוֹתָ֛ם מִיַּ֥ד בְּנֵֽי־ יִשְׂרָאֵ֖ל וְלֹ֥א הֲרָגֽוּם׃ ",
        "versenonikud": "ויעש להם כן ויצל אותם מיד בני ישראל ולא הרגום "
    },
    {
        "bookchapter": "יהושע",
        "chapter": "ט",
        "versechapter": "כז",
        "bookseder": "יהושע",
        "seder": "ה",
        "verseseder": "ל",
        "versenikud": "וַיִּתְּנֵ֨ם יְהוֹשֻׁ֜עַ בַּיּ֣וֹם הַה֗וּא חֹטְבֵ֥י עֵצִ֛ים וְשֹׁ֥אֲבֵי מַ֖יִם לָֽעֵדָ֑ה וּלְמִזְבַּ֤ח יְהוָה֙ עַד־ הַיּ֣וֹם הַזֶּ֔ה אֶל־ הַמָּק֖וֹם אֲשֶׁ֥ר יִבְחָֽר׃ ",
        "versenonikud": "ויתנם יהושע ביום ההוא חטבי עצים ושאבי מים לעדה ולמזבח יהוה עד היום הזה אל המקום אשר יבחר "
    }
]