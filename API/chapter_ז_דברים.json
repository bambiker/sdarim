[
    {
        "bookchapter": "דברים",
        "chapter": "ז",
        "versechapter": "א",
        "bookseder": "דברים",
        "seder": "ו",
        "verseseder": "כג",
        "parasha": "ואתחנן",
        "versenikud": "כִּ֤י יְבִֽיאֲךָ֙ יְהוָ֣ה אֱלֹהֶ֔יךָ אֶל־ הָאָ֕רֶץ אֲשֶׁר־ אַתָּ֥ה בָא־ שָׁ֖מָּה לְרִשְׁתָּ֑הּ וְנָשַׁ֣ל גּֽוֹיִם־ רַבִּ֣ים ׀ מִפָּנֶ֡יךָ הַֽחִתִּי֩ וְהַגִּרְגָּשִׁ֨י וְהָאֱמֹרִ֜י וְהַכְּנַעֲנִ֣י וְהַפְּרִזִּ֗י וְהַֽחִוִּי֙ וְהַיְבוּסִ֔י שִׁבְעָ֣ה גוֹיִ֔ם רַבִּ֥ים וַעֲצוּמִ֖ים מִמֶּֽךָּ׃ ",
        "versenonikud": "כי יביאך יהוה אלהיך אל הארץ אשר אתה בא שמה לרשתה ונשל גוים רבים  מפניך החתי והגרגשי והאמרי והכנעני והפרזי והחוי והיבוסי שבעה גוים רבים ועצומים ממך "
    },
    {
        "bookchapter": "דברים",
        "chapter": "ז",
        "versechapter": "ב",
        "bookseder": "דברים",
        "seder": "ו",
        "verseseder": "כד",
        "parasha": "ואתחנן",
        "versenikud": "וּנְתָנָ֞ם יְהוָ֧ה אֱלֹהֶ֛יךָ לְפָנֶ֖יךָ וְהִכִּיתָ֑ם הַחֲרֵ֤ם תַּחֲרִים֙ אֹתָ֔ם לֹא־ תִכְרֹ֥ת לָהֶ֛ם בְּרִ֖ית וְלֹ֥א תְחָנֵּֽם׃ ",
        "versenonikud": "ונתנם יהוה אלהיך לפניך והכיתם החרם תחרים אתם לא תכרת להם ברית ולא תחנם "
    },
    {
        "bookchapter": "דברים",
        "chapter": "ז",
        "versechapter": "ג",
        "bookseder": "דברים",
        "seder": "ו",
        "verseseder": "כה",
        "parasha": "ואתחנן",
        "versenikud": "וְלֹ֥א תִתְחַתֵּ֖ן בָּ֑ם בִּתְּךָ֙ לֹא־ תִתֵּ֣ן לִבְנ֔וֹ וּבִתּ֖וֹ לֹא־ תִקַּ֥ח לִבְנֶֽךָ׃ ",
        "versenonikud": "ולא תתחתן בם בתך לא תתן לבנו ובתו לא תקח לבנך "
    },
    {
        "bookchapter": "דברים",
        "chapter": "ז",
        "versechapter": "ד",
        "bookseder": "דברים",
        "seder": "ו",
        "verseseder": "כו",
        "parasha": "ואתחנן",
        "versenikud": "כִּֽי־ יָסִ֤יר אֶת־ בִּנְךָ֙ מֵֽאַחֲרַ֔י וְעָבְד֖וּ אֱלֹהִ֣ים אֲחֵרִ֑ים וְחָרָ֤ה אַף־ יְהוָה֙ בָּכֶ֔ם וְהִשְׁמִידְךָ֖ מַהֵֽר׃ ",
        "versenonikud": "כי יסיר את בנך מאחרי ועבדו אלהים אחרים וחרה אף יהוה בכם והשמידך מהר "
    },
    {
        "bookchapter": "דברים",
        "chapter": "ז",
        "versechapter": "ה",
        "bookseder": "דברים",
        "seder": "ו",
        "verseseder": "כז",
        "parasha": "ואתחנן",
        "versenikud": "כִּֽי־ אִם־ כֹּ֤ה תַעֲשׂוּ֙ לָהֶ֔ם מִזְבְּחֹתֵיהֶ֣ם תִּתֹּ֔צוּ וּמַצֵּבֹתָ֖ם תְּשַׁבֵּ֑רוּ וַאֲשֵֽׁירֵהֶם֙ תְּגַדֵּע֔וּן וּפְסִילֵיהֶ֖ם תִּשְׂרְפ֥וּן בָּאֵֽשׁ׃ ",
        "versenonikud": "כי אם כה תעשו להם מזבחתיהם תתצו ומצבתם תשברו ואשירהם תגדעון ופסיליהם תשרפון באש "
    },
    {
        "bookchapter": "דברים",
        "chapter": "ז",
        "versechapter": "ו",
        "bookseder": "דברים",
        "seder": "ו",
        "verseseder": "כח",
        "parasha": "ואתחנן",
        "versenikud": "כִּ֣י עַ֤ם קָדוֹשׁ֙ אַתָּ֔ה לַיהוָ֖ה אֱלֹהֶ֑יךָ בְּךָ֞ בָּחַ֣ר ׀ יְהוָ֣ה אֱלֹהֶ֗יךָ לִהְי֥וֹת לוֹ֙ לְעַ֣ם סְגֻלָּ֔ה מִכֹּל֙ הָֽעַמִּ֔ים אֲשֶׁ֖ר עַל־ פְּנֵ֥י הָאֲדָמָֽה׃ ",
        "versenonikud": "כי עם קדוש אתה ליהוה אלהיך בך בחר  יהוה אלהיך להיות לו לעם סגלה מכל העמים אשר על פני האדמה "
    },
    {
        "bookchapter": "דברים",
        "chapter": "ז",
        "versechapter": "ז",
        "bookseder": "דברים",
        "seder": "ו",
        "verseseder": "כט",
        "parasha": "ואתחנן",
        "versenikud": "לֹ֣א מֵֽרֻבְּכֶ֞ם מִכָּל־ הָֽעַמִּ֗ים חָשַׁ֧ק יְהוָ֛ה בָּכֶ֖ם וַיִּבְחַ֣ר בָּכֶ֑ם כִּֽי־ אַתֶּ֥ם הַמְעַ֖ט מִכָּל־ הָעַמִּֽים׃ ",
        "versenonikud": "לא מרבכם מכל העמים חשק יהוה בכם ויבחר בכם כי אתם המעט מכל העמים "
    },
    {
        "bookchapter": "דברים",
        "chapter": "ז",
        "versechapter": "ח",
        "bookseder": "דברים",
        "seder": "ו",
        "verseseder": "ל",
        "parasha": "ואתחנן",
        "versenikud": "כִּי֩ מֵֽאַהֲבַ֨ת יְהוָ֜ה אֶתְכֶ֗ם וּמִשָּׁמְר֤וּ אֶת־ הַשְּׁבֻעָה֙ אֲשֶׁ֤ר נִשְׁבַּע֙ לַאֲבֹ֣תֵיכֶ֔ם הוֹצִ֧יא יְהוָ֛ה אֶתְכֶ֖ם בְּיָ֣ד חֲזָקָ֑ה וַֽיִּפְדְּךָ֙ מִבֵּ֣ית עֲבָדִ֔ים מִיַּ֖ד פַּרְעֹ֥ה מֶֽלֶךְ־ מִצְרָֽיִם׃ ",
        "versenonikud": "כי מאהבת יהוה אתכם ומשמרו את השבעה אשר נשבע לאבתיכם הוציא יהוה אתכם ביד חזקה ויפדך מבית עבדים מיד פרעה מלך מצרים "
    },
    {
        "bookchapter": "דברים",
        "chapter": "ז",
        "versechapter": "ט",
        "bookseder": "דברים",
        "seder": "ו",
        "verseseder": "לא",
        "parasha": "ואתחנן",
        "versenikud": "וְיָ֣דַעְתָּ֔ כִּֽי־ יְהוָ֥ה אֱלֹהֶ֖יךָ ה֣וּא הָֽאֱלֹהִ֑ים הָאֵל֙ הַֽנֶּאֱמָ֔ן שֹׁמֵ֧ר הַבְּרִ֣ית וְהַחֶ֗סֶד לְאֹהֲבָ֛יו וּלְשֹׁמְרֵ֥י מצותו מִצְוֺתָ֖יו לְאֶ֥לֶף דּֽוֹר׃ ",
        "versenonikud": "וידעת כי יהוה אלהיך הוא האלהים האל הנאמן שמר הברית והחסד לאהביו ולשמרי מצותו מצותיו לאלף דור "
    },
    {
        "bookchapter": "דברים",
        "chapter": "ז",
        "versechapter": "י",
        "bookseder": "דברים",
        "seder": "ו",
        "verseseder": "לב",
        "parasha": "ואתחנן",
        "versenikud": "וּמְשַׁלֵּ֧ם לְשֹׂנְאָ֛יו אֶל־ פָּנָ֖יו לְהַאֲבִיד֑וֹ לֹ֤א יְאַחֵר֙ לְשֹׂ֣נְא֔וֹ אֶל־ פָּנָ֖יו יְשַׁלֶּם־ לֽוֹ׃ ",
        "versenonikud": "ומשלם לשנאיו אל פניו להאבידו לא יאחר לשנאו אל פניו ישלם לו "
    },
    {
        "bookchapter": "דברים",
        "chapter": "ז",
        "versechapter": "יא",
        "bookseder": "דברים",
        "seder": "ו",
        "verseseder": "לג",
        "parasha": "ואתחנן",
        "versenikud": "וְשָׁמַרְתָּ֨ אֶת־ הַמִּצְוָ֜ה וְאֶת־ הַֽחֻקִּ֣ים וְאֶת־ הַמִּשְׁפָּטִ֗ים אֲשֶׁ֨ר אָנֹכִ֧י מְצַוְּךָ֛ הַיּ֖וֹם לַעֲשׂוֹתָֽם׃ ",
        "versenonikud": "ושמרת את המצוה ואת החקים ואת המשפטים אשר אנכי מצוך היום לעשותם "
    },
    {
        "bookchapter": "דברים",
        "chapter": "ז",
        "versechapter": "יב",
        "bookseder": "דברים",
        "seder": "ז",
        "verseseder": "א",
        "parasha": "עקב",
        "versenikud": "וְהָיָ֣ה ׀ עֵ֣קֶב תִּשְׁמְע֗וּן אֵ֤ת הַמִּשְׁפָּטִים֙ הָאֵ֔לֶּה וּשְׁמַרְתֶּ֥ם וַעֲשִׂיתֶ֖ם אֹתָ֑ם וְשָׁמַר֩ יְהוָ֨ה אֱלֹהֶ֜יךָ לְךָ֗ אֶֽת־ הַבְּרִית֙ וְאֶת־ הַחֶ֔סֶד אֲשֶׁ֥ר נִשְׁבַּ֖ע לַאֲבֹתֶֽיךָ׃ ",
        "versenonikud": "והיה  עקב תשמעון את המשפטים האלה ושמרתם ועשיתם אתם ושמר יהוה אלהיך לך את הברית ואת החסד אשר נשבע לאבתיך "
    },
    {
        "bookchapter": "דברים",
        "chapter": "ז",
        "versechapter": "יג",
        "bookseder": "דברים",
        "seder": "ז",
        "verseseder": "ב",
        "parasha": "עקב",
        "versenikud": "וַאֲהֵ֣בְךָ֔ וּבֵרַכְךָ֖ וְהִרְבֶּ֑ךָ וּבֵרַ֣ךְ פְּרִֽי־ בִטְנְךָ֣ וּפְרִֽי־ אַ֠דְמָתֶךָ דְּגָ֨נְךָ֜ וְתִֽירֹשְׁךָ֣ וְיִצְהָרֶ֗ךָ שְׁגַר־ אֲלָפֶ֙יךָ֙ וְעַשְׁתְּרֹ֣ת צֹאנֶ֔ךָ עַ֚ל הָֽאֲדָמָ֔ה אֲשֶׁר־ נִשְׁבַּ֥ע לַאֲבֹתֶ֖יךָ לָ֥תֶת לָֽךְ׃ ",
        "versenonikud": "ואהבך וברכך והרבך וברך פרי בטנך ופרי אדמתך דגנך ותירשך ויצהרך שגר אלפיך ועשתרת צאנך על האדמה אשר נשבע לאבתיך לתת לך "
    },
    {
        "bookchapter": "דברים",
        "chapter": "ז",
        "versechapter": "יד",
        "bookseder": "דברים",
        "seder": "ז",
        "verseseder": "ג",
        "parasha": "עקב",
        "versenikud": "בָּר֥וּךְ תִּֽהְיֶ֖ה מִכָּל־ הָעַמִּ֑ים לֹא־ יִהְיֶ֥ה בְךָ֛ עָקָ֥ר וַֽעֲקָרָ֖ה וּבִבְהֶמְתֶּֽךָ׃ ",
        "versenonikud": "ברוך תהיה מכל העמים לא יהיה בך עקר ועקרה ובבהמתך "
    },
    {
        "bookchapter": "דברים",
        "chapter": "ז",
        "versechapter": "טו",
        "bookseder": "דברים",
        "seder": "ז",
        "verseseder": "ד",
        "parasha": "עקב",
        "versenikud": "וְהֵסִ֧יר יְהוָ֛ה מִמְּךָ֖ כָּל־ חֹ֑לִי וְכָל־ מַדְוֵי֩ מִצְרַ֨יִם הָרָעִ֜ים אֲשֶׁ֣ר יָדַ֗עְתָּ לֹ֤א יְשִׂימָם֙ בָּ֔ךְ וּנְתָנָ֖ם בְּכָל־ שֹׂנְאֶֽיךָ׃ ",
        "versenonikud": "והסיר יהוה ממך כל חלי וכל מדוי מצרים הרעים אשר ידעת לא ישימם בך ונתנם בכל שנאיך "
    },
    {
        "bookchapter": "דברים",
        "chapter": "ז",
        "versechapter": "טז",
        "bookseder": "דברים",
        "seder": "ז",
        "verseseder": "ה",
        "parasha": "עקב",
        "versenikud": "וְאָכַלְתָּ֣ אֶת־ כָּל־ הָֽעַמִּ֗ים אֲשֶׁ֨ר יְהוָ֤ה אֱלֹהֶ֙יךָ֙ נֹתֵ֣ן לָ֔ךְ לֹא־ תָחֹ֥ס עֵֽינְךָ֖ עֲלֵיהֶ֑ם וְלֹ֤א תַעֲבֹד֙ אֶת־ אֱלֹ֣הֵיהֶ֔ם כִּֽי־ מוֹקֵ֥שׁ ה֖וּא לָֽךְ׃ ",
        "versenonikud": "ואכלת את כל העמים אשר יהוה אלהיך נתן לך לא תחס עינך עליהם ולא תעבד את אלהיהם כי מוקש הוא לך "
    },
    {
        "bookchapter": "דברים",
        "chapter": "ז",
        "versechapter": "יז",
        "bookseder": "דברים",
        "seder": "ז",
        "verseseder": "ו",
        "parasha": "עקב",
        "versenikud": "כִּ֤י תֹאמַר֙ בִּלְבָ֣בְךָ֔ רַבִּ֛ים הַגּוֹיִ֥ם הָאֵ֖לֶּה מִמֶּ֑נִּי אֵיכָ֥ה אוּכַ֖ל לְהוֹרִישָֽׁם׃ ",
        "versenonikud": "כי תאמר בלבבך רבים הגוים האלה ממני איכה אוכל להורישם "
    },
    {
        "bookchapter": "דברים",
        "chapter": "ז",
        "versechapter": "יח",
        "bookseder": "דברים",
        "seder": "ז",
        "verseseder": "ז",
        "parasha": "עקב",
        "versenikud": "לֹ֥א תִירָ֖א מֵהֶ֑ם זָכֹ֣ר תִּזְכֹּ֗ר אֵ֤ת אֲשֶׁר־ עָשָׂה֙ יְהוָ֣ה אֱלֹהֶ֔יךָ לְפַרְעֹ֖ה וּלְכָל־ מִצְרָֽיִם׃ ",
        "versenonikud": "לא תירא מהם זכר תזכר את אשר עשה יהוה אלהיך לפרעה ולכל מצרים "
    },
    {
        "bookchapter": "דברים",
        "chapter": "ז",
        "versechapter": "יט",
        "bookseder": "דברים",
        "seder": "ז",
        "verseseder": "ח",
        "parasha": "עקב",
        "versenikud": "הַמַּסֹּ֨ת הַגְּדֹלֹ֜ת אֲשֶׁר־ רָא֣וּ עֵינֶ֗יךָ וְהָאֹתֹ֤ת וְהַמֹּֽפְתִים֙ וְהַיָּ֤ד הַחֲזָקָה֙ וְהַזְּרֹ֣עַ הַנְּטוּיָ֔ה אֲשֶׁ֥ר הוֹצִֽאֲךָ֖ יְהוָ֣ה אֱלֹהֶ֑יךָ כֵּֽן־ יַעֲשֶׂ֞ה יְהוָ֤ה אֱלֹהֶ֙יךָ֙ לְכָל־ הָ֣עַמִּ֔ים אֲשֶׁר־ אַתָּ֥ה יָרֵ֖א מִפְּנֵיהֶֽם׃ ",
        "versenonikud": "המסת הגדלת אשר ראו עיניך והאתת והמפתים והיד החזקה והזרע הנטויה אשר הוצאך יהוה אלהיך כן יעשה יהוה אלהיך לכל העמים אשר אתה ירא מפניהם "
    },
    {
        "bookchapter": "דברים",
        "chapter": "ז",
        "versechapter": "כ",
        "bookseder": "דברים",
        "seder": "ז",
        "verseseder": "ט",
        "parasha": "עקב",
        "versenikud": "וְגַם֙ אֶת־ הַצִּרְעָ֔ה יְשַׁלַּ֛ח יְהוָ֥ה אֱלֹהֶ֖יךָ בָּ֑ם עַד־ אֲבֹ֗ד הַנִּשְׁאָרִ֛ים וְהַנִּסְתָּרִ֖ים מִפָּנֶֽיךָ׃ ",
        "versenonikud": "וגם את הצרעה ישלח יהוה אלהיך בם עד אבד הנשארים והנסתרים מפניך "
    },
    {
        "bookchapter": "דברים",
        "chapter": "ז",
        "versechapter": "כא",
        "bookseder": "דברים",
        "seder": "ז",
        "verseseder": "י",
        "parasha": "עקב",
        "versenikud": "לֹ֥א תַעֲרֹ֖ץ מִפְּנֵיהֶ֑ם כִּֽי־ יְהוָ֤ה אֱלֹהֶ֙יךָ֙ בְּקִרְבֶּ֔ךָ אֵ֥ל גָּד֖וֹל וְנוֹרָֽא׃ ",
        "versenonikud": "לא תערץ מפניהם כי יהוה אלהיך בקרבך אל גדול ונורא "
    },
    {
        "bookchapter": "דברים",
        "chapter": "ז",
        "versechapter": "כב",
        "bookseder": "דברים",
        "seder": "ז",
        "verseseder": "יא",
        "parasha": "עקב",
        "versenikud": "וְנָשַׁל֩ יְהוָ֨ה אֱלֹהֶ֜יךָ אֶת־ הַגּוֹיִ֥ם הָאֵ֛ל מִפָּנֶ֖יךָ מְעַ֣ט מְעָ֑ט לֹ֤א תוּכַל֙ כַּלֹּתָ֣ם מַהֵ֔ר פֶּן־ תִּרְבֶּ֥ה עָלֶ֖יךָ חַיַּ֥ת הַשָּׂדֶֽה׃ ",
        "versenonikud": "ונשל יהוה אלהיך את הגוים האל מפניך מעט מעט לא תוכל כלתם מהר פן תרבה עליך חית השדה "
    },
    {
        "bookchapter": "דברים",
        "chapter": "ז",
        "versechapter": "כג",
        "bookseder": "דברים",
        "seder": "ז",
        "verseseder": "יב",
        "parasha": "עקב",
        "versenikud": "וּנְתָנָ֛ם יְהוָ֥ה אֱלֹהֶ֖יךָ לְפָנֶ֑יךָ וְהָמָם֙ מְהוּמָ֣ה גְדֹלָ֔ה עַ֖ד הִשָּׁמְדָֽם׃ ",
        "versenonikud": "ונתנם יהוה אלהיך לפניך והמם מהומה גדלה עד השמדם "
    },
    {
        "bookchapter": "דברים",
        "chapter": "ז",
        "versechapter": "כד",
        "bookseder": "דברים",
        "seder": "ז",
        "verseseder": "יג",
        "parasha": "עקב",
        "versenikud": "וְנָתַ֤ן מַלְכֵיהֶם֙ בְּיָדֶ֔ךָ וְהַאֲבַדְתָּ֣ אֶת־ שְׁמָ֔ם מִתַּ֖חַת הַשָּׁמָ֑יִם לֹֽא־ יִתְיַצֵּ֥ב אִישׁ֙ בְּפָנֶ֔יךָ עַ֥ד הִשְׁמִֽדְךָ֖ אֹתָֽם׃ ",
        "versenonikud": "ונתן מלכיהם בידך והאבדת את שמם מתחת השמים לא יתיצב איש בפניך עד השמדך אתם "
    },
    {
        "bookchapter": "דברים",
        "chapter": "ז",
        "versechapter": "כה",
        "bookseder": "דברים",
        "seder": "ז",
        "verseseder": "יד",
        "parasha": "עקב",
        "versenikud": "פְּסִילֵ֥י אֱלֹהֵיהֶ֖ם תִּשְׂרְפ֣וּן בָּאֵ֑שׁ לֹֽא־ תַחְמֹד֩ כֶּ֨סֶף וְזָהָ֤ב עֲלֵיהֶם֙ וְלָקַחְתָּ֣ לָ֔ךְ פֶּ֚ן תִּוָּקֵ֣שׁ בּ֔וֹ כִּ֧י תוֹעֲבַ֛ת יְהוָ֥ה אֱלֹהֶ֖יךָ הֽוּא׃ ",
        "versenonikud": "פסילי אלהיהם תשרפון באש לא תחמד כסף וזהב עליהם ולקחת לך פן תוקש בו כי תועבת יהוה אלהיך הוא "
    },
    {
        "bookchapter": "דברים",
        "chapter": "ז",
        "versechapter": "כו",
        "bookseder": "דברים",
        "seder": "ז",
        "verseseder": "טו",
        "parasha": "עקב",
        "versenikud": "וְלֹא־ תָבִ֤יא תֽוֹעֵבָה֙ אֶל־ בֵּיתֶ֔ךָ וְהָיִ֥יתָ חֵ֖רֶם כָּמֹ֑הוּ שַׁקֵּ֧ץ ׀ תְּשַׁקְּצֶ֛נּוּ וְתַעֵ֥ב ׀ תְּֽתַעֲבֶ֖נּוּ כִּי־ חֵ֥רֶם הֽוּא׃ ",
        "versenonikud": "ולא תביא תועבה אל ביתך והיית חרם כמהו שקץ  תשקצנו ותעב  תתעבנו כי חרם הוא "
    }
]