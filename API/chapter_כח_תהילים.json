[
    {
        "bookchapter": "תהילים",
        "chapter": "כח",
        "versechapter": "א",
        "bookseder": "תהילים",
        "seder": "ג",
        "verseseder": "קיב",
        "versenikud": "לְדָוִ֡ד אֵ֘לֶ֤יךָ יְהוָ֨ה ׀ אֶקְרָ֗א צוּרִי֮ אַֽל־ תֶּחֱרַ֪שׁ מִ֫מֶּ֥נִּי פֶּן־ תֶּֽחֱשֶׁ֥ה מִמֶּ֑נִּי וְ֝נִמְשַׁ֗לְתִּי עִם־ י֥וֹרְדֵי בֽוֹר׃ ",
        "versenonikud": "לדוד אליך יהוה  אקרא צורי אל תחרש ממני פן תחשה ממני ונמשלתי עם יורדי בור "
    },
    {
        "bookchapter": "תהילים",
        "chapter": "כח",
        "versechapter": "ב",
        "bookseder": "תהילים",
        "seder": "ג",
        "verseseder": "קיג",
        "versenikud": "שְׁמַ֤ע ק֣וֹל תַּ֭חֲנוּנַי בְּשַׁוְּעִ֣י אֵלֶ֑יךָ בְּנָשְׂאִ֥י יָ֝דַ֗י אֶל־ דְּבִ֥יר קָדְשֶֽׁךָ׃ ",
        "versenonikud": "שמע קול תחנוני בשועי אליך בנשאי ידי אל דביר קדשך "
    },
    {
        "bookchapter": "תהילים",
        "chapter": "כח",
        "versechapter": "ג",
        "bookseder": "תהילים",
        "seder": "ג",
        "verseseder": "קיד",
        "versenikud": "אַל־ תִּמְשְׁכֵ֣נִי עִם־ רְשָׁעִים֮ וְעִם־ פֹּ֪עֲלֵ֫י אָ֥וֶן דֹּבְרֵ֣י שָׁ֭לוֹם עִם־ רֵֽעֵיהֶ֑ם וְ֝רָעָ֗ה בִּלְבָבָֽם׃ ",
        "versenonikud": "אל תמשכני עם רשעים ועם פעלי און דברי שלום עם רעיהם ורעה בלבבם "
    },
    {
        "bookchapter": "תהילים",
        "chapter": "כח",
        "versechapter": "ד",
        "bookseder": "תהילים",
        "seder": "ג",
        "verseseder": "קטו",
        "versenikud": "תֶּן־ לָהֶ֣ם כְּפָעֳלָם֮ וּכְרֹ֪עַ מַֽעַלְלֵ֫יהֶ֥ם כְּמַעֲשֵׂ֣ה יְ֭דֵיהֶם תֵּ֣ן לָהֶ֑ם הָשֵׁ֖ב גְּמוּלָ֣ם לָהֶֽם׃ ",
        "versenonikud": "תן להם כפעלם וכרע מעלליהם כמעשה ידיהם תן להם השב גמולם להם "
    },
    {
        "bookchapter": "תהילים",
        "chapter": "כח",
        "versechapter": "ה",
        "bookseder": "תהילים",
        "seder": "ג",
        "verseseder": "קטז",
        "versenikud": "כִּ֤י לֹ֤א יָבִ֡ינוּ אֶל־ פְּעֻלֹּ֣ת יְ֭הוָה וְאֶל־ מַעֲשֵׂ֣ה יָדָ֑יו יֶ֝הֶרְסֵ֗ם וְלֹ֣א יִבְנֵֽם׃ ",
        "versenonikud": "כי לא יבינו אל פעלת יהוה ואל מעשה ידיו יהרסם ולא יבנם "
    },
    {
        "bookchapter": "תהילים",
        "chapter": "כח",
        "versechapter": "ו",
        "bookseder": "תהילים",
        "seder": "ג",
        "verseseder": "קיז",
        "versenikud": "בָּר֥וּךְ יְהוָ֑ה כִּי־ שָׁ֝מַע ק֣וֹל תַּחֲנוּנָֽי׃ ",
        "versenonikud": "ברוך יהוה כי שמע קול תחנוני "
    },
    {
        "bookchapter": "תהילים",
        "chapter": "כח",
        "versechapter": "ז",
        "bookseder": "תהילים",
        "seder": "ג",
        "verseseder": "קיח",
        "versenikud": "יְהוָ֤ה ׀ עֻזִּ֥י וּמָגִנִּי֮ בּ֤וֹ בָטַ֥ח לִבִּ֗י וְֽנֶ֫עֱזָ֥רְתִּי וַיַּעֲלֹ֥ז לִבִּ֑י וּֽמִשִּׁירִ֥י אֲהוֹדֶֽנּוּ׃ ",
        "versenonikud": "יהוה  עזי ומגני בו בטח לבי ונעזרתי ויעלז לבי ומשירי אהודנו "
    },
    {
        "bookchapter": "תהילים",
        "chapter": "כח",
        "versechapter": "ח",
        "bookseder": "תהילים",
        "seder": "ג",
        "verseseder": "קיט",
        "versenikud": "יְהוָ֥ה עֹֽז־ לָ֑מוֹ וּמָ֘ע֤וֹז יְשׁוּע֖וֹת מְשִׁיח֣וֹ הֽוּא׃ ",
        "versenonikud": "יהוה עז למו ומעוז ישועות משיחו הוא "
    },
    {
        "bookchapter": "תהילים",
        "chapter": "כח",
        "versechapter": "ט",
        "bookseder": "תהילים",
        "seder": "ג",
        "verseseder": "קכ",
        "versenikud": "הוֹשִׁ֤יעָה ׀ אֶת־ עַמֶּ֗ךָ וּבָרֵ֥ךְ אֶת־ נַחֲלָתֶ֑ךָ וּֽרְעֵ֥ם וְ֝נַשְּׂאֵ֗ם עַד־ הָעוֹלָֽם׃ ",
        "versenonikud": "הושיעה  את עמך וברך את נחלתך ורעם ונשאם עד העולם "
    }
]