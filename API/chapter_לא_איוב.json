[
    {
        "bookchapter": "איוב",
        "chapter": "לא",
        "versechapter": "א",
        "bookseder": "איוב",
        "seder": "ו",
        "verseseder": "מד",
        "versenikud": "בְּ֭רִית כָּרַ֣תִּי לְעֵינָ֑י וּמָ֥ה אֶ֝תְבּוֹנֵ֗ן עַל־ בְּתוּלָֽה׃ ",
        "versenonikud": "ברית כרתי לעיני ומה אתבונן על בתולה "
    },
    {
        "bookchapter": "איוב",
        "chapter": "לא",
        "versechapter": "ב",
        "bookseder": "איוב",
        "seder": "ו",
        "verseseder": "מה",
        "versenikud": "וּמֶ֤ה ׀ חֵ֣לֶק אֱל֣וֹהַּ מִמָּ֑עַל וְֽנַחֲלַ֥ת שַׁ֝דַּ֗י מִמְּרֹמִֽים׃ ",
        "versenonikud": "ומה  חלק אלוה ממעל ונחלת שדי ממרמים "
    },
    {
        "bookchapter": "איוב",
        "chapter": "לא",
        "versechapter": "ג",
        "bookseder": "איוב",
        "seder": "ו",
        "verseseder": "מו",
        "versenikud": "הֲלֹא־ אֵ֥יד לְעַוָּ֑ל וְ֝נֵ֗כֶר לְפֹ֣עֲלֵי אָֽוֶן׃ ",
        "versenonikud": "הלא איד לעול ונכר לפעלי און "
    },
    {
        "bookchapter": "איוב",
        "chapter": "לא",
        "versechapter": "ד",
        "bookseder": "איוב",
        "seder": "ו",
        "verseseder": "מז",
        "versenikud": "הֲלֹא־ ה֭וּא יִרְאֶ֣ה דְרָכָ֑י וְֽכָל־ צְעָדַ֥י יִסְפּֽוֹר׃ ",
        "versenonikud": "הלא הוא יראה דרכי וכל צעדי יספור "
    },
    {
        "bookchapter": "איוב",
        "chapter": "לא",
        "versechapter": "ה",
        "bookseder": "איוב",
        "seder": "ו",
        "verseseder": "מח",
        "versenikud": "אִם־ הָלַ֥כְתִּי עִם־ שָׁ֑וְא וַתַּ֖חַשׁ עַל־ מִרְמָ֣ה רַגְלִֽי׃ ",
        "versenonikud": "אם הלכתי עם שוא ותחש על מרמה רגלי "
    },
    {
        "bookchapter": "איוב",
        "chapter": "לא",
        "versechapter": "ו",
        "bookseder": "איוב",
        "seder": "ו",
        "verseseder": "מט",
        "versenikud": "יִשְׁקְלֵ֥נִי בְמֹאזְנֵי־ צֶ֑דֶק וְיֵדַ֥ע אֱ֝ל֗וֹהַּ תֻּמָּתִֽי׃ ",
        "versenonikud": "ישקלני במאזני צדק וידע אלוה תמתי "
    },
    {
        "bookchapter": "איוב",
        "chapter": "לא",
        "versechapter": "ז",
        "bookseder": "איוב",
        "seder": "ו",
        "verseseder": "נ",
        "versenikud": "אִ֥ם תִּטֶּ֣ה אַשֻּׁרִי֮ מִנִּ֪י הַ֫דָּ֥רֶךְ וְאַחַ֣ר עֵ֭ינַי הָלַ֣ךְ לִבִּ֑י וּ֝בְכַפַּ֗י דָּ֣בַק מֻאֽוּם׃ ",
        "versenonikud": "אם תטה אשרי מני הדרך ואחר עיני הלך לבי ובכפי דבק מאום "
    },
    {
        "bookchapter": "איוב",
        "chapter": "לא",
        "versechapter": "ח",
        "bookseder": "איוב",
        "seder": "ו",
        "verseseder": "נא",
        "versenikud": "אֶ֭זְרְעָה וְאַחֵ֣ר יֹאכֵ֑ל וְֽצֶאֱצָאַ֥י יְשֹׁרָֽשׁוּ׃ ",
        "versenonikud": "אזרעה ואחר יאכל וצאצאי ישרשו "
    },
    {
        "bookchapter": "איוב",
        "chapter": "לא",
        "versechapter": "ט",
        "bookseder": "איוב",
        "seder": "ו",
        "verseseder": "נב",
        "versenikud": "אִם־ נִפְתָּ֣ה לִ֭בִּי עַל־ אִשָּׁ֑ה וְעַל־ פֶּ֖תַח רֵעִ֣י אָרָֽבְתִּי׃ ",
        "versenonikud": "אם נפתה לבי על אשה ועל פתח רעי ארבתי "
    },
    {
        "bookchapter": "איוב",
        "chapter": "לא",
        "versechapter": "י",
        "bookseder": "איוב",
        "seder": "ו",
        "verseseder": "נג",
        "versenikud": "תִּטְחַ֣ן לְאַחֵ֣ר אִשְׁתִּ֑י וְ֝עָלֶ֗יהָ יִכְרְע֥וּן אֲחֵרִֽין׃ ",
        "versenonikud": "תטחן לאחר אשתי ועליה יכרעון אחרין "
    },
    {
        "bookchapter": "איוב",
        "chapter": "לא",
        "versechapter": "יא",
        "bookseder": "איוב",
        "seder": "ו",
        "verseseder": "נד",
        "versenikud": "כִּי־ הוא הִ֥יא זִמָּ֑ה והיא וְ֝ה֗וּא עָוֺ֥ן פְּלִילִֽים׃ ",
        "versenonikud": "כי הוא היא זמה והיא והוא עון פלילים "
    },
    {
        "bookchapter": "איוב",
        "chapter": "לא",
        "versechapter": "יב",
        "bookseder": "איוב",
        "seder": "ו",
        "verseseder": "נה",
        "versenikud": "כִּ֤י אֵ֣שׁ הִ֭יא עַד־ אֲבַדּ֣וֹן תֹּאכֵ֑ל וּֽבְכָל־ תְּב֖וּאָתִ֣י תְשָׁרֵֽשׁ׃ ",
        "versenonikud": "כי אש היא עד אבדון תאכל ובכל תבואתי תשרש "
    },
    {
        "bookchapter": "איוב",
        "chapter": "לא",
        "versechapter": "יג",
        "bookseder": "איוב",
        "seder": "ו",
        "verseseder": "נו",
        "versenikud": "אִם־ אֶמְאַ֗ס מִשְׁפַּ֣ט עַ֭בְדִּי וַאֲמָתִ֑י בְּ֝רִבָ֗ם עִמָּדִֽי׃ ",
        "versenonikud": "אם אמאס משפט עבדי ואמתי ברבם עמדי "
    },
    {
        "bookchapter": "איוב",
        "chapter": "לא",
        "versechapter": "יד",
        "bookseder": "איוב",
        "seder": "ו",
        "verseseder": "נז",
        "versenikud": "וּמָ֣ה אֶֽ֭עֱשֶׂה כִּֽי־ יָק֣וּם אֵ֑ל וְכִֽי־ יִ֝פְקֹ֗ד מָ֣ה אֲשִׁיבֶֽנּוּ׃ ",
        "versenonikud": "ומה אעשה כי יקום אל וכי יפקד מה אשיבנו "
    },
    {
        "bookchapter": "איוב",
        "chapter": "לא",
        "versechapter": "טו",
        "bookseder": "איוב",
        "seder": "ו",
        "verseseder": "נח",
        "versenikud": "הֲ‍ֽ֝לֹא־ בַ֭בֶּטֶן עֹשֵׂ֣נִי עָשָׂ֑הוּ וַ֝יְכֻנֶ֗נּוּ בָּרֶ֥חֶם אֶחָֽד׃ ",
        "versenonikud": "הלא בבטן עשני עשהו ויכננו ברחם אחד "
    },
    {
        "bookchapter": "איוב",
        "chapter": "לא",
        "versechapter": "טז",
        "bookseder": "איוב",
        "seder": "ו",
        "verseseder": "נט",
        "versenikud": "אִם־ אֶ֭מְנַע מֵחֵ֣פֶץ דַּלִּ֑ים וְעֵינֵ֖י אַלְמָנָ֣ה אֲכַלֶּֽה׃ ",
        "versenonikud": "אם אמנע מחפץ דלים ועיני אלמנה אכלה "
    },
    {
        "bookchapter": "איוב",
        "chapter": "לא",
        "versechapter": "יז",
        "bookseder": "איוב",
        "seder": "ו",
        "verseseder": "ס",
        "versenikud": "וְאֹכַ֣ל פִּתִּ֣י לְבַדִּ֑י וְלֹא־ אָכַ֖ל יָת֣וֹם מִמֶּֽנָּה׃ ",
        "versenonikud": "ואכל פתי לבדי ולא אכל יתום ממנה "
    },
    {
        "bookchapter": "איוב",
        "chapter": "לא",
        "versechapter": "יח",
        "bookseder": "איוב",
        "seder": "ו",
        "verseseder": "סא",
        "versenikud": "כִּ֣י מִ֭נְּעוּרַי גְּדֵלַ֣נִי כְאָ֑ב וּמִבֶּ֖טֶן אִמִּ֣י אַנְחֶֽנָּה׃ ",
        "versenonikud": "כי מנעורי גדלני כאב ומבטן אמי אנחנה "
    },
    {
        "bookchapter": "איוב",
        "chapter": "לא",
        "versechapter": "יט",
        "bookseder": "איוב",
        "seder": "ו",
        "verseseder": "סב",
        "versenikud": "אִם־ אֶרְאֶ֣ה א֭וֹבֵד מִבְּלִ֣י לְב֑וּשׁ וְאֵ֥ין כְּ֝ס֗וּת לָאֶבְיֽוֹן׃ ",
        "versenonikud": "אם אראה אובד מבלי לבוש ואין כסות לאביון "
    },
    {
        "bookchapter": "איוב",
        "chapter": "לא",
        "versechapter": "כ",
        "bookseder": "איוב",
        "seder": "ו",
        "verseseder": "סג",
        "versenikud": "אִם־ לֹ֣א בֵרֲכ֣וּנִי חלצו חֲלָצָ֑יו וּמִגֵּ֥ז כְּ֝בָשַׂי יִתְחַמָּֽם׃ ",
        "versenonikud": "אם לא ברכוני חלצו חלציו ומגז כבשי יתחמם "
    },
    {
        "bookchapter": "איוב",
        "chapter": "לא",
        "versechapter": "כא",
        "bookseder": "איוב",
        "seder": "ו",
        "verseseder": "סד",
        "versenikud": "אִם־ הֲנִיפ֣וֹתִי עַל־ יָת֣וֹם יָדִ֑י כִּֽי־ אֶרְאֶ֥ה בַ֝שַּׁ֗עַר עֶזְרָתִֽי׃ ",
        "versenonikud": "אם הניפותי על יתום ידי כי אראה בשער עזרתי "
    },
    {
        "bookchapter": "איוב",
        "chapter": "לא",
        "versechapter": "כב",
        "bookseder": "איוב",
        "seder": "ו",
        "verseseder": "סה",
        "versenikud": "כְּ֭תֵפִי מִשִּׁכְמָ֣ה תִפּ֑וֹל וְ֝אֶזְרֹעִ֗י מִקָּנָ֥ה תִשָּׁבֵֽר׃ ",
        "versenonikud": "כתפי משכמה תפול ואזרעי מקנה תשבר "
    },
    {
        "bookchapter": "איוב",
        "chapter": "לא",
        "versechapter": "כג",
        "bookseder": "איוב",
        "seder": "ו",
        "verseseder": "סו",
        "versenikud": "כִּ֤י פַ֣חַד אֵ֭לַי אֵ֣יד אֵ֑ל וּ֝מִשְּׂאֵת֗וֹ לֹ֣א אוּכָֽל׃ ",
        "versenonikud": "כי פחד אלי איד אל ומשאתו לא אוכל "
    },
    {
        "bookchapter": "איוב",
        "chapter": "לא",
        "versechapter": "כד",
        "bookseder": "איוב",
        "seder": "ו",
        "verseseder": "סז",
        "versenikud": "אִם־ שַׂ֣מְתִּי זָהָ֣ב כִּסְלִ֑י וְ֝לַכֶּ֗תֶם אָמַ֥רְתִּי מִבְטַחִֽי׃ ",
        "versenonikud": "אם שמתי זהב כסלי ולכתם אמרתי מבטחי "
    },
    {
        "bookchapter": "איוב",
        "chapter": "לא",
        "versechapter": "כה",
        "bookseder": "איוב",
        "seder": "ו",
        "verseseder": "סח",
        "versenikud": "אִם־ אֶ֭שְׂמַח כִּי־ רַ֣ב חֵילִ֑י וְכִֽי־ כַ֝בִּ֗יר מָצְאָ֥ה יָדִֽי׃ ",
        "versenonikud": "אם אשמח כי רב חילי וכי כביר מצאה ידי "
    },
    {
        "bookchapter": "איוב",
        "chapter": "לא",
        "versechapter": "כו",
        "bookseder": "איוב",
        "seder": "ו",
        "verseseder": "סט",
        "versenikud": "אִם־ אֶרְאֶ֣ה א֖וֹר כִּ֣י יָהֵ֑ל וְ֝יָרֵ֗חַ יָקָ֥ר הֹלֵֽךְ׃ ",
        "versenonikud": "אם אראה אור כי יהל וירח יקר הלך "
    },
    {
        "bookchapter": "איוב",
        "chapter": "לא",
        "versechapter": "כז",
        "bookseder": "איוב",
        "seder": "ו",
        "verseseder": "ע",
        "versenikud": "וַיִּ֣פְתְּ בַּסֵּ֣תֶר לִבִּ֑י וַתִּשַּׁ֖ק יָדִ֣י לְפִֽי׃ ",
        "versenonikud": "ויפת בסתר לבי ותשק ידי לפי "
    },
    {
        "bookchapter": "איוב",
        "chapter": "לא",
        "versechapter": "כח",
        "bookseder": "איוב",
        "seder": "ו",
        "verseseder": "עא",
        "versenikud": "גַּם־ ה֭וּא עָוֺ֣ן פְּלִילִ֑י כִּֽי־ כִחַ֖שְׁתִּי לָאֵ֣ל מִמָּֽעַל׃ ",
        "versenonikud": "גם הוא עון פלילי כי כחשתי לאל ממעל "
    },
    {
        "bookchapter": "איוב",
        "chapter": "לא",
        "versechapter": "כט",
        "bookseder": "איוב",
        "seder": "ו",
        "verseseder": "עב",
        "versenikud": "אִם־ אֶ֭שְׂמַח בְּפִ֣יד מְשַׂנְאִ֑י וְ֝הִתְעֹרַ֗רְתִּי כִּֽי־ מְצָ֥אוֹ רָֽע׃ ",
        "versenonikud": "אם אשמח בפיד משנאי והתעררתי כי מצאו רע "
    },
    {
        "bookchapter": "איוב",
        "chapter": "לא",
        "versechapter": "ל",
        "bookseder": "איוב",
        "seder": "ו",
        "verseseder": "עג",
        "versenikud": "וְלֹא־ נָתַ֣תִּי לַחֲטֹ֣א חִכִּ֑י לִשְׁאֹ֖ל בְּאָלָ֣ה נַפְשֽׁוֹ׃ ",
        "versenonikud": "ולא נתתי לחטא חכי לשאל באלה נפשו "
    },
    {
        "bookchapter": "איוב",
        "chapter": "לא",
        "versechapter": "לא",
        "bookseder": "איוב",
        "seder": "ו",
        "verseseder": "עד",
        "versenikud": "אִם־ לֹ֣א אָ֭מְרוּ מְתֵ֣י אָהֳלִ֑י מִֽי־ יִתֵּ֥ן מִ֝בְּשָׂר֗וֹ לֹ֣א נִשְׂבָּֽע׃ ",
        "versenonikud": "אם לא אמרו מתי אהלי מי יתן מבשרו לא נשבע "
    },
    {
        "bookchapter": "איוב",
        "chapter": "לא",
        "versechapter": "לב",
        "bookseder": "איוב",
        "seder": "ו",
        "verseseder": "עה",
        "versenikud": "בַּ֭חוּץ לֹא־ יָלִ֣ין גֵּ֑ר דְּ֝לָתַ֗י לָאֹ֥רַח אֶפְתָּֽח׃ ",
        "versenonikud": "בחוץ לא ילין גר דלתי לארח אפתח "
    },
    {
        "bookchapter": "איוב",
        "chapter": "לא",
        "versechapter": "לג",
        "bookseder": "איוב",
        "seder": "ו",
        "verseseder": "עו",
        "versenikud": "אִם־ כִּסִּ֣יתִי כְאָדָ֣ם פְּשָׁעָ֑י לִטְמ֖וֹן בְּחֻבִּ֣י עֲוֺֽנִי׃ ",
        "versenonikud": "אם כסיתי כאדם פשעי לטמון בחבי עוני "
    },
    {
        "bookchapter": "איוב",
        "chapter": "לא",
        "versechapter": "לד",
        "bookseder": "איוב",
        "seder": "ו",
        "verseseder": "עז",
        "versenikud": "כִּ֤י אֶֽעֱר֨וֹץ ׀ הָ֘מ֤וֹן רַבָּ֗ה וּבוּז־ מִשְׁפָּח֥וֹת יְחִתֵּ֑נִי וָ֝אֶדֹּ֗ם לֹא־ אֵ֥צֵא פָֽתַח׃ ",
        "versenonikud": "כי אערוץ  המון רבה ובוז משפחות יחתני ואדם לא אצא פתח "
    },
    {
        "bookchapter": "איוב",
        "chapter": "לא",
        "versechapter": "לה",
        "bookseder": "איוב",
        "seder": "ו",
        "verseseder": "עח",
        "versenikud": "מִ֤י יִתֶּן־ לִ֨י ׀ שֹׁ֘מֵ֤עַֽ לִ֗י הֶן־ תָּ֭וִי שַׁדַּ֣י יַעֲנֵ֑נִי וְסֵ֥פֶר כָּ֝תַ֗ב אִ֣ישׁ רִיבִֽי׃ ",
        "versenonikud": "מי יתן לי  שמע לי הן תוי שדי יענני וספר כתב איש ריבי "
    },
    {
        "bookchapter": "איוב",
        "chapter": "לא",
        "versechapter": "לו",
        "bookseder": "איוב",
        "seder": "ו",
        "verseseder": "עט",
        "versenikud": "אִם־ לֹ֣א עַל־ שִׁ֭כְמִי אֶשָּׂאֶ֑נּוּ אֶֽעֶנְדֶ֖נּוּ עֲטָר֣וֹת לִֽי׃ ",
        "versenonikud": "אם לא על שכמי אשאנו אענדנו עטרות לי "
    },
    {
        "bookchapter": "איוב",
        "chapter": "לא",
        "versechapter": "לז",
        "bookseder": "איוב",
        "seder": "ו",
        "verseseder": "פ",
        "versenikud": "מִסְפַּ֣ר צְ֭עָדַי אַגִּידֶ֑נּוּ כְּמוֹ־ נָ֝גִ֗יד אֲקָרֲבֶֽנּוּ׃ ",
        "versenonikud": "מספר צעדי אגידנו כמו נגיד אקרבנו "
    },
    {
        "bookchapter": "איוב",
        "chapter": "לא",
        "versechapter": "לח",
        "bookseder": "איוב",
        "seder": "ו",
        "verseseder": "פא",
        "versenikud": "אִם־ עָ֭לַי אַדְמָתִ֣י תִזְעָ֑ק וְ֝יַ֗חַד תְּלָמֶ֥יהָ יִבְכָּיֽוּן׃ ",
        "versenonikud": "אם עלי אדמתי תזעק ויחד תלמיה יבכיון "
    },
    {
        "bookchapter": "איוב",
        "chapter": "לא",
        "versechapter": "לט",
        "bookseder": "איוב",
        "seder": "ו",
        "verseseder": "פב",
        "versenikud": "אִם־ כֹּ֭חָהּ אָכַ֣לְתִּי בְלִי־ כָ֑סֶף וְנֶ֖פֶשׁ בְּעָלֶ֣יהָ הִפָּֽחְתִּי׃ ",
        "versenonikud": "אם כחה אכלתי בלי כסף ונפש בעליה הפחתי "
    },
    {
        "bookchapter": "איוב",
        "chapter": "לא",
        "versechapter": "מ",
        "bookseder": "איוב",
        "seder": "ו",
        "verseseder": "פג",
        "versenikud": "תַּ֤חַת חִטָּ֨ה ׀ יֵ֥צֵא ח֗וֹחַ וְתַֽחַת־ שְׂעֹרָ֥ה בָאְשָׁ֑ה תַּ֝֗מּוּ דִּבְרֵ֥י אִיּֽוֹב׃ ",
        "versenonikud": "תחת חטה  יצא חוח ותחת שערה באשה תמו דברי איוב "
    }
]