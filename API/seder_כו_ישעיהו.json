[
    {
        "bookchapter": "ישעיהו",
        "chapter": "סה",
        "versechapter": "ט",
        "bookseder": "ישעיהו",
        "seder": "כו",
        "verseseder": "א",
        "versenikud": "וְהוֹצֵאתִ֤י מִֽיַּעֲקֹב֙ זֶ֔רַע וּמִיהוּדָ֖ה יוֹרֵ֣שׁ הָרָ֑י וִירֵשׁ֣וּהָ בְחִירַ֔י וַעֲבָדַ֖י יִשְׁכְּנוּ־ שָֽׁמָּה׃ ",
        "versenonikud": "והוצאתי מיעקב זרע ומיהודה יורש הרי וירשוה בחירי ועבדי ישכנו שמה "
    },
    {
        "bookchapter": "ישעיהו",
        "chapter": "סה",
        "versechapter": "י",
        "bookseder": "ישעיהו",
        "seder": "כו",
        "verseseder": "ב",
        "versenikud": "וְהָיָ֤ה הַשָּׁרוֹן֙ לִנְוֵה־ צֹ֔אן וְעֵ֥מֶק עָכ֖וֹר לְרֵ֣בֶץ בָּקָ֑ר לְעַמִּ֖י אֲשֶׁ֥ר דְּרָשֽׁוּנִי׃ ",
        "versenonikud": "והיה השרון לנוה צאן ועמק עכור לרבץ בקר לעמי אשר דרשוני "
    },
    {
        "bookchapter": "ישעיהו",
        "chapter": "סה",
        "versechapter": "יא",
        "bookseder": "ישעיהו",
        "seder": "כו",
        "verseseder": "ג",
        "versenikud": "וְאַתֶּם֙ עֹזְבֵ֣י יְהוָ֔ה הַשְּׁכֵחִ֖ים אֶת־ הַ֣ר קָדְשִׁ֑י הַֽעֹרְכִ֤ים לַגַּד֙ שֻׁלְחָ֔ן וְהַֽמְמַלְאִ֖ים לַמְנִ֥י מִמְסָֽךְ׃ ",
        "versenonikud": "ואתם עזבי יהוה השכחים את הר קדשי הערכים לגד שלחן והממלאים למני ממסך "
    },
    {
        "bookchapter": "ישעיהו",
        "chapter": "סה",
        "versechapter": "יב",
        "bookseder": "ישעיהו",
        "seder": "כו",
        "verseseder": "ד",
        "versenikud": "וּמָנִ֨יתִי אֶתְכֶ֜ם לַחֶ֗רֶב וְכֻלְּכֶם֙ לַטֶּ֣בַח תִּכְרָ֔עוּ יַ֤עַן קָרָ֙אתִי֙ וְלֹ֣א עֲנִיתֶ֔ם דִּבַּ֖רְתִּי וְלֹ֣א שְׁמַעְתֶּ֑ם וַתַּעֲשׂ֤וּ הָרַע֙ בְּעֵינַ֔י וּבַאֲשֶׁ֥ר לֹֽא־ חָפַ֖צְתִּי בְּחַרְתֶּֽם׃ ",
        "versenonikud": "ומניתי אתכם לחרב וכלכם לטבח תכרעו יען קראתי ולא עניתם דברתי ולא שמעתם ותעשו הרע בעיני ובאשר לא חפצתי בחרתם "
    },
    {
        "bookchapter": "ישעיהו",
        "chapter": "סה",
        "versechapter": "יג",
        "bookseder": "ישעיהו",
        "seder": "כו",
        "verseseder": "ה",
        "versenikud": "לָכֵ֞ן כֹּה־ אָמַ֣ר ׀ אֲדֹנָ֣י יְהוִ֗ה הִנֵּ֨ה עֲבָדַ֤י ׀ יֹאכֵ֙לוּ֙ וְאַתֶּ֣ם תִּרְעָ֔בוּ הִנֵּ֧ה עֲבָדַ֛י יִשְׁתּ֖וּ וְאַתֶּ֣ם תִּצְמָ֑אוּ הִנֵּ֧ה עֲבָדַ֛י יִשְׂמָ֖חוּ וְאַתֶּ֥ם תֵּבֹֽשׁוּ׃ ",
        "versenonikud": "לכן כה אמר  אדני יהוה הנה עבדי  יאכלו ואתם תרעבו הנה עבדי ישתו ואתם תצמאו הנה עבדי ישמחו ואתם תבשו "
    },
    {
        "bookchapter": "ישעיהו",
        "chapter": "סה",
        "versechapter": "יד",
        "bookseder": "ישעיהו",
        "seder": "כו",
        "verseseder": "ו",
        "versenikud": "הִנֵּ֧ה עֲבָדַ֛י יָרֹ֖נּוּ מִטּ֣וּב לֵ֑ב וְאַתֶּ֤ם תִּצְעֲקוּ֙ מִכְּאֵ֣ב לֵ֔ב וּמִשֵּׁ֥בֶר ר֖וּחַ תְּיֵלִֽילוּ׃ ",
        "versenonikud": "הנה עבדי ירנו מטוב לב ואתם תצעקו מכאב לב ומשבר רוח תילילו "
    },
    {
        "bookchapter": "ישעיהו",
        "chapter": "סה",
        "versechapter": "טו",
        "bookseder": "ישעיהו",
        "seder": "כו",
        "verseseder": "ז",
        "versenikud": "וְהִנַּחְתֶּ֨ם שִׁמְכֶ֤ם לִשְׁבוּעָה֙ לִבְחִירַ֔י וֶהֱמִיתְךָ֖ אֲדֹנָ֣י יְהוִ֑ה וְלַעֲבָדָ֥יו יִקְרָ֖א שֵׁ֥ם אַחֵֽר׃ ",
        "versenonikud": "והנחתם שמכם לשבועה לבחירי והמיתך אדני יהוה ולעבדיו יקרא שם אחר "
    },
    {
        "bookchapter": "ישעיהו",
        "chapter": "סה",
        "versechapter": "טז",
        "bookseder": "ישעיהו",
        "seder": "כו",
        "verseseder": "ח",
        "versenikud": "אֲשֶׁ֨ר הַמִּתְבָּרֵ֜ךְ בָּאָ֗רֶץ יִתְבָּרֵךְ֙ בֵּאלֹהֵ֣י אָמֵ֔ן וְהַנִּשְׁבָּ֣ע בָּאָ֔רֶץ יִשָּׁבַ֖ע בֵּאלֹהֵ֣י אָמֵ֑ן כִּ֣י נִשְׁכְּח֗וּ הַצָּרוֹת֙ הָרִ֣אשֹׁנ֔וֹת וְכִ֥י נִסְתְּר֖וּ מֵעֵינָֽי׃ ",
        "versenonikud": "אשר המתברך בארץ יתברך באלהי אמן והנשבע בארץ ישבע באלהי אמן כי נשכחו הצרות הראשנות וכי נסתרו מעיני "
    },
    {
        "bookchapter": "ישעיהו",
        "chapter": "סה",
        "versechapter": "יז",
        "bookseder": "ישעיהו",
        "seder": "כו",
        "verseseder": "ט",
        "versenikud": "כִּֽי־ הִנְנִ֥י בוֹרֵ֛א שָׁמַ֥יִם חֲדָשִׁ֖ים וָאָ֣רֶץ חֲדָשָׁ֑ה וְלֹ֤א תִזָּכַ֙רְנָה֙ הָרִ֣אשֹׁנ֔וֹת וְלֹ֥א תַעֲלֶ֖ינָה עַל־ לֵֽב׃ ",
        "versenonikud": "כי הנני בורא שמים חדשים וארץ חדשה ולא תזכרנה הראשנות ולא תעלינה על לב "
    },
    {
        "bookchapter": "ישעיהו",
        "chapter": "סה",
        "versechapter": "יח",
        "bookseder": "ישעיהו",
        "seder": "כו",
        "verseseder": "י",
        "versenikud": "כִּֽי־ אִם־ שִׂ֤ישׂוּ וְגִ֙ילוּ֙ עֲדֵי־ עַ֔ד אֲשֶׁ֖ר אֲנִ֣י בוֹרֵ֑א כִּי֩ הִנְנִ֨י בוֹרֵ֧א אֶת־ יְרוּשָׁלִַ֛ם גִּילָ֖ה וְעַמָּ֥הּ מָשֽׂוֹשׂ׃ ",
        "versenonikud": "כי אם שישו וגילו עדי עד אשר אני בורא כי הנני בורא את ירושלם גילה ועמה משוש "
    },
    {
        "bookchapter": "ישעיהו",
        "chapter": "סה",
        "versechapter": "יט",
        "bookseder": "ישעיהו",
        "seder": "כו",
        "verseseder": "יא",
        "versenikud": "וְגַלְתִּ֥י בִירוּשָׁלִַ֖ם וְשַׂשְׂתִּ֣י בְעַמִּ֑י וְלֹֽא־ יִשָּׁמַ֥ע בָּהּ֙ ע֔וֹד ק֥וֹל בְּכִ֖י וְק֥וֹל זְעָקָֽה׃ ",
        "versenonikud": "וגלתי בירושלם וששתי בעמי ולא ישמע בה עוד קול בכי וקול זעקה "
    },
    {
        "bookchapter": "ישעיהו",
        "chapter": "סה",
        "versechapter": "כ",
        "bookseder": "ישעיהו",
        "seder": "כו",
        "verseseder": "יב",
        "versenikud": "לֹא־ יִֽהְיֶ֨ה מִשָּׁ֜ם ע֗וֹד ע֤וּל יָמִים֙ וְזָקֵ֔ן אֲשֶׁ֥ר לֹֽא־ יְמַלֵּ֖א אֶת־ יָמָ֑יו כִּ֣י הַנַּ֗עַר בֶּן־ מֵאָ֤ה שָׁנָה֙ יָמ֔וּת וְהַ֣חוֹטֶ֔א בֶּן־ מֵאָ֥ה שָׁנָ֖ה יְקֻלָּֽל׃ ",
        "versenonikud": "לא יהיה משם עוד עול ימים וזקן אשר לא ימלא את ימיו כי הנער בן מאה שנה ימות והחוטא בן מאה שנה יקלל "
    },
    {
        "bookchapter": "ישעיהו",
        "chapter": "סה",
        "versechapter": "כא",
        "bookseder": "ישעיהו",
        "seder": "כו",
        "verseseder": "יג",
        "versenikud": "וּבָנ֥וּ בָתִּ֖ים וְיָשָׁ֑בוּ וְנָטְע֣וּ כְרָמִ֔ים וְאָכְל֖וּ פִּרְיָֽם׃ ",
        "versenonikud": "ובנו בתים וישבו ונטעו כרמים ואכלו פרים "
    },
    {
        "bookchapter": "ישעיהו",
        "chapter": "סה",
        "versechapter": "כב",
        "bookseder": "ישעיהו",
        "seder": "כו",
        "verseseder": "יד",
        "versenikud": "לֹ֤א יִבְנוּ֙ וְאַחֵ֣ר יֵשֵׁ֔ב לֹ֥א יִטְּע֖וּ וְאַחֵ֣ר יֹאכֵ֑ל כִּֽי־ כִימֵ֤י הָעֵץ֙ יְמֵ֣י עַמִּ֔י וּמַעֲשֵׂ֥ה יְדֵיהֶ֖ם יְבַלּ֥וּ בְחִירָֽי׃ ",
        "versenonikud": "לא יבנו ואחר ישב לא יטעו ואחר יאכל כי כימי העץ ימי עמי ומעשה ידיהם יבלו בחירי "
    },
    {
        "bookchapter": "ישעיהו",
        "chapter": "סה",
        "versechapter": "כג",
        "bookseder": "ישעיהו",
        "seder": "כו",
        "verseseder": "טו",
        "versenikud": "לֹ֤א יִֽיגְעוּ֙ לָרִ֔יק וְלֹ֥א יֵלְד֖וּ לַבֶּהָלָ֑ה כִּ֣י זֶ֜רַע בְּרוּכֵ֤י יְהוָה֙ הֵ֔מָּה וְצֶאֱצָאֵיהֶ֖ם אִתָּֽם׃ ",
        "versenonikud": "לא ייגעו לריק ולא ילדו לבהלה כי זרע ברוכי יהוה המה וצאצאיהם אתם "
    },
    {
        "bookchapter": "ישעיהו",
        "chapter": "סה",
        "versechapter": "כד",
        "bookseder": "ישעיהו",
        "seder": "כו",
        "verseseder": "טז",
        "versenikud": "וְהָיָ֥ה טֶֽרֶם־ יִקְרָ֖אוּ וַאֲנִ֣י אֶעֱנֶ֑ה ע֛וֹד הֵ֥ם מְדַבְּרִ֖ים וַאֲנִ֥י אֶשְׁמָֽע׃ ",
        "versenonikud": "והיה טרם יקראו ואני אענה עוד הם מדברים ואני אשמע "
    },
    {
        "bookchapter": "ישעיהו",
        "chapter": "סה",
        "versechapter": "כה",
        "bookseder": "ישעיהו",
        "seder": "כו",
        "verseseder": "יז",
        "versenikud": "זְאֵ֨ב וְטָלֶ֜ה יִרְע֣וּ כְאֶחָ֗ד וְאַרְיֵה֙ כַּבָּקָ֣ר יֹֽאכַל־ תֶּ֔בֶן וְנָחָ֖שׁ עָפָ֣ר לַחְמ֑וֹ לֹֽא־ יָרֵ֧עוּ וְלֹֽא־ יַשְׁחִ֛יתוּ בְּכָל־ הַ֥ר קָדְשִׁ֖י אָמַ֥ר יְהוָֽה׃ ",
        "versenonikud": "זאב וטלה ירעו כאחד ואריה כבקר יאכל תבן ונחש עפר לחמו לא ירעו ולא ישחיתו בכל הר קדשי אמר יהוה "
    },
    {
        "bookchapter": "ישעיהו",
        "chapter": "סו",
        "versechapter": "א",
        "bookseder": "ישעיהו",
        "seder": "כו",
        "verseseder": "יח",
        "versenikud": "כֹּ֚ה אָמַ֣ר יְהוָ֔ה הַשָּׁמַ֣יִם כִּסְאִ֔י וְהָאָ֖רֶץ הֲדֹ֣ם רַגְלָ֑י אֵי־ זֶ֥ה בַ֙יִת֙ אֲשֶׁ֣ר תִּבְנוּ־ לִ֔י וְאֵי־ זֶ֥ה מָק֖וֹם מְנוּחָתִֽי׃ ",
        "versenonikud": "כה אמר יהוה השמים כסאי והארץ הדם רגלי אי זה בית אשר תבנו לי ואי זה מקום מנוחתי "
    },
    {
        "bookchapter": "ישעיהו",
        "chapter": "סו",
        "versechapter": "ב",
        "bookseder": "ישעיהו",
        "seder": "כו",
        "verseseder": "יט",
        "versenikud": "וְאֶת־ כָּל־ אֵ֙לֶּה֙ יָדִ֣י עָשָׂ֔תָה וַיִּהְי֥וּ כָל־ אֵ֖לֶּה נְאֻם־ יְהוָ֑ה וְאֶל־ זֶ֣ה אַבִּ֔יט אֶל־ עָנִי֙ וּנְכֵה־ ר֔וּחַ וְחָרֵ֖ד עַל־ דְּבָרִֽי׃ ",
        "versenonikud": "ואת כל אלה ידי עשתה ויהיו כל אלה נאם יהוה ואל זה אביט אל עני ונכה רוח וחרד על דברי "
    },
    {
        "bookchapter": "ישעיהו",
        "chapter": "סו",
        "versechapter": "ג",
        "bookseder": "ישעיהו",
        "seder": "כו",
        "verseseder": "כ",
        "versenikud": "שׁוֹחֵ֨ט הַשּׁ֜וֹר מַכֵּה־ אִ֗ישׁ זוֹבֵ֤חַ הַשֶּׂה֙ עֹ֣רֵֽף כֶּ֔לֶב מַעֲלֵ֤ה מִנְחָה֙ דַּם־ חֲזִ֔יר מַזְכִּ֥יר לְבֹנָ֖ה מְבָ֣רֵֽךְ אָ֑וֶן גַּם־ הֵ֗מָּה בָּֽחֲרוּ֙ בְּדַרְכֵיהֶ֔ם וּבְשִׁקּוּצֵיהֶ֖ם נַפְשָׁ֥ם חָפֵֽצָה׃ ",
        "versenonikud": "שוחט השור מכה איש זובח השה ערף כלב מעלה מנחה דם חזיר מזכיר לבנה מברך און גם המה בחרו בדרכיהם ובשקוציהם נפשם חפצה "
    },
    {
        "bookchapter": "ישעיהו",
        "chapter": "סו",
        "versechapter": "ד",
        "bookseder": "ישעיהו",
        "seder": "כו",
        "verseseder": "כא",
        "versenikud": "גַּם־ אֲנִ֞י אֶבְחַ֣ר בְּתַעֲלֻלֵיהֶ֗ם וּמְגֽוּרֹתָם֙ אָבִ֣יא לָהֶ֔ם יַ֤עַן קָרָ֙אתִי֙ וְאֵ֣ין עוֹנֶ֔ה דִּבַּ֖רְתִּי וְלֹ֣א שָׁמֵ֑עוּ וַיַּעֲשׂ֤וּ הָרַע֙ בְּעֵינַ֔י וּבַאֲשֶׁ֥ר לֹֽא־ חָפַ֖צְתִּי בָּחָֽרוּ׃ ",
        "versenonikud": "גם אני אבחר בתעלליהם ומגורתם אביא להם יען קראתי ואין עונה דברתי ולא שמעו ויעשו הרע בעיני ובאשר לא חפצתי בחרו "
    },
    {
        "bookchapter": "ישעיהו",
        "chapter": "סו",
        "versechapter": "ה",
        "bookseder": "ישעיהו",
        "seder": "כו",
        "verseseder": "כב",
        "versenikud": "שִׁמְעוּ֙ דְּבַר־ יְהוָ֔ה הַחֲרֵדִ֖ים אֶל־ דְּבָר֑וֹ אָמְרוּ֩ אֲחֵיכֶ֨ם שֹׂנְאֵיכֶ֜ם מְנַדֵּיכֶ֗ם לְמַ֤עַן שְׁמִי֙ יִכְבַּ֣ד יְהוָ֔ה וְנִרְאֶ֥ה בְשִׂמְחַתְכֶ֖ם וְהֵ֥ם יֵבֹֽשׁוּ׃ ",
        "versenonikud": "שמעו דבר יהוה החרדים אל דברו אמרו אחיכם שנאיכם מנדיכם למען שמי יכבד יהוה ונראה בשמחתכם והם יבשו "
    },
    {
        "bookchapter": "ישעיהו",
        "chapter": "סו",
        "versechapter": "ו",
        "bookseder": "ישעיהו",
        "seder": "כו",
        "verseseder": "כג",
        "versenikud": "ק֤וֹל שָׁאוֹן֙ מֵעִ֔יר ק֖וֹל מֵֽהֵיכָ֑ל ק֣וֹל יְהוָ֔ה מְשַׁלֵּ֥ם גְּמ֖וּל לְאֹיְבָֽיו׃ ",
        "versenonikud": "קול שאון מעיר קול מהיכל קול יהוה משלם גמול לאיביו "
    },
    {
        "bookchapter": "ישעיהו",
        "chapter": "סו",
        "versechapter": "ז",
        "bookseder": "ישעיהו",
        "seder": "כו",
        "verseseder": "כד",
        "versenikud": "בְּטֶ֥רֶם תָּחִ֖יל יָלָ֑דָה בְּטֶ֨רֶם יָב֥וֹא חֵ֛בֶל לָ֖הּ וְהִמְלִ֥יטָה זָכָֽר׃ ",
        "versenonikud": "בטרם תחיל ילדה בטרם יבוא חבל לה והמליטה זכר "
    },
    {
        "bookchapter": "ישעיהו",
        "chapter": "סו",
        "versechapter": "ח",
        "bookseder": "ישעיהו",
        "seder": "כו",
        "verseseder": "כה",
        "versenikud": "מִֽי־ שָׁמַ֣ע כָּזֹ֗את מִ֤י רָאָה֙ כָּאֵ֔לֶּה הֲי֤וּחַל אֶ֙רֶץ֙ בְּי֣וֹם אֶחָ֔ד אִם־ יִוָּ֥לֵֽד גּ֖וֹי פַּ֣עַם אֶחָ֑ת כִּֽי־ חָ֛לָה גַּם־ יָלְדָ֥ה צִיּ֖וֹן אֶת־ בָּנֶֽיהָ׃ ",
        "versenonikud": "מי שמע כזאת מי ראה כאלה היוחל ארץ ביום אחד אם יולד גוי פעם אחת כי חלה גם ילדה ציון את בניה "
    },
    {
        "bookchapter": "ישעיהו",
        "chapter": "סו",
        "versechapter": "ט",
        "bookseder": "ישעיהו",
        "seder": "כו",
        "verseseder": "כו",
        "versenikud": "הַאֲנִ֥י אַשְׁבִּ֛יר וְלֹ֥א אוֹלִ֖יד יֹאמַ֣ר יְהוָ֑ה אִם־ אֲנִ֧י הַמּוֹלִ֛יד וְעָצַ֖רְתִּי אָמַ֥ר אֱלֹהָֽיִךְ׃ ",
        "versenonikud": "האני אשביר ולא אוליד יאמר יהוה אם אני המוליד ועצרתי אמר אלהיך "
    },
    {
        "bookchapter": "ישעיהו",
        "chapter": "סו",
        "versechapter": "י",
        "bookseder": "ישעיהו",
        "seder": "כו",
        "verseseder": "כז",
        "versenikud": "שִׂמְח֧וּ אֶת־ יְרוּשָׁלִַ֛ם וְגִ֥ילוּ בָ֖הּ כָּל־ אֹהֲבֶ֑יהָ שִׂ֤ישׂוּ אִתָּהּ֙ מָשׂ֔וֹשׂ כָּל־ הַמִּֽתְאַבְּלִ֖ים עָלֶֽיהָ׃ ",
        "versenonikud": "שמחו את ירושלם וגילו בה כל אהביה שישו אתה משוש כל המתאבלים עליה "
    },
    {
        "bookchapter": "ישעיהו",
        "chapter": "סו",
        "versechapter": "יא",
        "bookseder": "ישעיהו",
        "seder": "כו",
        "verseseder": "כח",
        "versenikud": "לְמַ֤עַן תִּֽינְקוּ֙ וּשְׂבַעְתֶּ֔ם מִשֹּׁ֖ד תַּנְחֻמֶ֑יהָ לְמַ֧עַן תָּמֹ֛צּוּ וְהִתְעַנַּגְתֶּ֖ם מִזִּ֥יז כְּבוֹדָֽהּ׃ ",
        "versenonikud": "למען תינקו ושבעתם משד תנחמיה למען תמצו והתענגתם מזיז כבודה "
    },
    {
        "bookchapter": "ישעיהו",
        "chapter": "סו",
        "versechapter": "יב",
        "bookseder": "ישעיהו",
        "seder": "כו",
        "verseseder": "כט",
        "versenikud": "כִּֽי־ כֹ֣ה ׀ אָמַ֣ר יְהוָ֗ה הִנְנִ֣י נֹטֶֽה־ אֵ֠לֶיהָ כְּנָהָ֨ר שָׁל֜וֹם וּכְנַ֧חַל שׁוֹטֵ֛ף כְּב֥וֹד גּוֹיִ֖ם וִֽינַקְתֶּ֑ם עַל־ צַד֙ תִּנָּשֵׂ֔אוּ וְעַל־ בִּרְכַּ֖יִם תְּשָׁעֳשָֽׁעוּ׃ ",
        "versenonikud": "כי כה  אמר יהוה הנני נטה אליה כנהר שלום וכנחל שוטף כבוד גוים וינקתם על צד תנשאו ועל ברכים תשעשעו "
    },
    {
        "bookchapter": "ישעיהו",
        "chapter": "סו",
        "versechapter": "יג",
        "bookseder": "ישעיהו",
        "seder": "כו",
        "verseseder": "ל",
        "versenikud": "כְּאִ֕ישׁ אֲשֶׁ֥ר אִמּ֖וֹ תְּנַחֲמֶ֑נּוּ כֵּ֤ן אָֽנֹכִי֙ אֲנַ֣חֶמְכֶ֔ם וּבִירֽוּשָׁלִַ֖ם תְּנֻחָֽמוּ׃ ",
        "versenonikud": "כאיש אשר אמו תנחמנו כן אנכי אנחמכם ובירושלם תנחמו "
    },
    {
        "bookchapter": "ישעיהו",
        "chapter": "סו",
        "versechapter": "יד",
        "bookseder": "ישעיהו",
        "seder": "כו",
        "verseseder": "לא",
        "versenikud": "וּרְאִיתֶם֙ וְשָׂ֣שׂ לִבְּכֶ֔ם וְעַצְמוֹתֵיכֶ֖ם כַּדֶּ֣שֶׁא תִפְרַ֑חְנָה וְנוֹדְעָ֤ה יַד־ יְהוָה֙ אֶת־ עֲבָדָ֔יו וְזָעַ֖ם אֶת־ אֹיְבָֽיו׃ ",
        "versenonikud": "וראיתם ושש לבכם ועצמותיכם כדשא תפרחנה ונודעה יד יהוה את עבדיו וזעם את איביו "
    },
    {
        "bookchapter": "ישעיהו",
        "chapter": "סו",
        "versechapter": "טו",
        "bookseder": "ישעיהו",
        "seder": "כו",
        "verseseder": "לב",
        "versenikud": "כִּֽי־ הִנֵּ֤ה יְהוָה֙ בָּאֵ֣שׁ יָב֔וֹא וְכַסּוּפָ֖ה מַרְכְּבֹתָ֑יו לְהָשִׁ֤יב בְּחֵמָה֙ אַפּ֔וֹ וְגַעֲרָת֖וֹ בְּלַהֲבֵי־ אֵֽשׁ׃ ",
        "versenonikud": "כי הנה יהוה באש יבוא וכסופה מרכבתיו להשיב בחמה אפו וגערתו בלהבי אש "
    },
    {
        "bookchapter": "ישעיהו",
        "chapter": "סו",
        "versechapter": "טז",
        "bookseder": "ישעיהו",
        "seder": "כו",
        "verseseder": "לג",
        "versenikud": "כִּ֤י בָאֵשׁ֙ יְהוָ֣ה נִשְׁפָּ֔ט וּבְחַרְבּ֖וֹ אֶת־ כָּל־ בָּשָׂ֑ר וְרַבּ֖וּ חַֽלְלֵ֥י יְהוָֽה׃ ",
        "versenonikud": "כי באש יהוה נשפט ובחרבו את כל בשר ורבו חללי יהוה "
    },
    {
        "bookchapter": "ישעיהו",
        "chapter": "סו",
        "versechapter": "יז",
        "bookseder": "ישעיהו",
        "seder": "כו",
        "verseseder": "לד",
        "versenikud": "הַמִּתְקַדְּשִׁ֨ים וְהַמִּֽטַּהֲרִ֜ים אֶל־ הַגַּנּ֗וֹת אַחַ֤ר אחד אַחַת֙ בַּתָּ֔וֶךְ אֹֽכְלֵי֙ בְּשַׂ֣ר הַחֲזִ֔יר וְהַשֶּׁ֖קֶץ וְהָעַכְבָּ֑ר יַחְדָּ֥ו יָסֻ֖פוּ נְאֻם־ יְהוָֽה׃ ",
        "versenonikud": "המתקדשים והמטהרים אל הגנות אחר אחד אחת בתוך אכלי בשר החזיר והשקץ והעכבר יחדו יספו נאם יהוה "
    },
    {
        "bookchapter": "ישעיהו",
        "chapter": "סו",
        "versechapter": "יח",
        "bookseder": "ישעיהו",
        "seder": "כו",
        "verseseder": "לה",
        "versenikud": "וְאָנֹכִ֗י מַעֲשֵׂיהֶם֙ וּמַחְשְׁבֹ֣תֵיהֶ֔ם בָּאָ֕ה לְקַבֵּ֥ץ אֶת־ כָּל־ הַגּוֹיִ֖ם וְהַלְּשֹׁנ֑וֹת וּבָ֖אוּ וְרָא֥וּ אֶת־ כְּבוֹדִֽי׃ ",
        "versenonikud": "ואנכי מעשיהם ומחשבתיהם באה לקבץ את כל הגוים והלשנות ובאו וראו את כבודי "
    },
    {
        "bookchapter": "ישעיהו",
        "chapter": "סו",
        "versechapter": "יט",
        "bookseder": "ישעיהו",
        "seder": "כו",
        "verseseder": "לו",
        "versenikud": "וְשַׂמְתִּ֨י בָהֶ֜ם א֗וֹת וְשִׁלַּחְתִּ֣י מֵהֶ֣ם ׀ פְּ֠לֵיטִים אֶֽל־ הַגּוֹיִ֞ם תַּרְשִׁ֨ישׁ פּ֥וּל וְל֛וּד מֹ֥שְׁכֵי קֶ֖שֶׁת תֻּבַ֣ל וְיָוָ֑ן הָאִיִּ֣ים הָרְחֹקִ֗ים אֲשֶׁ֨ר לֹא־ שָׁמְע֤וּ אֶת־ שִׁמְעִי֙ וְלֹא־ רָא֣וּ אֶת־ כְּבוֹדִ֔י וְהִגִּ֥ידוּ אֶת־ כְּבוֹדִ֖י בַּגּוֹיִֽם׃ ",
        "versenonikud": "ושמתי בהם אות ושלחתי מהם  פליטים אל הגוים תרשיש פול ולוד משכי קשת תבל ויון האיים הרחקים אשר לא שמעו את שמעי ולא ראו את כבודי והגידו את כבודי בגוים "
    },
    {
        "bookchapter": "ישעיהו",
        "chapter": "סו",
        "versechapter": "כ",
        "bookseder": "ישעיהו",
        "seder": "כו",
        "verseseder": "לז",
        "versenikud": "וְהֵבִ֣יאוּ אֶת־ כָּל־ אֲחֵיכֶ֣ם מִכָּל־ הַגּוֹיִ֣ם ׀ מִנְחָ֣ה ׀ לַֽיהוָ֡ה בַּסּוּסִ֡ים וּ֠בָרֶכֶב וּבַצַּבִּ֨ים וּבַפְּרָדִ֜ים וּבַכִּרְכָּר֗וֹת עַ֣ל הַ֥ר קָדְשִׁ֛י יְרוּשָׁלִַ֖ם אָמַ֣ר יְהוָ֑ה כַּאֲשֶׁ֣ר יָבִיאוּ֩ בְנֵ֨י יִשְׂרָאֵ֧ל אֶת־ הַמִּנְחָ֛ה בִּכְלִ֥י טָה֖וֹר בֵּ֥ית יְהוָֽה׃ ",
        "versenonikud": "והביאו את כל אחיכם מכל הגוים  מנחה  ליהוה בסוסים וברכב ובצבים ובפרדים ובכרכרות על הר קדשי ירושלם אמר יהוה כאשר יביאו בני ישראל את המנחה בכלי טהור בית יהוה "
    },
    {
        "bookchapter": "ישעיהו",
        "chapter": "סו",
        "versechapter": "כא",
        "bookseder": "ישעיהו",
        "seder": "כו",
        "verseseder": "לח",
        "versenikud": "וְגַם־ מֵהֶ֥ם אֶקַּ֛ח לַכֹּהֲנִ֥ים לַלְוִיִּ֖ם אָמַ֥ר יְהוָֽה׃ ",
        "versenonikud": "וגם מהם אקח לכהנים ללוים אמר יהוה "
    },
    {
        "bookchapter": "ישעיהו",
        "chapter": "סו",
        "versechapter": "כב",
        "bookseder": "ישעיהו",
        "seder": "כו",
        "verseseder": "לט",
        "versenikud": "כִּ֣י כַאֲשֶׁ֣ר הַשָּׁמַ֣יִם הַ֠חֳדָשִׁים וְהָאָ֨רֶץ הַחֲדָשָׁ֜ה אֲשֶׁ֨ר אֲנִ֥י עֹשֶׂ֛ה עֹמְדִ֥ים לְפָנַ֖י נְאֻם־ יְהוָ֑ה כֵּ֛ן יַעֲמֹ֥ד זַרְעֲכֶ֖ם וְשִׁמְכֶֽם׃ ",
        "versenonikud": "כי כאשר השמים החדשים והארץ החדשה אשר אני עשה עמדים לפני נאם יהוה כן יעמד זרעכם ושמכם "
    },
    {
        "bookchapter": "ישעיהו",
        "chapter": "סו",
        "versechapter": "כג",
        "bookseder": "ישעיהו",
        "seder": "כו",
        "verseseder": "מ",
        "versenikud": "וְהָיָ֗ה מִֽדֵּי־ חֹ֙דֶשׁ֙ בְּחָדְשׁ֔וֹ וּמִדֵּ֥י שַׁבָּ֖ת בְּשַׁבַּתּ֑וֹ יָב֧וֹא כָל־ בָּשָׂ֛ר לְהִשְׁתַּחֲוֺ֥ת לְפָנַ֖י אָמַ֥ר יְהוָֽה׃ ",
        "versenonikud": "והיה מדי חדש בחדשו ומדי שבת בשבתו יבוא כל בשר להשתחות לפני אמר יהוה "
    },
    {
        "bookchapter": "ישעיהו",
        "chapter": "סו",
        "versechapter": "כד",
        "bookseder": "ישעיהו",
        "seder": "כו",
        "verseseder": "מא",
        "versenikud": "וְיָצְא֣וּ וְרָא֔וּ בְּפִגְרֵי֙ הָאֲנָשִׁ֔ים הַפֹּשְׁעִ֖ים בִּ֑י כִּ֣י תוֹלַעְתָּ֞ם לֹ֣א תָמ֗וּת וְאִשָּׁם֙ לֹ֣א תִכְבֶּ֔ה וְהָי֥וּ דֵרָא֖וֹן לְכָל־ בָּשָֽׂר׃ ",
        "versenonikud": "ויצאו וראו בפגרי האנשים הפשעים בי כי תולעתם לא תמות ואשם לא תכבה והיו דראון לכל בשר "
    }
]