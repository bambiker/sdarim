[
    {
        "bookchapter": "תהילים",
        "chapter": "לה",
        "versechapter": "א",
        "bookseder": "תהילים",
        "seder": "ד",
        "verseseder": "צו",
        "versenikud": "לְדָוִ֨ד ׀ רִיבָ֣ה יְ֭הוָה אֶת־ יְרִיבַ֑י לְ֝חַ֗ם אֶת־ לֹֽחֲמָֽי׃ ",
        "versenonikud": "לדוד  ריבה יהוה את יריבי לחם את לחמי "
    },
    {
        "bookchapter": "תהילים",
        "chapter": "לה",
        "versechapter": "ב",
        "bookseder": "תהילים",
        "seder": "ד",
        "verseseder": "צז",
        "versenikud": "הַחֲזֵ֣ק מָגֵ֣ן וְצִנָּ֑ה וְ֝ק֗וּמָה בְּעֶזְרָתִֽי׃ ",
        "versenonikud": "החזק מגן וצנה וקומה בעזרתי "
    },
    {
        "bookchapter": "תהילים",
        "chapter": "לה",
        "versechapter": "ג",
        "bookseder": "תהילים",
        "seder": "ד",
        "verseseder": "צח",
        "versenikud": "וְהָ֘רֵ֤ק חֲנִ֣ית וּ֭סְגֹר לִקְרַ֣את רֹדְפָ֑י אֱמֹ֥ר לְ֝נַפְשִׁ֗י יְֽשֻׁעָתֵ֥ךְ אָֽנִי׃ ",
        "versenonikud": "והרק חנית וסגר לקראת רדפי אמר לנפשי ישעתך אני "
    },
    {
        "bookchapter": "תהילים",
        "chapter": "לה",
        "versechapter": "ד",
        "bookseder": "תהילים",
        "seder": "ד",
        "verseseder": "צט",
        "versenikud": "יֵבֹ֣שׁוּ וְיִכָּלְמוּ֮ מְבַקְשֵׁ֪י נַ֫פְשִׁ֥י יִסֹּ֣גוּ אָח֣וֹר וְיַחְפְּר֑וּ חֹ֝שְׁבֵ֗י רָעָתִֽי׃ ",
        "versenonikud": "יבשו ויכלמו מבקשי נפשי יסגו אחור ויחפרו חשבי רעתי "
    },
    {
        "bookchapter": "תהילים",
        "chapter": "לה",
        "versechapter": "ה",
        "bookseder": "תהילים",
        "seder": "ד",
        "verseseder": "ק",
        "versenikud": "יִֽהְי֗וּ כְּמֹ֥ץ לִפְנֵי־ ר֑וּחַ וּמַלְאַ֖ךְ יְהוָ֣ה דּוֹחֶֽה׃ ",
        "versenonikud": "יהיו כמץ לפני רוח ומלאך יהוה דוחה "
    },
    {
        "bookchapter": "תהילים",
        "chapter": "לה",
        "versechapter": "ו",
        "bookseder": "תהילים",
        "seder": "ד",
        "verseseder": "קא",
        "versenikud": "יְֽהִי־ דַרְכָּ֗ם חֹ֥שֶׁךְ וַחֲלַקְלַקּ֑וֹת וּמַלְאַ֥ךְ יְ֝הוָ֗ה רֹדְפָֽם׃ ",
        "versenonikud": "יהי דרכם חשך וחלקלקות ומלאך יהוה רדפם "
    },
    {
        "bookchapter": "תהילים",
        "chapter": "לה",
        "versechapter": "ז",
        "bookseder": "תהילים",
        "seder": "ד",
        "verseseder": "קב",
        "versenikud": "כִּֽי־ חִנָּ֣ם טָֽמְנוּ־ לִ֭י שַׁ֣חַת רִשְׁתָּ֑ם חִ֝נָּ֗ם חָפְר֥וּ לְנַפְשִֽׁי׃ ",
        "versenonikud": "כי חנם טמנו לי שחת רשתם חנם חפרו לנפשי "
    },
    {
        "bookchapter": "תהילים",
        "chapter": "לה",
        "versechapter": "ח",
        "bookseder": "תהילים",
        "seder": "ד",
        "verseseder": "קג",
        "versenikud": "תְּבוֹאֵ֣הוּ שׁוֹאָה֮ לֹֽא־ יֵ֫דָ֥ע וְרִשְׁתּ֣וֹ אֲשֶׁר־ טָמַ֣ן תִּלְכְּד֑וֹ בְּ֝שׁוֹאָ֗ה יִפָּל־ בָּֽהּ׃ ",
        "versenonikud": "תבואהו שואה לא ידע ורשתו אשר טמן תלכדו בשואה יפל בה "
    },
    {
        "bookchapter": "תהילים",
        "chapter": "לה",
        "versechapter": "ט",
        "bookseder": "תהילים",
        "seder": "ד",
        "verseseder": "קד",
        "versenikud": "וְ֭נַפְשִׁי תָּגִ֣יל בַּיהוָ֑ה תָּ֝שִׂישׂ בִּישׁוּעָתֽוֹ׃ ",
        "versenonikud": "ונפשי תגיל ביהוה תשיש בישועתו "
    },
    {
        "bookchapter": "תהילים",
        "chapter": "לה",
        "versechapter": "י",
        "bookseder": "תהילים",
        "seder": "ד",
        "verseseder": "קה",
        "versenikud": "כָּ֥ל עַצְמוֹתַ֨י ׀ תֹּאמַרְנָה֮ יְהוָ֗ה מִ֥י כָ֫מ֥וֹךָ מַצִּ֣יל עָ֭נִי מֵחָזָ֣ק מִמֶּ֑נּוּ וְעָנִ֥י וְ֝אֶבְי֗וֹן מִגֹּזְלֽוֹ׃ ",
        "versenonikud": "כל עצמותי  תאמרנה יהוה מי כמוך מציל עני מחזק ממנו ועני ואביון מגזלו "
    },
    {
        "bookchapter": "תהילים",
        "chapter": "לה",
        "versechapter": "יא",
        "bookseder": "תהילים",
        "seder": "ד",
        "verseseder": "קו",
        "versenikud": "יְ֭קוּמוּן עֵדֵ֣י חָמָ֑ס אֲשֶׁ֥ר לֹא־ יָ֝דַ֗עְתִּי יִשְׁאָלֽוּנִי׃ ",
        "versenonikud": "יקומון עדי חמס אשר לא ידעתי ישאלוני "
    },
    {
        "bookchapter": "תהילים",
        "chapter": "לה",
        "versechapter": "יב",
        "bookseder": "תהילים",
        "seder": "ד",
        "verseseder": "קז",
        "versenikud": "יְשַׁלְּמ֣וּנִי רָ֭עָה תַּ֥חַת טוֹבָ֗ה שְׁכ֣וֹל לְנַפְשִֽׁי׃ ",
        "versenonikud": "ישלמוני רעה תחת טובה שכול לנפשי "
    },
    {
        "bookchapter": "תהילים",
        "chapter": "לה",
        "versechapter": "יג",
        "bookseder": "תהילים",
        "seder": "ד",
        "verseseder": "קח",
        "versenikud": "וַאֲנִ֤י ׀ בַּחֲלוֹתָ֡ם לְב֬וּשִׁי שָׂ֗ק עִנֵּ֣יתִי בַצּ֣וֹם נַפְשִׁ֑י וּ֝תְפִלָּתִ֗י עַל־ חֵיקִ֥י תָשֽׁוּב׃ ",
        "versenonikud": "ואני  בחלותם לבושי שק עניתי בצום נפשי ותפלתי על חיקי תשוב "
    },
    {
        "bookchapter": "תהילים",
        "chapter": "לה",
        "versechapter": "יד",
        "bookseder": "תהילים",
        "seder": "ד",
        "verseseder": "קט",
        "versenikud": "כְּרֵֽעַ־ כְּאָ֣ח לִ֭י הִתְהַלָּ֑כְתִּי כַּאֲבֶל־ אֵ֝֗ם קֹדֵ֥ר שַׁחֽוֹתִי׃ ",
        "versenonikud": "כרע כאח לי התהלכתי כאבל אם קדר שחותי "
    },
    {
        "bookchapter": "תהילים",
        "chapter": "לה",
        "versechapter": "טו",
        "bookseder": "תהילים",
        "seder": "ד",
        "verseseder": "קי",
        "versenikud": "וּבְצַלְעִי֮ שָׂמְח֪וּ וְֽנֶאֱ֫סָ֥פוּ נֶאֶסְפ֬וּ עָלַ֣י נֵ֭כִים וְלֹ֣א יָדַ֑עְתִּי קָֽרְע֥וּ וְלֹא־ דָֽמּוּ׃ ",
        "versenonikud": "ובצלעי שמחו ונאספו נאספו עלי נכים ולא ידעתי קרעו ולא דמו "
    },
    {
        "bookchapter": "תהילים",
        "chapter": "לה",
        "versechapter": "טז",
        "bookseder": "תהילים",
        "seder": "ד",
        "verseseder": "קיא",
        "versenikud": "בְּ֭חַנְפֵי לַעֲגֵ֣י מָע֑וֹג חָרֹ֖ק עָלַ֣י שִׁנֵּֽימוֹ׃ ",
        "versenonikud": "בחנפי לעגי מעוג חרק עלי שנימו "
    },
    {
        "bookchapter": "תהילים",
        "chapter": "לה",
        "versechapter": "יז",
        "bookseder": "תהילים",
        "seder": "ד",
        "verseseder": "קיב",
        "versenikud": "אֲדֹנָי֮ כַּמָּ֪ה תִּ֫רְאֶ֥ה הָשִׁ֣יבָה נַ֭פְשִׁי מִשֹּׁאֵיהֶ֑ם מִ֝כְּפִירִ֗ים יְחִידָתִֽי׃ ",
        "versenonikud": "אדני כמה תראה השיבה נפשי משאיהם מכפירים יחידתי "
    },
    {
        "bookchapter": "תהילים",
        "chapter": "לה",
        "versechapter": "יח",
        "bookseder": "תהילים",
        "seder": "ד",
        "verseseder": "קיג",
        "versenikud": "א֭וֹדְךָ בְּקָהָ֣ל רָ֑ב בְּעַ֖ם עָצ֣וּם אֲהַֽלְלֶֽךָּ׃ ",
        "versenonikud": "אודך בקהל רב בעם עצום אהללך "
    },
    {
        "bookchapter": "תהילים",
        "chapter": "לה",
        "versechapter": "יט",
        "bookseder": "תהילים",
        "seder": "ד",
        "verseseder": "קיד",
        "versenikud": "אַֽל־ יִשְׂמְחוּ־ לִ֣י אֹיְבַ֣י שֶׁ֑קֶר שֹׂנְאַ֥י חִ֝נָּ֗ם יִקְרְצוּ־ עָֽיִן׃ ",
        "versenonikud": "אל ישמחו לי איבי שקר שנאי חנם יקרצו עין "
    },
    {
        "bookchapter": "תהילים",
        "chapter": "לה",
        "versechapter": "כ",
        "bookseder": "תהילים",
        "seder": "ד",
        "verseseder": "קטו",
        "versenikud": "כִּ֤י לֹ֥א שָׁל֗וֹם יְדַ֫בֵּ֥רוּ וְעַ֥ל רִגְעֵי־ אֶ֑רֶץ דִּבְרֵ֥י מִ֝רְמוֹת יַחֲשֹׁבֽוּן׃ ",
        "versenonikud": "כי לא שלום ידברו ועל רגעי ארץ דברי מרמות יחשבון "
    },
    {
        "bookchapter": "תהילים",
        "chapter": "לה",
        "versechapter": "כא",
        "bookseder": "תהילים",
        "seder": "ד",
        "verseseder": "קטז",
        "versenikud": "וַיַּרְחִ֥יבוּ עָלַ֗י פִּ֫יהֶ֥ם אָ֭מְרוּ הֶאָ֣ח ׀ הֶאָ֑ח רָאֲתָ֥ה עֵינֵֽינוּ׃ ",
        "versenonikud": "וירחיבו עלי פיהם אמרו האח  האח ראתה עינינו "
    },
    {
        "bookchapter": "תהילים",
        "chapter": "לה",
        "versechapter": "כב",
        "bookseder": "תהילים",
        "seder": "ד",
        "verseseder": "קיז",
        "versenikud": "רָאִ֣יתָה יְ֭הוָה אַֽל־ תֶּחֱרַ֑שׁ אֲ֝דֹנָ֗י אֲל־ תִּרְחַ֥ק מִמֶּֽנִּי׃ ",
        "versenonikud": "ראיתה יהוה אל תחרש אדני אל תרחק ממני "
    },
    {
        "bookchapter": "תהילים",
        "chapter": "לה",
        "versechapter": "כג",
        "bookseder": "תהילים",
        "seder": "ד",
        "verseseder": "קיח",
        "versenikud": "הָעִ֣ירָה וְ֭הָקִיצָה לְמִשְׁפָּטִ֑י אֱלֹהַ֖י וַֽאדֹנָ֣י לְרִיבִֽי׃ ",
        "versenonikud": "העירה והקיצה למשפטי אלהי ואדני לריבי "
    },
    {
        "bookchapter": "תהילים",
        "chapter": "לה",
        "versechapter": "כד",
        "bookseder": "תהילים",
        "seder": "ד",
        "verseseder": "קיט",
        "versenikud": "שָׁפְטֵ֣נִי כְ֭צִדְקְךָ יְהוָ֥ה אֱלֹהָ֗י וְאַל־ יִשְׂמְחוּ־ לִֽי׃ ",
        "versenonikud": "שפטני כצדקך יהוה אלהי ואל ישמחו לי "
    },
    {
        "bookchapter": "תהילים",
        "chapter": "לה",
        "versechapter": "כה",
        "bookseder": "תהילים",
        "seder": "ד",
        "verseseder": "קכ",
        "versenikud": "אַל־ יֹאמְר֣וּ בְ֭לִבָּם הֶאָ֣ח נַפְשֵׁ֑נוּ אַל־ יֹ֝אמְר֗וּ בִּֽלַּעֲנֽוּהוּ׃ ",
        "versenonikud": "אל יאמרו בלבם האח נפשנו אל יאמרו בלענוהו "
    },
    {
        "bookchapter": "תהילים",
        "chapter": "לה",
        "versechapter": "כו",
        "bookseder": "תהילים",
        "seder": "ד",
        "verseseder": "קכא",
        "versenikud": "יֵ֘בֹ֤שׁוּ וְיַחְפְּר֨וּ ׀ יַחְדָּו֮ שְׂמֵחֵ֪י רָעָ֫תִ֥י יִֽלְבְּשׁוּ־ בֹ֥שֶׁת וּכְלִמָּ֑ה הַֽמַּגְדִּילִ֥ים עָלָֽי׃ ",
        "versenonikud": "יבשו ויחפרו  יחדו שמחי רעתי ילבשו בשת וכלמה המגדילים עלי "
    },
    {
        "bookchapter": "תהילים",
        "chapter": "לה",
        "versechapter": "כז",
        "bookseder": "תהילים",
        "seder": "ד",
        "verseseder": "קכב",
        "versenikud": "יָרֹ֣נּוּ וְיִשְׂמְחוּ֮ חֲפֵצֵ֪י צִ֫דְקִ֥י וְיֹאמְר֣וּ תָ֭מִיד יִגְדַּ֣ל יְהוָ֑ה הֶ֝חָפֵ֗ץ שְׁל֣וֹם עַבְדּֽוֹ׃ ",
        "versenonikud": "ירנו וישמחו חפצי צדקי ויאמרו תמיד יגדל יהוה החפץ שלום עבדו "
    },
    {
        "bookchapter": "תהילים",
        "chapter": "לה",
        "versechapter": "כח",
        "bookseder": "תהילים",
        "seder": "ה",
        "verseseder": "א",
        "versenikud": "וּ֭לְשׁוֹנִי תֶּהְגֶּ֣ה צִדְקֶ֑ךָ כָּל־ הַ֝יּוֹם תְּהִלָּתֶֽךָ׃ ",
        "versenonikud": "ולשוני תהגה צדקך כל היום תהלתך "
    }
]