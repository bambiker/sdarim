[
    {
        "bookchapter": "דברים",
        "chapter": "כ",
        "versechapter": "א",
        "bookseder": "דברים",
        "seder": "טו",
        "verseseder": "נא",
        "parasha": "שפטים",
        "versenikud": "כִּֽי־ תֵצֵ֨א לַמִּלְחָמָ֜ה עַל־ אֹיְבֶ֗יךָ וְֽרָאִ֜יתָ ס֤וּס וָרֶ֙כֶב֙ עַ֚ם רַ֣ב מִמְּךָ֔ לֹ֥א תִירָ֖א מֵהֶ֑ם כִּֽי־ יְהוָ֤ה אֱלֹהֶ֙יךָ֙ עִמָּ֔ךְ הַמַּֽעַלְךָ֖ מֵאֶ֥רֶץ מִצְרָֽיִם׃ ",
        "versenonikud": "כי תצא למלחמה על איביך וראית סוס ורכב עם רב ממך לא תירא מהם כי יהוה אלהיך עמך המעלך מארץ מצרים "
    },
    {
        "bookchapter": "דברים",
        "chapter": "כ",
        "versechapter": "ב",
        "bookseder": "דברים",
        "seder": "טו",
        "verseseder": "נב",
        "parasha": "שפטים",
        "versenikud": "וְהָיָ֕ה כְּקָֽרָבְכֶ֖ם אֶל־ הַמִּלְחָמָ֑ה וְנִגַּ֥שׁ הַכֹּהֵ֖ן וְדִבֶּ֥ר אֶל־ הָעָֽם׃ ",
        "versenonikud": "והיה כקרבכם אל המלחמה ונגש הכהן ודבר אל העם "
    },
    {
        "bookchapter": "דברים",
        "chapter": "כ",
        "versechapter": "ג",
        "bookseder": "דברים",
        "seder": "טו",
        "verseseder": "נג",
        "parasha": "שפטים",
        "versenikud": "וְאָמַ֤ר אֲלֵהֶם֙ שְׁמַ֣ע יִשְׂרָאֵ֔ל אַתֶּ֨ם קְרֵבִ֥ים הַיּ֛וֹם לַמִּלְחָמָ֖ה עַל־ אֹיְבֵיכֶ֑ם אַל־ יֵרַ֣ךְ לְבַבְכֶ֗ם אַל־ תִּֽירְא֧וּ וְאַֽל־ תַּחְפְּז֛וּ וְאַל־ תַּֽעַרְצ֖וּ מִפְּנֵיהֶֽם׃ ",
        "versenonikud": "ואמר אלהם שמע ישראל אתם קרבים היום למלחמה על איביכם אל ירך לבבכם אל תיראו ואל תחפזו ואל תערצו מפניהם "
    },
    {
        "bookchapter": "דברים",
        "chapter": "כ",
        "versechapter": "ד",
        "bookseder": "דברים",
        "seder": "טו",
        "verseseder": "נד",
        "parasha": "שפטים",
        "versenikud": "כִּ֚י יְהוָ֣ה אֱלֹֽהֵיכֶ֔ם הַהֹלֵ֖ךְ עִמָּכֶ֑ם לְהִלָּחֵ֥ם לָכֶ֛ם עִם־ אֹיְבֵיכֶ֖ם לְהוֹשִׁ֥יעַ אֶתְכֶֽם׃ ",
        "versenonikud": "כי יהוה אלהיכם ההלך עמכם להלחם לכם עם איביכם להושיע אתכם "
    },
    {
        "bookchapter": "דברים",
        "chapter": "כ",
        "versechapter": "ה",
        "bookseder": "דברים",
        "seder": "טו",
        "verseseder": "נה",
        "parasha": "שפטים",
        "versenikud": "וְדִבְּר֣וּ הַשֹּֽׁטְרִים֮ אֶל־ הָעָ֣ם לֵאמֹר֒ מִֽי־ הָאִ֞ישׁ אֲשֶׁ֨ר בָּנָ֤ה בַֽיִת־ חָדָשׁ֙ וְלֹ֣א חֲנָכ֔וֹ יֵלֵ֖ךְ וְיָשֹׁ֣ב לְבֵית֑וֹ פֶּן־ יָמוּת֙ בַּמִּלְחָמָ֔ה וְאִ֥ישׁ אַחֵ֖ר יַחְנְכֶֽנּוּ׃ ",
        "versenonikud": "ודברו השטרים אל העם לאמר מי האיש אשר בנה בית חדש ולא חנכו ילך וישב לביתו פן ימות במלחמה ואיש אחר יחנכנו "
    },
    {
        "bookchapter": "דברים",
        "chapter": "כ",
        "versechapter": "ו",
        "bookseder": "דברים",
        "seder": "טו",
        "verseseder": "נו",
        "parasha": "שפטים",
        "versenikud": "וּמִֽי־ הָאִ֞ישׁ אֲשֶׁר־ נָטַ֥ע כֶּ֙רֶם֙ וְלֹ֣א חִלְּל֔וֹ יֵלֵ֖ךְ וְיָשֹׁ֣ב לְבֵית֑וֹ פֶּן־ יָמוּת֙ בַּמִּלְחָמָ֔ה וְאִ֥ישׁ אַחֵ֖ר יְחַלְּלֶֽנּוּ׃ ",
        "versenonikud": "ומי האיש אשר נטע כרם ולא חללו ילך וישב לביתו פן ימות במלחמה ואיש אחר יחללנו "
    },
    {
        "bookchapter": "דברים",
        "chapter": "כ",
        "versechapter": "ז",
        "bookseder": "דברים",
        "seder": "טו",
        "verseseder": "נז",
        "parasha": "שפטים",
        "versenikud": "וּמִֽי־ הָאִ֞ישׁ אֲשֶׁר־ אֵרַ֤שׂ אִשָּׁה֙ וְלֹ֣א לְקָחָ֔הּ יֵלֵ֖ךְ וְיָשֹׁ֣ב לְבֵית֑וֹ פֶּן־ יָמוּת֙ בַּמִּלְחָמָ֔ה וְאִ֥ישׁ אַחֵ֖ר יִקָּחֶֽנָּה׃ ",
        "versenonikud": "ומי האיש אשר ארש אשה ולא לקחה ילך וישב לביתו פן ימות במלחמה ואיש אחר יקחנה "
    },
    {
        "bookchapter": "דברים",
        "chapter": "כ",
        "versechapter": "ח",
        "bookseder": "דברים",
        "seder": "טו",
        "verseseder": "נח",
        "parasha": "שפטים",
        "versenikud": "וְיָסְפ֣וּ הַשֹּׁטְרִים֮ לְדַבֵּ֣ר אֶל־ הָעָם֒ וְאָמְר֗וּ מִי־ הָאִ֤ישׁ הַיָּרֵא֙ וְרַ֣ךְ הַלֵּבָ֔ב יֵלֵ֖ךְ וְיָשֹׁ֣ב לְבֵית֑וֹ וְלֹ֥א יִמַּ֛ס אֶת־ לְבַ֥ב אֶחָ֖יו כִּלְבָבֽוֹ׃ ",
        "versenonikud": "ויספו השטרים לדבר אל העם ואמרו מי האיש הירא ורך הלבב ילך וישב לביתו ולא ימס את לבב אחיו כלבבו "
    },
    {
        "bookchapter": "דברים",
        "chapter": "כ",
        "versechapter": "ט",
        "bookseder": "דברים",
        "seder": "טו",
        "verseseder": "נט",
        "parasha": "שפטים",
        "versenikud": "וְהָיָ֛ה כְּכַלֹּ֥ת הַשֹּׁטְרִ֖ים לְדַבֵּ֣ר אֶל־ הָעָ֑ם וּפָֽקְד֛וּ שָׂרֵ֥י צְבָא֖וֹת בְּרֹ֥אשׁ הָעָֽם׃ ",
        "versenonikud": "והיה ככלת השטרים לדבר אל העם ופקדו שרי צבאות בראש העם "
    },
    {
        "bookchapter": "דברים",
        "chapter": "כ",
        "versechapter": "י",
        "bookseder": "דברים",
        "seder": "טז",
        "verseseder": "א",
        "parasha": "שפטים",
        "versenikud": "כִּֽי־ תִקְרַ֣ב אֶל־ עִ֔יר לְהִלָּחֵ֖ם עָלֶ֑יהָ וְקָרָ֥אתָ אֵלֶ֖יהָ לְשָׁלֽוֹם׃ ",
        "versenonikud": "כי תקרב אל עיר להלחם עליה וקראת אליה לשלום "
    },
    {
        "bookchapter": "דברים",
        "chapter": "כ",
        "versechapter": "יא",
        "bookseder": "דברים",
        "seder": "טז",
        "verseseder": "ב",
        "parasha": "שפטים",
        "versenikud": "וְהָיָה֙ אִם־ שָׁל֣וֹם תַּֽעַנְךָ֔ וּפָתְחָ֖ה לָ֑ךְ וְהָיָ֞ה כָּל־ הָעָ֣ם הַנִּמְצָא־ בָ֗הּ יִהְי֥וּ לְךָ֛ לָמַ֖ס וַעֲבָדֽוּךָ׃ ",
        "versenonikud": "והיה אם שלום תענך ופתחה לך והיה כל העם הנמצא בה יהיו לך למס ועבדוך "
    },
    {
        "bookchapter": "דברים",
        "chapter": "כ",
        "versechapter": "יב",
        "bookseder": "דברים",
        "seder": "טז",
        "verseseder": "ג",
        "parasha": "שפטים",
        "versenikud": "וְאִם־ לֹ֤א תַשְׁלִים֙ עִמָּ֔ךְ וְעָשְׂתָ֥ה עִמְּךָ֖ מִלְחָמָ֑ה וְצַרְתָּ֖ עָלֶֽיהָּ׃ ",
        "versenonikud": "ואם לא תשלים עמך ועשתה עמך מלחמה וצרת עליה "
    },
    {
        "bookchapter": "דברים",
        "chapter": "כ",
        "versechapter": "יג",
        "bookseder": "דברים",
        "seder": "טז",
        "verseseder": "ד",
        "parasha": "שפטים",
        "versenikud": "וּנְתָנָ֛הּ יְהוָ֥ה אֱלֹהֶ֖יךָ בְּיָדֶ֑ךָ וְהִכִּיתָ֥ אֶת־ כָּל־ זְכוּרָ֖הּ לְפִי־ חָֽרֶב׃ ",
        "versenonikud": "ונתנה יהוה אלהיך בידך והכית את כל זכורה לפי חרב "
    },
    {
        "bookchapter": "דברים",
        "chapter": "כ",
        "versechapter": "יד",
        "bookseder": "דברים",
        "seder": "טז",
        "verseseder": "ה",
        "parasha": "שפטים",
        "versenikud": "רַ֣ק הַ֠נָּשִׁים וְהַטַּ֨ף וְהַבְּהֵמָ֜ה וְכֹל֩ אֲשֶׁ֨ר יִהְיֶ֥ה בָעִ֛יר כָּל־ שְׁלָלָ֖הּ תָּבֹ֣ז לָ֑ךְ וְאָֽכַלְתָּ֙ אֶת־ שְׁלַ֣ל אֹיְבֶ֔יךָ אֲשֶׁ֥ר נָתַ֛ן יְהוָ֥ה אֱלֹהֶ֖יךָ לָֽךְ׃ ",
        "versenonikud": "רק הנשים והטף והבהמה וכל אשר יהיה בעיר כל שללה תבז לך ואכלת את שלל איביך אשר נתן יהוה אלהיך לך "
    },
    {
        "bookchapter": "דברים",
        "chapter": "כ",
        "versechapter": "טו",
        "bookseder": "דברים",
        "seder": "טז",
        "verseseder": "ו",
        "parasha": "שפטים",
        "versenikud": "כֵּ֤ן תַּעֲשֶׂה֙ לְכָל־ הֶ֣עָרִ֔ים הָרְחֹקֹ֥ת מִמְּךָ֖ מְאֹ֑ד אֲשֶׁ֛ר לֹא־ מֵעָרֵ֥י הַגּֽוֹיִם־ הָאֵ֖לֶּה הֵֽנָּה׃ ",
        "versenonikud": "כן תעשה לכל הערים הרחקת ממך מאד אשר לא מערי הגוים האלה הנה "
    },
    {
        "bookchapter": "דברים",
        "chapter": "כ",
        "versechapter": "טז",
        "bookseder": "דברים",
        "seder": "טז",
        "verseseder": "ז",
        "parasha": "שפטים",
        "versenikud": "רַ֗ק מֵעָרֵ֤י הָֽעַמִּים֙ הָאֵ֔לֶּה אֲשֶׁר֙ יְהוָ֣ה אֱלֹהֶ֔יךָ נֹתֵ֥ן לְךָ֖ נַחֲלָ֑ה לֹ֥א תְחַיֶּ֖ה כָּל־ נְשָׁמָֽה׃ ",
        "versenonikud": "רק מערי העמים האלה אשר יהוה אלהיך נתן לך נחלה לא תחיה כל נשמה "
    },
    {
        "bookchapter": "דברים",
        "chapter": "כ",
        "versechapter": "יז",
        "bookseder": "דברים",
        "seder": "טז",
        "verseseder": "ח",
        "parasha": "שפטים",
        "versenikud": "כִּֽי־ הַחֲרֵ֣ם תַּחֲרִימֵ֗ם הַחִתִּ֤י וְהָאֱמֹרִי֙ הַכְּנַעֲנִ֣י וְהַפְּרִזִּ֔י הַחִוִּ֖י וְהַיְבוּסִ֑י כַּאֲשֶׁ֥ר צִוְּךָ֖ יְהוָ֥ה אֱלֹהֶֽיךָ׃ ",
        "versenonikud": "כי החרם תחרימם החתי והאמרי הכנעני והפרזי החוי והיבוסי כאשר צוך יהוה אלהיך "
    },
    {
        "bookchapter": "דברים",
        "chapter": "כ",
        "versechapter": "יח",
        "bookseder": "דברים",
        "seder": "טז",
        "verseseder": "ט",
        "parasha": "שפטים",
        "versenikud": "לְמַ֗עַן אֲשֶׁ֨ר לֹֽא־ יְלַמְּד֤וּ אֶתְכֶם֙ לַעֲשׂ֔וֹת כְּכֹל֙ תּֽוֹעֲבֹתָ֔ם אֲשֶׁ֥ר עָשׂ֖וּ לֵֽאלֹהֵיהֶ֑ם וַחֲטָאתֶ֖ם לַיהוָ֥ה אֱלֹהֵיכֶֽם׃ ",
        "versenonikud": "למען אשר לא ילמדו אתכם לעשות ככל תועבתם אשר עשו לאלהיהם וחטאתם ליהוה אלהיכם "
    },
    {
        "bookchapter": "דברים",
        "chapter": "כ",
        "versechapter": "יט",
        "bookseder": "דברים",
        "seder": "טז",
        "verseseder": "י",
        "parasha": "שפטים",
        "versenikud": "כִּֽי־ תָצ֣וּר אֶל־ עִיר֩ יָמִ֨ים רַבִּ֜ים לְֽהִלָּחֵ֧ם עָלֶ֣יהָ לְתָפְשָׂ֗הּ לֹֽא־ תַשְׁחִ֤ית אֶת־ עֵצָהּ֙ לִנְדֹּ֤חַ עָלָיו֙ גַּרְזֶ֔ן כִּ֚י מִמֶּ֣נּוּ תֹאכֵ֔ל וְאֹת֖וֹ לֹ֣א תִכְרֹ֑ת כִּ֤י הָֽאָדָם֙ עֵ֣ץ הַשָּׂדֶ֔ה לָבֹ֥א מִפָּנֶ֖יךָ בַּמָּצֽוֹר׃ ",
        "versenonikud": "כי תצור אל עיר ימים רבים להלחם עליה לתפשה לא תשחית את עצה לנדח עליו גרזן כי ממנו תאכל ואתו לא תכרת כי האדם עץ השדה לבא מפניך במצור "
    },
    {
        "bookchapter": "דברים",
        "chapter": "כ",
        "versechapter": "כ",
        "bookseder": "דברים",
        "seder": "טז",
        "verseseder": "יא",
        "parasha": "שפטים",
        "versenikud": "רַ֞ק עֵ֣ץ אֲשֶׁר־ תֵּדַ֗ע כִּֽי־ לֹא־ עֵ֤ץ מַאֲכָל֙ ה֔וּא אֹת֥וֹ תַשְׁחִ֖ית וְכָרָ֑תָּ וּבָנִ֣יתָ מָצ֗וֹר עַל־ הָעִיר֙ אֲשֶׁר־ הִ֨וא עֹשָׂ֧ה עִמְּךָ֛ מִלְחָמָ֖ה עַ֥ד רִדְתָּֽהּ׃ ",
        "versenonikud": "רק עץ אשר תדע כי לא עץ מאכל הוא אתו תשחית וכרת ובנית מצור על העיר אשר הוא עשה עמך מלחמה עד רדתה "
    }
]