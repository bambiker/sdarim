[
    {
        "bookchapter": "יחזקאל",
        "chapter": "יא",
        "versechapter": "א",
        "bookseder": "יחזקאל",
        "seder": "ה",
        "verseseder": "כג",
        "versenikud": "וַתִּשָּׂ֨א אֹתִ֜י ר֗וּחַ וַתָּבֵ֣א אֹ֠תִי אֶל־ שַׁ֨עַר בֵּית־ יְהוָ֤ה הַקַּדְמוֹנִי֙ הַפּוֹנֶ֣ה קָדִ֔ימָה וְהִנֵּה֙ בְּפֶ֣תַח הַשַּׁ֔עַר עֶשְׂרִ֥ים וַחֲמִשָּׁ֖ה אִ֑ישׁ וָאֶרְאֶ֨ה בְתוֹכָ֜ם אֶת־ יַאֲזַנְיָ֧ה בֶן־ עַזֻּ֛ר וְאֶת־ פְּלַטְיָ֥הוּ בֶן־ בְּנָיָ֖הוּ שָׂרֵ֖י הָעָֽם׃ ",
        "versenonikud": "ותשא אתי רוח ותבא אתי אל שער בית יהוה הקדמוני הפונה קדימה והנה בפתח השער עשרים וחמשה איש ואראה בתוכם את יאזניה בן עזר ואת פלטיהו בן בניהו שרי העם "
    },
    {
        "bookchapter": "יחזקאל",
        "chapter": "יא",
        "versechapter": "ב",
        "bookseder": "יחזקאל",
        "seder": "ה",
        "verseseder": "כד",
        "versenikud": "וַיֹּ֖אמֶר אֵלָ֑י בֶּן־ אָדָ֕ם אֵ֣לֶּה הָאֲנָשִׁ֞ים הַחֹשְׁבִ֥ים אָ֛וֶן וְהַיֹּעֲצִ֥ים עֲצַת־ רָ֖ע בָּעִ֥יר הַזֹּֽאת׃ ",
        "versenonikud": "ויאמר אלי בן אדם אלה האנשים החשבים און והיעצים עצת רע בעיר הזאת "
    },
    {
        "bookchapter": "יחזקאל",
        "chapter": "יא",
        "versechapter": "ג",
        "bookseder": "יחזקאל",
        "seder": "ה",
        "verseseder": "כה",
        "versenikud": "הָאֹ֣מְרִ֔ים לֹ֥א בְקָר֖וֹב בְּנ֣וֹת בָּתִּ֑ים הִ֣יא הַסִּ֔יר וַאֲנַ֖חְנוּ הַבָּשָֽׂר׃ ",
        "versenonikud": "האמרים לא בקרוב בנות בתים היא הסיר ואנחנו הבשר "
    },
    {
        "bookchapter": "יחזקאל",
        "chapter": "יא",
        "versechapter": "ד",
        "bookseder": "יחזקאל",
        "seder": "ה",
        "verseseder": "כו",
        "versenikud": "לָכֵ֖ן הִנָּבֵ֣א עֲלֵיהֶ֑ם הִנָּבֵ֖א בֶּן־ אָדָֽם׃ ",
        "versenonikud": "לכן הנבא עליהם הנבא בן אדם "
    },
    {
        "bookchapter": "יחזקאל",
        "chapter": "יא",
        "versechapter": "ה",
        "bookseder": "יחזקאל",
        "seder": "ה",
        "verseseder": "כז",
        "versenikud": "וַתִּפֹּ֣ל עָלַי֮ ר֣וּחַ יְהוָה֒ וַיֹּ֣אמֶר אֵלַ֗י אֱמֹר֙ כֹּה־ אָמַ֣ר יְהוָ֔ה כֵּ֥ן אֲמַרְתֶּ֖ם בֵּ֣ית יִשְׂרָאֵ֑ל וּמַעֲל֥וֹת רֽוּחֲכֶ֖ם אֲנִ֥י יְדַעְתִּֽיהָ׃ ",
        "versenonikud": "ותפל עלי רוח יהוה ויאמר אלי אמר כה אמר יהוה כן אמרתם בית ישראל ומעלות רוחכם אני ידעתיה "
    },
    {
        "bookchapter": "יחזקאל",
        "chapter": "יא",
        "versechapter": "ו",
        "bookseder": "יחזקאל",
        "seder": "ה",
        "verseseder": "כח",
        "versenikud": "הִרְבֵּיתֶ֥ם חַלְלֵיכֶ֖ם בָּעִ֣יר הַזֹּ֑את וּמִלֵּאתֶ֥ם חוּצֹתֶ֖יהָ חָלָֽל׃ ",
        "versenonikud": "הרביתם חלליכם בעיר הזאת ומלאתם חוצתיה חלל "
    },
    {
        "bookchapter": "יחזקאל",
        "chapter": "יא",
        "versechapter": "ז",
        "bookseder": "יחזקאל",
        "seder": "ה",
        "verseseder": "כט",
        "versenikud": "לָכֵ֗ן כֹּֽה־ אָמַר֮ אֲדֹנָ֣י יְהוִה֒ חַלְלֵיכֶם֙ אֲשֶׁ֣ר שַׂמְתֶּ֣ם בְּתוֹכָ֔הּ הֵ֥מָּה הַבָּשָׂ֖ר וְהִ֣יא הַסִּ֑יר וְאֶתְכֶ֖ם הוֹצִ֥יא מִתּוֹכָֽהּ׃ ",
        "versenonikud": "לכן כה אמר אדני יהוה חלליכם אשר שמתם בתוכה המה הבשר והיא הסיר ואתכם הוציא מתוכה "
    },
    {
        "bookchapter": "יחזקאל",
        "chapter": "יא",
        "versechapter": "ח",
        "bookseder": "יחזקאל",
        "seder": "ה",
        "verseseder": "ל",
        "versenikud": "חֶ֖רֶב יְרֵאתֶ֑ם וְחֶ֙רֶב֙ אָבִ֣יא עֲלֵיכֶ֔ם נְאֻ֖ם אֲדֹנָ֥י יְהוִֽה׃ ",
        "versenonikud": "חרב יראתם וחרב אביא עליכם נאם אדני יהוה "
    },
    {
        "bookchapter": "יחזקאל",
        "chapter": "יא",
        "versechapter": "ט",
        "bookseder": "יחזקאל",
        "seder": "ה",
        "verseseder": "לא",
        "versenikud": "וְהוֹצֵאתִ֤י אֶתְכֶם֙ מִתּוֹכָ֔הּ וְנָתַתִּ֥י אֶתְכֶ֖ם בְּיַד־ זָרִ֑ים וְעָשִׂ֛יתִי בָכֶ֖ם שְׁפָטִֽים׃ ",
        "versenonikud": "והוצאתי אתכם מתוכה ונתתי אתכם ביד זרים ועשיתי בכם שפטים "
    },
    {
        "bookchapter": "יחזקאל",
        "chapter": "יא",
        "versechapter": "י",
        "bookseder": "יחזקאל",
        "seder": "ה",
        "verseseder": "לב",
        "versenikud": "בַּחֶ֣רֶב תִּפֹּ֔לוּ עַל־ גְּב֥וּל יִשְׂרָאֵ֖ל אֶשְׁפּ֣וֹט אֶתְכֶ֑ם וִֽידַעְתֶּ֖ם כִּֽי־ אֲנִ֥י יְהוָֽה׃ ",
        "versenonikud": "בחרב תפלו על גבול ישראל אשפוט אתכם וידעתם כי אני יהוה "
    },
    {
        "bookchapter": "יחזקאל",
        "chapter": "יא",
        "versechapter": "יא",
        "bookseder": "יחזקאל",
        "seder": "ה",
        "verseseder": "לג",
        "versenikud": "הִ֗יא לֹֽא־ תִהְיֶ֤ה לָכֶם֙ לְסִ֔יר וְאַתֶּ֛ם תִּהְי֥וּ בְתוֹכָ֖הּ לְבָשָׂ֑ר אֶל־ גְּב֥וּל יִשְׂרָאֵ֖ל אֶשְׁפֹּ֥ט אֶתְכֶֽם׃ ",
        "versenonikud": "היא לא תהיה לכם לסיר ואתם תהיו בתוכה לבשר אל גבול ישראל אשפט אתכם "
    },
    {
        "bookchapter": "יחזקאל",
        "chapter": "יא",
        "versechapter": "יב",
        "bookseder": "יחזקאל",
        "seder": "ה",
        "verseseder": "לד",
        "versenikud": "וִֽידַעְתֶּם֙ כִּֽי־ אֲנִ֣י יְהוָ֔ה אֲשֶׁ֤ר בְּחֻקַּי֙ לֹ֣א הֲלַכְתֶּ֔ם וּמִשְׁפָּטַ֖י לֹ֣א עֲשִׂיתֶ֑ם וּֽכְמִשְׁפְּטֵ֧י הַגּוֹיִ֛ם אֲשֶׁ֥ר סְבִיבוֹתֵיכֶ֖ם עֲשִׂיתֶֽם׃ ",
        "versenonikud": "וידעתם כי אני יהוה אשר בחקי לא הלכתם ומשפטי לא עשיתם וכמשפטי הגוים אשר סביבותיכם עשיתם "
    },
    {
        "bookchapter": "יחזקאל",
        "chapter": "יא",
        "versechapter": "יג",
        "bookseder": "יחזקאל",
        "seder": "ה",
        "verseseder": "לה",
        "versenikud": "וַֽיְהִי֙ כְּהִנָּ֣בְאִ֔י וּפְלַטְיָ֥הוּ בֶן־ בְּנָיָ֖ה מֵ֑ת וָאֶפֹּ֨ל עַל־ פָּנַ֜י וָאֶזְעַ֣ק קוֹל־ גָּד֗וֹל וָאֹמַר֙ אֲהָהּ֙ אֲדֹנָ֣י יְהוִ֔ה כָּלָה֙ אַתָּ֣ה עֹשֶׂ֔ה אֵ֖ת שְׁאֵרִ֥ית יִשְׂרָאֵֽל׃ ",
        "versenonikud": "ויהי כהנבאי ופלטיהו בן בניה מת ואפל על פני ואזעק קול גדול ואמר אהה אדני יהוה כלה אתה עשה את שארית ישראל "
    },
    {
        "bookchapter": "יחזקאל",
        "chapter": "יא",
        "versechapter": "יד",
        "bookseder": "יחזקאל",
        "seder": "ה",
        "verseseder": "לו",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "יא",
        "versechapter": "טו",
        "bookseder": "יחזקאל",
        "seder": "ה",
        "verseseder": "לז",
        "versenikud": "בֶּן־ אָדָ֗ם אַחֶ֤יךָ אַחֶ֙יךָ֙ אַנְשֵׁ֣י גְאֻלָּתֶ֔ךָ וְכָל־ בֵּ֥ית יִשְׂרָאֵ֖ל כֻּלֹּ֑ה אֲשֶׁר֩ אָמְר֨וּ לָהֶ֜ם יֹשְׁבֵ֣י יְרוּשָׁלִַ֗ם רַֽחֲקוּ֙ מֵעַ֣ל יְהוָ֔ה לָ֥נוּ הִ֛יא נִתְּנָ֥ה הָאָ֖רֶץ לְמוֹרָשָֽׁה׃ ",
        "versenonikud": "בן אדם אחיך אחיך אנשי גאלתך וכל בית ישראל כלה אשר אמרו להם ישבי ירושלם רחקו מעל יהוה לנו היא נתנה הארץ למורשה "
    },
    {
        "bookchapter": "יחזקאל",
        "chapter": "יא",
        "versechapter": "טז",
        "bookseder": "יחזקאל",
        "seder": "ה",
        "verseseder": "לח",
        "versenikud": "לָכֵ֣ן אֱמֹ֗ר כֹּֽה־ אָמַר֮ אֲדֹנָ֣י יְהוִה֒ כִּ֤י הִרְחַקְתִּים֙ בַּגּוֹיִ֔ם וְכִ֥י הֲפִֽיצוֹתִ֖ים בָּאֲרָצ֑וֹת וָאֱהִ֤י לָהֶם֙ לְמִקְדָּ֣שׁ מְעַ֔ט בָּאֲרָצ֖וֹת אֲשֶׁר־ בָּ֥אוּ שָֽׁם׃ ",
        "versenonikud": "לכן אמר כה אמר אדני יהוה כי הרחקתים בגוים וכי הפיצותים בארצות ואהי להם למקדש מעט בארצות אשר באו שם "
    },
    {
        "bookchapter": "יחזקאל",
        "chapter": "יא",
        "versechapter": "יז",
        "bookseder": "יחזקאל",
        "seder": "ה",
        "verseseder": "לט",
        "versenikud": "לָכֵ֣ן אֱמֹ֗ר כֹּֽה־ אָמַר֮ אֲדֹנָ֣י יְהוִה֒ וְקִבַּצְתִּ֤י אֶתְכֶם֙ מִן־ הָ֣עַמִּ֔ים וְאָסַפְתִּ֣י אֶתְכֶ֔ם מִן־ הָ֣אֲרָצ֔וֹת אֲשֶׁ֥ר נְפֹצוֹתֶ֖ם בָּהֶ֑ם וְנָתַתִּ֥י לָכֶ֖ם אֶת־ אַדְמַ֥ת יִשְׂרָאֵֽל׃ ",
        "versenonikud": "לכן אמר כה אמר אדני יהוה וקבצתי אתכם מן העמים ואספתי אתכם מן הארצות אשר נפצותם בהם ונתתי לכם את אדמת ישראל "
    },
    {
        "bookchapter": "יחזקאל",
        "chapter": "יא",
        "versechapter": "יח",
        "bookseder": "יחזקאל",
        "seder": "ה",
        "verseseder": "מ",
        "versenikud": "וּבָ֖אוּ־ שָׁ֑מָּה וְהֵסִ֜ירוּ אֶת־ כָּל־ שִׁקּוּצֶ֛יהָ וְאֶת־ כָּל־ תּוֹעֲבוֹתֶ֖יהָ מִמֶּֽנָּה׃ ",
        "versenonikud": "ובאו שמה והסירו את כל שקוציה ואת כל תועבותיה ממנה "
    },
    {
        "bookchapter": "יחזקאל",
        "chapter": "יא",
        "versechapter": "יט",
        "bookseder": "יחזקאל",
        "seder": "ה",
        "verseseder": "מא",
        "versenikud": "וְנָתַתִּ֤י לָהֶם֙ לֵ֣ב אֶחָ֔ד וְר֥וּחַ חֲדָשָׁ֖ה אֶתֵּ֣ן בְּקִרְבְּכֶ֑ם וַהֲסִ֨רֹתִ֜י לֵ֤ב הָאֶ֙בֶן֙ מִבְּשָׂרָ֔ם וְנָתַתִּ֥י לָהֶ֖ם לֵ֥ב בָּשָֽׂר׃ ",
        "versenonikud": "ונתתי להם לב אחד ורוח חדשה אתן בקרבכם והסרתי לב האבן מבשרם ונתתי להם לב בשר "
    },
    {
        "bookchapter": "יחזקאל",
        "chapter": "יא",
        "versechapter": "כ",
        "bookseder": "יחזקאל",
        "seder": "ו",
        "verseseder": "א",
        "versenikud": "לְמַ֙עַן֙ בְּחֻקֹּתַ֣י יֵלֵ֔כוּ וְאֶת־ מִשְׁפָּטַ֥י יִשְׁמְר֖וּ וְעָשׂ֣וּ אֹתָ֑ם וְהָיוּ־ לִ֣י לְעָ֔ם וַאֲנִ֕י אֶהְיֶ֥ה לָהֶ֖ם לֵאלֹהִֽים׃ ",
        "versenonikud": "למען בחקתי ילכו ואת משפטי ישמרו ועשו אתם והיו לי לעם ואני אהיה להם לאלהים "
    },
    {
        "bookchapter": "יחזקאל",
        "chapter": "יא",
        "versechapter": "כא",
        "bookseder": "יחזקאל",
        "seder": "ו",
        "verseseder": "ב",
        "versenikud": "וְאֶל־ לֵ֧ב שִׁקּוּצֵיהֶ֛ם וְתוֹעֲבוֹתֵיהֶ֖ם לִבָּ֣ם הֹלֵ֑ךְ דַּרְכָּם֙ בְּרֹאשָׁ֣ם נָתַ֔תִּי נְאֻ֖ם אֲדֹנָ֥י יְהוִֽה׃ ",
        "versenonikud": "ואל לב שקוציהם ותועבותיהם לבם הלך דרכם בראשם נתתי נאם אדני יהוה "
    },
    {
        "bookchapter": "יחזקאל",
        "chapter": "יא",
        "versechapter": "כב",
        "bookseder": "יחזקאל",
        "seder": "ו",
        "verseseder": "ג",
        "versenikud": "וַיִּשְׂא֤וּ הַכְּרוּבִים֙ אֶת־ כַּנְפֵיהֶ֔ם וְהָאֽוֹפַנִּ֖ים לְעֻמָּתָ֑ם וּכְב֧וֹד אֱלֹהֵֽי־ יִשְׂרָאֵ֛ל עֲלֵיהֶ֖ם מִלְמָֽעְלָה׃ ",
        "versenonikud": "וישאו הכרובים את כנפיהם והאופנים לעמתם וכבוד אלהי ישראל עליהם מלמעלה "
    },
    {
        "bookchapter": "יחזקאל",
        "chapter": "יא",
        "versechapter": "כג",
        "bookseder": "יחזקאל",
        "seder": "ו",
        "verseseder": "ד",
        "versenikud": "וַיַּ֙עַל֙ כְּב֣וֹד יְהוָ֔ה מֵעַ֖ל תּ֣וֹךְ הָעִ֑יר וַֽיַּעֲמֹד֙ עַל־ הָהָ֔ר אֲשֶׁ֖ר מִקֶּ֥דֶם לָעִֽיר׃ ",
        "versenonikud": "ויעל כבוד יהוה מעל תוך העיר ויעמד על ההר אשר מקדם לעיר "
    },
    {
        "bookchapter": "יחזקאל",
        "chapter": "יא",
        "versechapter": "כד",
        "bookseder": "יחזקאל",
        "seder": "ו",
        "verseseder": "ה",
        "versenikud": "וְר֣וּחַ נְשָׂאַ֗תְנִי וַתְּבִיאֵ֤נִי כַשְׂדִּ֙ימָה֙ אֶל־ הַגּוֹלָ֔ה בַּמַּרְאֶ֖ה בְּר֣וּחַ אֱלֹהִ֑ים וַיַּ֙עַל֙ מֵֽעָלַ֔י הַמַּרְאֶ֖ה אֲשֶׁ֥ר רָאִֽיתִי׃ ",
        "versenonikud": "ורוח נשאתני ותביאני כשדימה אל הגולה במראה ברוח אלהים ויעל מעלי המראה אשר ראיתי "
    },
    {
        "bookchapter": "יחזקאל",
        "chapter": "יא",
        "versechapter": "כה",
        "bookseder": "יחזקאל",
        "seder": "ו",
        "verseseder": "ו",
        "versenikud": "וָאֲדַבֵּ֖ר אֶל־ הַגּוֹלָ֑ה אֵ֛ת כָּל־ דִּבְרֵ֥י יְהוָ֖ה אֲשֶׁ֥ר הֶרְאָֽנִי׃ ",
        "versenonikud": "ואדבר אל הגולה את כל דברי יהוה אשר הראני "
    }
]