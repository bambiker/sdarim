[
    {
        "bookchapter": "שמות",
        "chapter": "ג",
        "versechapter": "א",
        "bookseder": "שמות",
        "seder": "ב",
        "verseseder": "א",
        "parasha": "שמות",
        "versenikud": "וּמֹשֶׁ֗ה הָיָ֥ה רֹעֶ֛ה אֶת־ צֹ֛אן יִתְר֥וֹ חֹתְנ֖וֹ כֹּהֵ֣ן מִדְיָ֑ן וַיִּנְהַ֤ג אֶת־ הַצֹּאן֙ אַחַ֣ר הַמִּדְבָּ֔ר וַיָּבֹ֛א אֶל־ הַ֥ר הָאֱלֹהִ֖ים חֹרֵֽבָה׃ ",
        "versenonikud": "ומשה היה רעה את צאן יתרו חתנו כהן מדין וינהג את הצאן אחר המדבר ויבא אל הר האלהים חרבה "
    },
    {
        "bookchapter": "שמות",
        "chapter": "ג",
        "versechapter": "ב",
        "bookseder": "שמות",
        "seder": "ב",
        "verseseder": "ב",
        "parasha": "שמות",
        "versenikud": "וַ֠יֵּרָא מַלְאַ֨ךְ יְהֹוָ֥ה אֵלָ֛יו בְּלַבַּת־ אֵ֖שׁ מִתּ֣וֹךְ הַסְּנֶ֑ה וַיַּ֗רְא וְהִנֵּ֤ה הַסְּנֶה֙ בֹּעֵ֣ר בָּאֵ֔שׁ וְהַסְּנֶ֖ה אֵינֶ֥נּוּ אֻכָּֽל׃ ",
        "versenonikud": "וירא מלאך יהוה אליו בלבת אש מתוך הסנה וירא והנה הסנה בער באש והסנה איננו אכל "
    },
    {
        "bookchapter": "שמות",
        "chapter": "ג",
        "versechapter": "ג",
        "bookseder": "שמות",
        "seder": "ב",
        "verseseder": "ג",
        "parasha": "שמות",
        "versenikud": "וַיֹּ֣אמֶר מֹשֶׁ֔ה אָסֻֽרָה־ נָּ֣א וְאֶרְאֶ֔ה אֶת־ הַמַּרְאֶ֥ה הַגָּדֹ֖ל הַזֶּ֑ה מַדּ֖וּעַ לֹא־ יִבְעַ֥ר הַסְּנֶֽה׃ ",
        "versenonikud": "ויאמר משה אסרה נא ואראה את המראה הגדל הזה מדוע לא יבער הסנה "
    },
    {
        "bookchapter": "שמות",
        "chapter": "ג",
        "versechapter": "ד",
        "bookseder": "שמות",
        "seder": "ב",
        "verseseder": "ד",
        "parasha": "שמות",
        "versenikud": "וַיַּ֥רְא יְהוָ֖ה כִּ֣י סָ֣ר לִרְא֑וֹת וַיִּקְרָא֩ אֵלָ֨יו אֱלֹהִ֜ים מִתּ֣וֹךְ הַסְּנֶ֗ה וַיֹּ֛אמֶר מֹשֶׁ֥ה מֹשֶׁ֖ה וַיֹּ֥אמֶר הִנֵּֽנִי׃ ",
        "versenonikud": "וירא יהוה כי סר לראות ויקרא אליו אלהים מתוך הסנה ויאמר משה משה ויאמר הנני "
    },
    {
        "bookchapter": "שמות",
        "chapter": "ג",
        "versechapter": "ה",
        "bookseder": "שמות",
        "seder": "ב",
        "verseseder": "ה",
        "parasha": "שמות",
        "versenikud": "וַיֹּ֖אמֶר אַל־ תִּקְרַ֣ב הֲלֹ֑ם שַׁל־ נְעָלֶ֙יךָ֙ מֵעַ֣ל רַגְלֶ֔יךָ כִּ֣י הַמָּק֗וֹם אֲשֶׁ֤ר אַתָּה֙ עוֹמֵ֣ד עָלָ֔יו אַדְמַת־ קֹ֖דֶשׁ הֽוּא׃ ",
        "versenonikud": "ויאמר אל תקרב הלם של נעליך מעל רגליך כי המקום אשר אתה עומד עליו אדמת קדש הוא "
    },
    {
        "bookchapter": "שמות",
        "chapter": "ג",
        "versechapter": "ו",
        "bookseder": "שמות",
        "seder": "ב",
        "verseseder": "ו",
        "parasha": "שמות",
        "versenikud": "וַיֹּ֗אמֶר אָנֹכִי֙ אֱלֹהֵ֣י אָבִ֔יךָ אֱלֹהֵ֧י אַבְרָהָ֛ם אֱלֹהֵ֥י יִצְחָ֖ק וֵאלֹהֵ֣י יַעֲקֹ֑ב וַיַּסְתֵּ֤ר מֹשֶׁה֙ פָּנָ֔יו כִּ֣י יָרֵ֔א מֵהַבִּ֖יט אֶל־ הָאֱלֹהִֽים׃ ",
        "versenonikud": "ויאמר אנכי אלהי אביך אלהי אברהם אלהי יצחק ואלהי יעקב ויסתר משה פניו כי ירא מהביט אל האלהים "
    },
    {
        "bookchapter": "שמות",
        "chapter": "ג",
        "versechapter": "ז",
        "bookseder": "שמות",
        "seder": "ב",
        "verseseder": "ז",
        "parasha": "שמות",
        "versenikud": "וַיֹּ֣אמֶר יְהוָ֔ה רָאֹ֥ה רָאִ֛יתִי אֶת־ עֳנִ֥י עַמִּ֖י אֲשֶׁ֣ר בְּמִצְרָ֑יִם וְאֶת־ צַעֲקָתָ֤ם שָׁמַ֙עְתִּי֙ מִפְּנֵ֣י נֹֽגְשָׂ֔יו כִּ֥י יָדַ֖עְתִּי אֶת־ מַכְאֹבָֽיו׃ ",
        "versenonikud": "ויאמר יהוה ראה ראיתי את עני עמי אשר במצרים ואת צעקתם שמעתי מפני נגשיו כי ידעתי את מכאביו "
    },
    {
        "bookchapter": "שמות",
        "chapter": "ג",
        "versechapter": "ח",
        "bookseder": "שמות",
        "seder": "ב",
        "verseseder": "ח",
        "parasha": "שמות",
        "versenikud": "וָאֵרֵ֞ד לְהַצִּיל֣וֹ ׀ מִיַּ֣ד מִצְרַ֗יִם וּֽלְהַעֲלֹתוֹ֮ מִן־ הָאָ֣רֶץ הַהִוא֒ אֶל־ אֶ֤רֶץ טוֹבָה֙ וּרְחָבָ֔ה אֶל־ אֶ֛רֶץ זָבַ֥ת חָלָ֖ב וּדְבָ֑שׁ אֶל־ מְק֤וֹם הַֽכְּנַעֲנִי֙ וְהַ֣חִתִּ֔י וְהָֽאֱמֹרִי֙ וְהַפְּרִזִּ֔י וְהַחִוִּ֖י וְהַיְבוּסִֽי׃ ",
        "versenonikud": "וארד להצילו  מיד מצרים ולהעלתו מן הארץ ההוא אל ארץ טובה ורחבה אל ארץ זבת חלב ודבש אל מקום הכנעני והחתי והאמרי והפרזי והחוי והיבוסי "
    },
    {
        "bookchapter": "שמות",
        "chapter": "ג",
        "versechapter": "ט",
        "bookseder": "שמות",
        "seder": "ב",
        "verseseder": "ט",
        "parasha": "שמות",
        "versenikud": "וְעַתָּ֕ה הִנֵּ֛ה צַעֲקַ֥ת בְּנֵי־ יִשְׂרָאֵ֖ל בָּ֣אָה אֵלָ֑י וְגַם־ רָאִ֙יתִי֙ אֶת־ הַלַּ֔חַץ אֲשֶׁ֥ר מִצְרַ֖יִם לֹחֲצִ֥ים אֹתָֽם׃ ",
        "versenonikud": "ועתה הנה צעקת בני ישראל באה אלי וגם ראיתי את הלחץ אשר מצרים לחצים אתם "
    },
    {
        "bookchapter": "שמות",
        "chapter": "ג",
        "versechapter": "י",
        "bookseder": "שמות",
        "seder": "ב",
        "verseseder": "י",
        "parasha": "שמות",
        "versenikud": "וְעַתָּ֣ה לְכָ֔ה וְאֶֽשְׁלָחֲךָ֖ אֶל־ פַּרְעֹ֑ה וְהוֹצֵ֛א אֶת־ עַמִּ֥י בְנֵֽי־ יִשְׂרָאֵ֖ל מִמִּצְרָֽיִם׃ ",
        "versenonikud": "ועתה לכה ואשלחך אל פרעה והוצא את עמי בני ישראל ממצרים "
    },
    {
        "bookchapter": "שמות",
        "chapter": "ג",
        "versechapter": "יא",
        "bookseder": "שמות",
        "seder": "ב",
        "verseseder": "יא",
        "parasha": "שמות",
        "versenikud": "וַיֹּ֤אמֶר מֹשֶׁה֙ אֶל־ הָ֣אֱלֹהִ֔ים מִ֣י אָנֹ֔כִי כִּ֥י אֵלֵ֖ךְ אֶל־ פַּרְעֹ֑ה וְכִ֥י אוֹצִ֛יא אֶת־ בְּנֵ֥י יִשְׂרָאֵ֖ל מִמִּצְרָֽיִם׃ ",
        "versenonikud": "ויאמר משה אל האלהים מי אנכי כי אלך אל פרעה וכי אוציא את בני ישראל ממצרים "
    },
    {
        "bookchapter": "שמות",
        "chapter": "ג",
        "versechapter": "יב",
        "bookseder": "שמות",
        "seder": "ב",
        "verseseder": "יב",
        "parasha": "שמות",
        "versenikud": "וַיֹּ֙אמֶר֙ כִּֽי־ אֶֽהְיֶ֣ה עִמָּ֔ךְ וְזֶה־ לְּךָ֣ הָא֔וֹת כִּ֥י אָנֹכִ֖י שְׁלַחְתִּ֑יךָ בְּהוֹצִֽיאֲךָ֤ אֶת־ הָעָם֙ מִמִּצְרַ֔יִם תַּֽעַבְדוּן֙ אֶת־ הָ֣אֱלֹהִ֔ים עַ֖ל הָהָ֥ר הַזֶּֽה׃ ",
        "versenonikud": "ויאמר כי אהיה עמך וזה לך האות כי אנכי שלחתיך בהוציאך את העם ממצרים תעבדון את האלהים על ההר הזה "
    },
    {
        "bookchapter": "שמות",
        "chapter": "ג",
        "versechapter": "יג",
        "bookseder": "שמות",
        "seder": "ב",
        "verseseder": "יג",
        "parasha": "שמות",
        "versenikud": "וַיֹּ֨אמֶר מֹשֶׁ֜ה אֶל־ הָֽאֱלֹהִ֗ים הִנֵּ֨ה אָנֹכִ֣י בָא֮ אֶל־ בְּנֵ֣י יִשְׂרָאֵל֒ וְאָמַרְתִּ֣י לָהֶ֔ם אֱלֹהֵ֥י אֲבוֹתֵיכֶ֖ם שְׁלָחַ֣נִי אֲלֵיכֶ֑ם וְאָֽמְרוּ־ לִ֣י מַה־ שְּׁמ֔וֹ מָ֥ה אֹמַ֖ר אֲלֵהֶֽם׃ ",
        "versenonikud": "ויאמר משה אל האלהים הנה אנכי בא אל בני ישראל ואמרתי להם אלהי אבותיכם שלחני אליכם ואמרו לי מה שמו מה אמר אלהם "
    },
    {
        "bookchapter": "שמות",
        "chapter": "ג",
        "versechapter": "יד",
        "bookseder": "שמות",
        "seder": "ב",
        "verseseder": "יד",
        "parasha": "שמות",
        "versenikud": "וַיֹּ֤אמֶר אֱלֹהִים֙ אֶל־ מֹשֶׁ֔ה אֶֽהְיֶ֖ה אֲשֶׁ֣ר אֶֽהְיֶ֑ה וַיֹּ֗אמֶר כֹּ֤ה תֹאמַר֙ לִבְנֵ֣י יִשְׂרָאֵ֔ל אֶֽהְיֶ֖ה שְׁלָחַ֥נִי אֲלֵיכֶֽם׃ ",
        "versenonikud": "ויאמר אלהים אל משה אהיה אשר אהיה ויאמר כה תאמר לבני ישראל אהיה שלחני אליכם "
    },
    {
        "bookchapter": "שמות",
        "chapter": "ג",
        "versechapter": "טו",
        "bookseder": "שמות",
        "seder": "ב",
        "verseseder": "טו",
        "parasha": "שמות",
        "versenikud": "וַיֹּאמֶר֩ ע֨וֹד אֱלֹהִ֜ים אֶל־ מֹשֶׁ֗ה כֹּֽה־ תֹאמַר֮ אֶל־ בְּנֵ֣י יִשְׂרָאֵל֒ יְהוָ֞ה אֱלֹהֵ֣י אֲבֹתֵיכֶ֗ם אֱלֹהֵ֨י אַבְרָהָ֜ם אֱלֹהֵ֥י יִצְחָ֛ק וֵאלֹהֵ֥י יַעֲקֹ֖ב שְׁלָחַ֣נִי אֲלֵיכֶ֑ם זֶה־ שְּׁמִ֣י לְעֹלָ֔ם וְזֶ֥ה זִכְרִ֖י לְדֹ֥ר דֹּֽר׃ ",
        "versenonikud": "ויאמר עוד אלהים אל משה כה תאמר אל בני ישראל יהוה אלהי אבתיכם אלהי אברהם אלהי יצחק ואלהי יעקב שלחני אליכם זה שמי לעלם וזה זכרי לדר דר "
    },
    {
        "bookchapter": "שמות",
        "chapter": "ג",
        "versechapter": "טז",
        "bookseder": "שמות",
        "seder": "ב",
        "verseseder": "טז",
        "parasha": "שמות",
        "versenikud": "לֵ֣ךְ וְאָֽסַפְתָּ֞ אֶת־ זִקְנֵ֣י יִשְׂרָאֵ֗ל וְאָמַרְתָּ֤ אֲלֵהֶם֙ יְהוָ֞ה אֱלֹהֵ֤י אֲבֹֽתֵיכֶם֙ נִרְאָ֣ה אֵלַ֔י אֱלֹהֵ֧י אַבְרָהָ֛ם יִצְחָ֥ק וְיַעֲקֹ֖ב לֵאמֹ֑ר פָּקֹ֤ד פָּקַ֙דְתִּי֙ אֶתְכֶ֔ם וְאֶת־ הֶעָשׂ֥וּי לָכֶ֖ם בְּמִצְרָֽיִם׃ ",
        "versenonikud": "לך ואספת את זקני ישראל ואמרת אלהם יהוה אלהי אבתיכם נראה אלי אלהי אברהם יצחק ויעקב לאמר פקד פקדתי אתכם ואת העשוי לכם במצרים "
    },
    {
        "bookchapter": "שמות",
        "chapter": "ג",
        "versechapter": "יז",
        "bookseder": "שמות",
        "seder": "ב",
        "verseseder": "יז",
        "parasha": "שמות",
        "versenikud": "וָאֹמַ֗ר אַעֲלֶ֣ה אֶתְכֶם֮ מֵעֳנִ֣י מִצְרַיִם֒ אֶל־ אֶ֤רֶץ הַֽכְּנַעֲנִי֙ וְהַ֣חִתִּ֔י וְהָֽאֱמֹרִי֙ וְהַפְּרִזִּ֔י וְהַחִוִּ֖י וְהַיְבוּסִ֑י אֶל־ אֶ֛רֶץ זָבַ֥ת חָלָ֖ב וּדְבָֽשׁ׃ ",
        "versenonikud": "ואמר אעלה אתכם מעני מצרים אל ארץ הכנעני והחתי והאמרי והפרזי והחוי והיבוסי אל ארץ זבת חלב ודבש "
    },
    {
        "bookchapter": "שמות",
        "chapter": "ג",
        "versechapter": "יח",
        "bookseder": "שמות",
        "seder": "ב",
        "verseseder": "יח",
        "parasha": "שמות",
        "versenikud": "וְשָׁמְע֖וּ לְקֹלֶ֑ךָ וּבָאתָ֡ אַתָּה֩ וְזִקְנֵ֨י יִשְׂרָאֵ֜ל אֶל־ מֶ֣לֶךְ מִצְרַ֗יִם וַאֲמַרְתֶּ֤ם אֵלָיו֙ יְהוָ֞ה אֱלֹהֵ֤י הָֽעִבְרִיִּים֙ נִקְרָ֣ה עָלֵ֔ינוּ וְעַתָּ֗ה נֵֽלֲכָה־ נָּ֞א דֶּ֣רֶךְ שְׁלֹ֤שֶׁת יָמִים֙ בַּמִּדְבָּ֔ר וְנִזְבְּחָ֖ה לַֽיהוָ֥ה אֱלֹהֵֽינוּ׃ ",
        "versenonikud": "ושמעו לקלך ובאת אתה וזקני ישראל אל מלך מצרים ואמרתם אליו יהוה אלהי העבריים נקרה עלינו ועתה נלכה נא דרך שלשת ימים במדבר ונזבחה ליהוה אלהינו "
    },
    {
        "bookchapter": "שמות",
        "chapter": "ג",
        "versechapter": "יט",
        "bookseder": "שמות",
        "seder": "ב",
        "verseseder": "יט",
        "parasha": "שמות",
        "versenikud": "וַאֲנִ֣י יָדַ֔עְתִּי כִּ֠י לֹֽא־ יִתֵּ֥ן אֶתְכֶ֛ם מֶ֥לֶךְ מִצְרַ֖יִם לַהֲלֹ֑ךְ וְלֹ֖א בְּיָ֥ד חֲזָקָֽה׃ ",
        "versenonikud": "ואני ידעתי כי לא יתן אתכם מלך מצרים להלך ולא ביד חזקה "
    },
    {
        "bookchapter": "שמות",
        "chapter": "ג",
        "versechapter": "כ",
        "bookseder": "שמות",
        "seder": "ב",
        "verseseder": "כ",
        "parasha": "שמות",
        "versenikud": "וְשָׁלַחְתִּ֤י אֶת־ יָדִי֙ וְהִכֵּיתִ֣י אֶת־ מִצְרַ֔יִם בְּכֹל֙ נִפְלְאֹתַ֔י אֲשֶׁ֥ר אֶֽעֱשֶׂ֖ה בְּקִרְבּ֑וֹ וְאַחֲרֵי־ כֵ֖ן יְשַׁלַּ֥ח אֶתְכֶֽם׃ ",
        "versenonikud": "ושלחתי את ידי והכיתי את מצרים בכל נפלאתי אשר אעשה בקרבו ואחרי כן ישלח אתכם "
    },
    {
        "bookchapter": "שמות",
        "chapter": "ג",
        "versechapter": "כא",
        "bookseder": "שמות",
        "seder": "ב",
        "verseseder": "כא",
        "parasha": "שמות",
        "versenikud": "וְנָתַתִּ֛י אֶת־ חֵ֥ן הָֽעָם־ הַזֶּ֖ה בְּעֵינֵ֣י מִצְרָ֑יִם וְהָיָה֙ כִּ֣י תֵֽלֵכ֔וּן לֹ֥א תֵלְכ֖וּ רֵיקָֽם׃ ",
        "versenonikud": "ונתתי את חן העם הזה בעיני מצרים והיה כי תלכון לא תלכו ריקם "
    },
    {
        "bookchapter": "שמות",
        "chapter": "ג",
        "versechapter": "כב",
        "bookseder": "שמות",
        "seder": "ב",
        "verseseder": "כב",
        "parasha": "שמות",
        "versenikud": "וְשָׁאֲלָ֨ה אִשָּׁ֤ה מִשְּׁכֶנְתָּהּ֙ וּמִגָּרַ֣ת בֵּיתָ֔הּ כְּלֵי־ כֶ֛סֶף וּכְלֵ֥י זָהָ֖ב וּשְׂמָלֹ֑ת וְשַׂמְתֶּ֗ם עַל־ בְּנֵיכֶם֙ וְעַל־ בְּנֹ֣תֵיכֶ֔ם וְנִצַּלְתֶּ֖ם אֶת־ מִצְרָֽיִם׃ ",
        "versenonikud": "ושאלה אשה משכנתה ומגרת ביתה כלי כסף וכלי זהב ושמלת ושמתם על בניכם ועל בנתיכם ונצלתם את מצרים "
    }
]