[
    {
        "bookchapter": "מיכה",
        "chapter": "א",
        "versechapter": "א",
        "bookseder": "תרי עשר",
        "seder": "י",
        "verseseder": "א",
        "versenikud": "דְּבַר־ יְהוָ֣ה ׀ אֲשֶׁ֣ר הָיָ֗ה אֶל־ מִיכָה֙ הַמֹּ֣רַשְׁתִּ֔י בִּימֵ֥י יוֹתָ֛ם אָחָ֥ז יְחִזְקִיָּ֖ה מַלְכֵ֣י יְהוּדָ֑ה אֲשֶׁר־ חָזָ֥ה עַל־ שֹׁמְר֖וֹן וִירֽוּשָׁלִָֽם׃ ",
        "versenonikud": "דבר יהוה  אשר היה אל מיכה המרשתי בימי יותם אחז יחזקיה מלכי יהודה אשר חזה על שמרון וירושלם "
    },
    {
        "bookchapter": "מיכה",
        "chapter": "א",
        "versechapter": "ב",
        "bookseder": "תרי עשר",
        "seder": "י",
        "verseseder": "ב",
        "versenikud": "שִׁמְעוּ֙ עַמִּ֣ים כֻּלָּ֔ם הַקְשִׁ֖יבִי אֶ֣רֶץ וּמְלֹאָ֑הּ וִיהִי֩ אֲדֹנָ֨י יְהוִ֤ה בָּכֶם֙ לְעֵ֔ד אֲדֹנָ֖י מֵהֵיכַ֥ל קָדְשֽׁוֹ׃ ",
        "versenonikud": "שמעו עמים כלם הקשיבי ארץ ומלאה ויהי אדני יהוה בכם לעד אדני מהיכל קדשו "
    },
    {
        "bookchapter": "מיכה",
        "chapter": "א",
        "versechapter": "ג",
        "bookseder": "תרי עשר",
        "seder": "י",
        "verseseder": "ג",
        "versenikud": "כִּֽי־ הִנֵּ֥ה יְהוָ֖ה יֹצֵ֣א מִמְּקוֹמ֑וֹ וְיָרַ֥ד וְדָרַ֖ךְ עַל־ במותי בָּ֥מֳתֵי אָֽרֶץ׃ ",
        "versenonikud": "כי הנה יהוה יצא ממקומו וירד ודרך על במותי במתי ארץ "
    },
    {
        "bookchapter": "מיכה",
        "chapter": "א",
        "versechapter": "ד",
        "bookseder": "תרי עשר",
        "seder": "י",
        "verseseder": "ד",
        "versenikud": "וְנָמַ֤סּוּ הֶֽהָרִים֙ תַּחְתָּ֔יו וְהָעֲמָקִ֖ים יִתְבַּקָּ֑עוּ כַּדּוֹנַג֙ מִפְּנֵ֣י הָאֵ֔שׁ כְּמַ֖יִם מֻגָּרִ֥ים בְּמוֹרָֽד׃ ",
        "versenonikud": "ונמסו ההרים תחתיו והעמקים יתבקעו כדונג מפני האש כמים מגרים במורד "
    },
    {
        "bookchapter": "מיכה",
        "chapter": "א",
        "versechapter": "ה",
        "bookseder": "תרי עשר",
        "seder": "י",
        "verseseder": "ה",
        "versenikud": "בְּפֶ֤שַׁע יַֽעֲקֹב֙ כָּל־ זֹ֔את וּבְחַטֹּ֖אות בֵּ֣ית יִשְׂרָאֵ֑ל מִֽי־ פֶ֣שַׁע יַעֲקֹ֗ב הֲלוֹא֙ שֹֽׁמְר֔וֹן וּמִי֙ בָּמ֣וֹת יְהוּדָ֔ה הֲל֖וֹא יְרוּשָׁלִָֽם׃ ",
        "versenonikud": "בפשע יעקב כל זאת ובחטאות בית ישראל מי פשע יעקב הלוא שמרון ומי במות יהודה הלוא ירושלם "
    },
    {
        "bookchapter": "מיכה",
        "chapter": "א",
        "versechapter": "ו",
        "bookseder": "תרי עשר",
        "seder": "י",
        "verseseder": "ו",
        "versenikud": "וְשַׂמְתִּ֥י שֹׁמְר֛וֹן לְעִ֥י הַשָּׂדֶ֖ה לְמַטָּ֣עֵי כָ֑רֶם וְהִגַּרְתִּ֤י לַגַּי֙ אֲבָנֶ֔יהָ וִיסֹדֶ֖יהָ אֲגַלֶּֽה׃ ",
        "versenonikud": "ושמתי שמרון לעי השדה למטעי כרם והגרתי לגי אבניה ויסדיה אגלה "
    },
    {
        "bookchapter": "מיכה",
        "chapter": "א",
        "versechapter": "ז",
        "bookseder": "תרי עשר",
        "seder": "י",
        "verseseder": "ז",
        "versenikud": "וְכָל־ פְּסִילֶ֣יהָ יֻכַּ֗תּוּ וְכָל־ אֶתְנַנֶּ֙יהָ֙ יִשָּׂרְפ֣וּ בָאֵ֔שׁ וְכָל־ עֲצַבֶּ֖יהָ אָשִׂ֣ים שְׁמָמָ֑ה כִּ֠י מֵאֶתְנַ֤ן זוֹנָה֙ קִבָּ֔צָה וְעַד־ אֶתְנַ֥ן זוֹנָ֖ה יָשֽׁוּבוּ׃ ",
        "versenonikud": "וכל פסיליה יכתו וכל אתנניה ישרפו באש וכל עצביה אשים שממה כי מאתנן זונה קבצה ועד אתנן זונה ישובו "
    },
    {
        "bookchapter": "מיכה",
        "chapter": "א",
        "versechapter": "ח",
        "bookseder": "תרי עשר",
        "seder": "י",
        "verseseder": "ח",
        "versenikud": "עַל־ זֹאת֙ אֶסְפְּדָ֣ה וְאֵילִ֔ילָה אֵילְכָ֥ה שילל שׁוֹלָ֖ל וְעָר֑וֹם אֶעֱשֶׂ֤ה מִסְפֵּד֙ כַּתַּנִּ֔ים וְאֵ֖בֶל כִּבְנ֥וֹת יַעֲנָֽה׃ ",
        "versenonikud": "על זאת אספדה ואילילה אילכה שילל שולל וערום אעשה מספד כתנים ואבל כבנות יענה "
    },
    {
        "bookchapter": "מיכה",
        "chapter": "א",
        "versechapter": "ט",
        "bookseder": "תרי עשר",
        "seder": "י",
        "verseseder": "ט",
        "versenikud": "כִּ֥י אֲנוּשָׁ֖ה מַכּוֹתֶ֑יהָ כִּי־ בָ֙אָה֙ עַד־ יְהוּדָ֔ה נָגַ֛ע עַד־ שַׁ֥עַר עַמִּ֖י עַד־ יְרוּשָׁלִָֽם׃ ",
        "versenonikud": "כי אנושה מכותיה כי באה עד יהודה נגע עד שער עמי עד ירושלם "
    },
    {
        "bookchapter": "מיכה",
        "chapter": "א",
        "versechapter": "י",
        "bookseder": "תרי עשר",
        "seder": "י",
        "verseseder": "י",
        "versenikud": "בְּגַת֙ אַל־ תַּגִּ֔ידוּ בָּכ֖וֹ אַל־ תִּבְכּ֑וּ בְּבֵ֣ית לְעַפְרָ֔ה עָפָ֖ר התפלשתי הִתְפַּלָּֽשִׁי׃ ",
        "versenonikud": "בגת אל תגידו בכו אל תבכו בבית לעפרה עפר התפלשתי התפלשי "
    },
    {
        "bookchapter": "מיכה",
        "chapter": "א",
        "versechapter": "יא",
        "bookseder": "תרי עשר",
        "seder": "י",
        "verseseder": "יא",
        "versenikud": "עִבְרִ֥י לָכֶ֛ם יוֹשֶׁ֥בֶת שָׁפִ֖יר עֶרְיָה־ בֹ֑שֶׁת לֹ֤א יָֽצְאָה֙ יוֹשֶׁ֣בֶת צַֽאֲנָ֔ן מִסְפַּד֙ בֵּ֣ית הָאֵ֔צֶל יִקַּ֥ח מִכֶּ֖ם עֶמְדָּתֽוֹ׃ ",
        "versenonikud": "עברי לכם יושבת שפיר עריה בשת לא יצאה יושבת צאנן מספד בית האצל יקח מכם עמדתו "
    },
    {
        "bookchapter": "מיכה",
        "chapter": "א",
        "versechapter": "יב",
        "bookseder": "תרי עשר",
        "seder": "י",
        "verseseder": "יב",
        "versenikud": "כִּֽי־ חָ֥לָֽה לְט֖וֹב יוֹשֶׁ֣בֶת מָר֑וֹת כִּֽי־ יָ֤רַד רָע֙ מֵאֵ֣ת יְהוָ֔ה לְשַׁ֖עַר יְרוּשָׁלִָֽם׃ ",
        "versenonikud": "כי חלה לטוב יושבת מרות כי ירד רע מאת יהוה לשער ירושלם "
    },
    {
        "bookchapter": "מיכה",
        "chapter": "א",
        "versechapter": "יג",
        "bookseder": "תרי עשר",
        "seder": "י",
        "verseseder": "יג",
        "versenikud": "רְתֹ֧ם הַמֶּרְכָּבָ֛ה לָרֶ֖כֶשׁ יוֹשֶׁ֣בֶת לָכִ֑ישׁ רֵאשִׁ֨ית חַטָּ֥את הִיא֙ לְבַת־ צִיּ֔וֹן כִּי־ בָ֥ךְ נִמְצְא֖וּ פִּשְׁעֵ֥י יִשְׂרָאֵֽל׃ ",
        "versenonikud": "רתם המרכבה לרכש יושבת לכיש ראשית חטאת היא לבת ציון כי בך נמצאו פשעי ישראל "
    },
    {
        "bookchapter": "מיכה",
        "chapter": "א",
        "versechapter": "יד",
        "bookseder": "תרי עשר",
        "seder": "י",
        "verseseder": "יד",
        "versenikud": "לָכֵן֙ תִּתְּנִ֣י שִׁלּוּחִ֔ים עַ֖ל מוֹרֶ֣שֶׁת גַּ֑ת בָּתֵּ֤י אַכְזִיב֙ לְאַכְזָ֔ב לְמַלְכֵ֖י יִשְׂרָאֵֽל׃ ",
        "versenonikud": "לכן תתני שלוחים על מורשת גת בתי אכזיב לאכזב למלכי ישראל "
    },
    {
        "bookchapter": "מיכה",
        "chapter": "א",
        "versechapter": "טו",
        "bookseder": "תרי עשר",
        "seder": "י",
        "verseseder": "טו",
        "versenikud": "עֹ֗ד הַיֹּרֵשׁ֙ אָ֣בִי לָ֔ךְ יוֹשֶׁ֖בֶת מָֽרֵשָׁ֑ה עַד־ עֲדֻּלָּ֥ם יָב֖וֹא כְּב֥וֹד יִשְׂרָאֵֽל׃ ",
        "versenonikud": "עד הירש אבי לך יושבת מרשה עד עדלם יבוא כבוד ישראל "
    },
    {
        "bookchapter": "מיכה",
        "chapter": "א",
        "versechapter": "טז",
        "bookseder": "תרי עשר",
        "seder": "י",
        "verseseder": "טז",
        "versenikud": "קָרְחִ֣י וָגֹ֔זִּי עַל־ בְּנֵ֖י תַּעֲנוּגָ֑יִךְ הַרְחִ֤בִי קָרְחָתֵךְ֙ כַּנֶּ֔שֶׁר כִּ֥י גָל֖וּ מִמֵּֽךְ׃ ",
        "versenonikud": "קרחי וגזי על בני תענוגיך הרחבי קרחתך כנשר כי גלו ממך "
    },
    {
        "bookchapter": "מיכה",
        "chapter": "ב",
        "versechapter": "א",
        "bookseder": "תרי עשר",
        "seder": "י",
        "verseseder": "יז",
        "versenikud": "ה֧וֹי חֹֽשְׁבֵי־ אָ֛וֶן וּפֹ֥עֲלֵי רָ֖ע עַל־ מִשְׁכְּבוֹתָ֑ם בְּא֤וֹר הַבֹּ֙קֶר֙ יַעֲשׂ֔וּהָ כִּ֥י יֶשׁ־ לְאֵ֖ל יָדָֽם׃ ",
        "versenonikud": "הוי חשבי און ופעלי רע על משכבותם באור הבקר יעשוה כי יש לאל ידם "
    },
    {
        "bookchapter": "מיכה",
        "chapter": "ב",
        "versechapter": "ב",
        "bookseder": "תרי עשר",
        "seder": "י",
        "verseseder": "יח",
        "versenikud": "וְחָמְד֤וּ שָׂדוֹת֙ וְגָזָ֔לוּ וּבָתִּ֖ים וְנָשָׂ֑אוּ וְעָֽשְׁקוּ֙ גֶּ֣בֶר וּבֵית֔וֹ וְאִ֖ישׁ וְנַחֲלָתֽוֹ׃ ",
        "versenonikud": "וחמדו שדות וגזלו ובתים ונשאו ועשקו גבר וביתו ואיש ונחלתו "
    },
    {
        "bookchapter": "מיכה",
        "chapter": "ב",
        "versechapter": "ג",
        "bookseder": "תרי עשר",
        "seder": "י",
        "verseseder": "יט",
        "versenikud": "לָכֵ֗ן כֹּ֚ה אָמַ֣ר יְהוָ֔ה הִנְנִ֥י חֹשֵׁ֛ב עַל־ הַמִּשְׁפָּחָ֥ה הַזֹּ֖את רָעָ֑ה אֲ֠שֶׁר לֹֽא־ תָמִ֨ישׁוּ מִשָּׁ֜ם צַוְּארֹֽתֵיכֶ֗ם וְלֹ֤א תֵֽלְכוּ֙ רוֹמָ֔ה כִּ֛י עֵ֥ת רָעָ֖ה הִֽיא׃ ",
        "versenonikud": "לכן כה אמר יהוה הנני חשב על המשפחה הזאת רעה אשר לא תמישו משם צוארתיכם ולא תלכו רומה כי עת רעה היא "
    },
    {
        "bookchapter": "מיכה",
        "chapter": "ב",
        "versechapter": "ד",
        "bookseder": "תרי עשר",
        "seder": "י",
        "verseseder": "כ",
        "versenikud": "בַּיּ֨וֹם הַה֜וּא יִשָּׂ֧א עֲלֵיכֶ֣ם מָשָׁ֗ל וְנָהָ֨ה נְהִ֤י נִֽהְיָה֙ אָמַר֙ שָׁד֣וֹד נְשַׁדֻּ֔נוּ חֵ֥לֶק עַמִּ֖י יָמִ֑יר אֵ֚יךְ יָמִ֣ישׁ לִ֔י לְשׁוֹבֵ֥ב שָׂדֵ֖ינוּ יְחַלֵּֽק׃ ",
        "versenonikud": "ביום ההוא ישא עליכם משל ונהה נהי נהיה אמר שדוד נשדנו חלק עמי ימיר איך ימיש לי לשובב שדינו יחלק "
    },
    {
        "bookchapter": "מיכה",
        "chapter": "ב",
        "versechapter": "ה",
        "bookseder": "תרי עשר",
        "seder": "י",
        "verseseder": "כא",
        "versenikud": "לָכֵן֙ לֹֽא־ יִֽהְיֶ֣ה לְךָ֔ מַשְׁלִ֥יךְ חֶ֖בֶל בְּגוֹרָ֑ל בִּקְהַ֖ל יְהוָֽה׃ ",
        "versenonikud": "לכן לא יהיה לך משליך חבל בגורל בקהל יהוה "
    },
    {
        "bookchapter": "מיכה",
        "chapter": "ב",
        "versechapter": "ו",
        "bookseder": "תרי עשר",
        "seder": "י",
        "verseseder": "כב",
        "versenikud": "אַל־ תַּטִּ֖פוּ יַטִּיפ֑וּן לֹֽא־ יַטִּ֣פוּ לָאֵ֔לֶּה לֹ֥א יִסַּ֖ג כְּלִמּֽוֹת׃ ",
        "versenonikud": "אל תטפו יטיפון לא יטפו לאלה לא יסג כלמות "
    },
    {
        "bookchapter": "מיכה",
        "chapter": "ב",
        "versechapter": "ז",
        "bookseder": "תרי עשר",
        "seder": "י",
        "verseseder": "כג",
        "versenikud": "הֶאָמ֣וּר בֵּֽית־ יַעֲקֹ֗ב הֲקָצַר֙ ר֣וּחַ יְהוָ֔ה אִם־ אֵ֖לֶּה מַעֲלָלָ֑יו הֲל֤וֹא דְבָרַ֨י יֵיטִ֔יבוּ עִ֖ם הַיָּשָׁ֥ר הוֹלֵֽךְ׃ ",
        "versenonikud": "האמור בית יעקב הקצר רוח יהוה אם אלה מעלליו הלוא דברי ייטיבו עם הישר הולך "
    },
    {
        "bookchapter": "מיכה",
        "chapter": "ב",
        "versechapter": "ח",
        "bookseder": "תרי עשר",
        "seder": "י",
        "verseseder": "כד",
        "versenikud": "וְאֶתְמ֗וּל עַמִּי֙ לְאוֹיֵ֣ב יְקוֹמֵ֔ם מִמּ֣וּל שַׂלְמָ֔ה אֶ֖דֶר תַּפְשִׁט֑וּן מֵעֹבְרִ֣ים בֶּ֔טַח שׁוּבֵ֖י מִלְחָמָֽה׃ ",
        "versenonikud": "ואתמול עמי לאויב יקומם ממול שלמה אדר תפשטון מעברים בטח שובי מלחמה "
    },
    {
        "bookchapter": "מיכה",
        "chapter": "ב",
        "versechapter": "ט",
        "bookseder": "תרי עשר",
        "seder": "י",
        "verseseder": "כה",
        "versenikud": "נְשֵׁ֤י עַמִּי֙ תְּגָ֣רְשׁ֔וּן מִבֵּ֖ית תַּֽעֲנֻגֶ֑יהָ מֵעַל֙ עֹֽלָלֶ֔יהָ תִּקְח֥וּ הֲדָרִ֖י לְעוֹלָֽם׃ ",
        "versenonikud": "נשי עמי תגרשון מבית תענגיה מעל עלליה תקחו הדרי לעולם "
    },
    {
        "bookchapter": "מיכה",
        "chapter": "ב",
        "versechapter": "י",
        "bookseder": "תרי עשר",
        "seder": "י",
        "verseseder": "כו",
        "versenikud": "ק֣וּמוּ וּלְכ֔וּ כִּ֥י לֹא־ זֹ֖את הַמְּנוּחָ֑ה בַּעֲב֥וּר טָמְאָ֛ה תְּחַבֵּ֖ל וְחֶ֥בֶל נִמְרָֽץ׃ ",
        "versenonikud": "קומו ולכו כי לא זאת המנוחה בעבור טמאה תחבל וחבל נמרץ "
    },
    {
        "bookchapter": "מיכה",
        "chapter": "ב",
        "versechapter": "יא",
        "bookseder": "תרי עשר",
        "seder": "י",
        "verseseder": "כז",
        "versenikud": "לוּ־ אִ֞ישׁ הֹלֵ֥ךְ ר֙וּחַ֙ וָשֶׁ֣קֶר כִּזֵּ֔ב אַטִּ֣ף לְךָ֔ לַיַּ֖יִן וְלַשֵּׁכָ֑ר וְהָיָ֥ה מַטִּ֖יף הָעָ֥ם הַזֶּֽה׃ ",
        "versenonikud": "לו איש הלך רוח ושקר כזב אטף לך ליין ולשכר והיה מטיף העם הזה "
    },
    {
        "bookchapter": "מיכה",
        "chapter": "ב",
        "versechapter": "יב",
        "bookseder": "תרי עשר",
        "seder": "י",
        "verseseder": "כח",
        "versenikud": "אָסֹ֨ף אֶאֱסֹ֜ף יַעֲקֹ֣ב כֻּלָּ֗ךְ קַבֵּ֤ץ אֲקַבֵּץ֙ שְׁאֵרִ֣ית יִשְׂרָאֵ֔ל יַ֥חַד אֲשִׂימֶ֖נּוּ כְּצֹ֣אן בָּצְרָ֑ה כְּעֵ֙דֶר֙ בְּת֣וֹךְ הַדָּֽבְר֔וֹ תְּהִימֶ֖נָה מֵאָדָֽם׃ ",
        "versenonikud": "אסף אאסף יעקב כלך קבץ אקבץ שארית ישראל יחד אשימנו כצאן בצרה כעדר בתוך הדברו תהימנה מאדם "
    },
    {
        "bookchapter": "מיכה",
        "chapter": "ב",
        "versechapter": "יג",
        "bookseder": "תרי עשר",
        "seder": "י",
        "verseseder": "כט",
        "versenikud": "עָלָ֤ה הַפֹּרֵץ֙ לִפְנֵיהֶ֔ם פָּֽרְצוּ֙ וַֽיַּעֲבֹ֔רוּ שַׁ֖עַר וַיֵּ֣צְאוּ ב֑וֹ וַיַּעֲבֹ֤ר מַלְכָּם֙ לִפְנֵיהֶ֔ם וַיהוָ֖ה בְּרֹאשָֽׁם׃ ",
        "versenonikud": "עלה הפרץ לפניהם פרצו ויעברו שער ויצאו בו ויעבר מלכם לפניהם ויהוה בראשם "
    },
    {
        "bookchapter": "מיכה",
        "chapter": "ג",
        "versechapter": "א",
        "bookseder": "תרי עשר",
        "seder": "י",
        "verseseder": "ל",
        "versenikud": "וָאֹמַ֗ר שִׁמְעוּ־ נָא֙ רָאשֵׁ֣י יַעֲקֹ֔ב וּקְצִינֵ֖י בֵּ֣ית יִשְׂרָאֵ֑ל הֲל֣וֹא לָכֶ֔ם לָדַ֖עַת אֶת־ הַמִּשְׁפָּֽט׃ ",
        "versenonikud": "ואמר שמעו נא ראשי יעקב וקציני בית ישראל הלוא לכם לדעת את המשפט "
    },
    {
        "bookchapter": "מיכה",
        "chapter": "ג",
        "versechapter": "ב",
        "bookseder": "תרי עשר",
        "seder": "י",
        "verseseder": "לא",
        "versenikud": "שֹׂ֥נְאֵי ט֖וֹב וְאֹ֣הֲבֵי רעה רָ֑ע גֹּזְלֵ֤י עוֹרָם֙ מֵֽעֲלֵיהֶ֔ם וּשְׁאֵרָ֖ם מֵעַ֥ל עַצְמוֹתָֽם׃ ",
        "versenonikud": "שנאי טוב ואהבי רעה רע גזלי עורם מעליהם ושארם מעל עצמותם "
    },
    {
        "bookchapter": "מיכה",
        "chapter": "ג",
        "versechapter": "ג",
        "bookseder": "תרי עשר",
        "seder": "י",
        "verseseder": "לב",
        "versenikud": "וַאֲשֶׁ֣ר אָכְלוּ֮ שְׁאֵ֣ר עַמִּי֒ וְעוֹרָם֙ מֵעֲלֵיהֶ֣ם הִפְשִׁ֔יטוּ וְאֶת־ עַצְמֹֽתֵיהֶ֖ם פִּצֵּ֑חוּ וּפָרְשׂוּ֙ כַּאֲשֶׁ֣ר בַּסִּ֔יר וּכְבָשָׂ֖ר בְּת֥וֹךְ קַלָּֽחַת׃ ",
        "versenonikud": "ואשר אכלו שאר עמי ועורם מעליהם הפשיטו ואת עצמתיהם פצחו ופרשו כאשר בסיר וכבשר בתוך קלחת "
    },
    {
        "bookchapter": "מיכה",
        "chapter": "ג",
        "versechapter": "ד",
        "bookseder": "תרי עשר",
        "seder": "י",
        "verseseder": "לג",
        "versenikud": "אָ֚ז יִזְעֲק֣וּ אֶל־ יְהוָ֔ה וְלֹ֥א יַעֲנֶ֖ה אוֹתָ֑ם וְיַסְתֵּ֨ר פָּנָ֤יו מֵהֶם֙ בָּעֵ֣ת הַהִ֔יא כַּאֲשֶׁ֥ר הֵרֵ֖עוּ מַעַלְלֵיהֶֽם׃ ",
        "versenonikud": "אז יזעקו אל יהוה ולא יענה אותם ויסתר פניו מהם בעת ההיא כאשר הרעו מעלליהם "
    },
    {
        "bookchapter": "מיכה",
        "chapter": "ג",
        "versechapter": "ה",
        "bookseder": "תרי עשר",
        "seder": "י",
        "verseseder": "לד",
        "versenikud": "כֹּ֚ה אָמַ֣ר יְהוָ֔ה עַל־ הַנְּבִיאִ֖ים הַמַּתְעִ֣ים אֶת־ עַמִּ֑י הַנֹּשְׁכִ֤ים בְּשִׁנֵּיהֶם֙ וְקָרְא֣וּ שָׁל֔וֹם וַאֲשֶׁר֙ לֹא־ יִתֵּ֣ן עַל־ פִּיהֶ֔ם וְקִדְּשׁ֥וּ עָלָ֖יו מִלְחָמָֽה׃ ",
        "versenonikud": "כה אמר יהוה על הנביאים המתעים את עמי הנשכים בשניהם וקראו שלום ואשר לא יתן על פיהם וקדשו עליו מלחמה "
    },
    {
        "bookchapter": "מיכה",
        "chapter": "ג",
        "versechapter": "ו",
        "bookseder": "תרי עשר",
        "seder": "י",
        "verseseder": "לה",
        "versenikud": "לָכֵ֞ן לַ֤יְלָה לָכֶם֙ מֵֽחָז֔וֹן וְחָשְׁכָ֥ה לָכֶ֖ם מִקְּסֹ֑ם וּבָ֤אָה הַשֶּׁ֙מֶשׁ֙ עַל־ הַנְּבִיאִ֔ים וְקָדַ֥ר עֲלֵיהֶ֖ם הַיּֽוֹם׃ ",
        "versenonikud": "לכן לילה לכם מחזון וחשכה לכם מקסם ובאה השמש על הנביאים וקדר עליהם היום "
    },
    {
        "bookchapter": "מיכה",
        "chapter": "ג",
        "versechapter": "ז",
        "bookseder": "תרי עשר",
        "seder": "י",
        "verseseder": "לו",
        "versenikud": "וּבֹ֣שׁוּ הַחֹזִ֗ים וְחָֽפְרוּ֙ הַקֹּ֣סְמִ֔ים וְעָט֥וּ עַל־ שָׂפָ֖ם כֻּלָּ֑ם כִּ֛י אֵ֥ין מַעֲנֵ֖ה אֱלֹהִֽים׃ ",
        "versenonikud": "ובשו החזים וחפרו הקסמים ועטו על שפם כלם כי אין מענה אלהים "
    },
    {
        "bookchapter": "מיכה",
        "chapter": "ג",
        "versechapter": "ח",
        "bookseder": "תרי עשר",
        "seder": "י",
        "verseseder": "לז",
        "versenikud": "וְאוּלָ֗ם אָנֹכִ֞י מָלֵ֤אתִי כֹ֙חַ֙ אֶת־ ר֣וּחַ יְהוָ֔ה וּמִשְׁפָּ֖ט וּגְבוּרָ֑ה לְהַגִּ֤יד לְיַֽעֲקֹב֙ פִּשְׁע֔וֹ וּלְיִשְׂרָאֵ֖ל חַטָּאתֽוֹ׃ ",
        "versenonikud": "ואולם אנכי מלאתי כח את רוח יהוה ומשפט וגבורה להגיד ליעקב פשעו ולישראל חטאתו "
    },
    {
        "bookchapter": "מיכה",
        "chapter": "ג",
        "versechapter": "ט",
        "bookseder": "תרי עשר",
        "seder": "י",
        "verseseder": "לח",
        "versenikud": "שִׁמְעוּ־ נָ֣א זֹ֗את רָאשֵׁי֙ בֵּ֣ית יַעֲקֹ֔ב וּקְצִינֵ֖י בֵּ֣ית יִשְׂרָאֵ֑ל הַֽמֲתַעֲבִ֣ים מִשְׁפָּ֔ט וְאֵ֥ת כָּל־ הַיְשָׁרָ֖ה יְעַקֵּֽשׁוּ׃ ",
        "versenonikud": "שמעו נא זאת ראשי בית יעקב וקציני בית ישראל המתעבים משפט ואת כל הישרה יעקשו "
    },
    {
        "bookchapter": "מיכה",
        "chapter": "ג",
        "versechapter": "י",
        "bookseder": "תרי עשר",
        "seder": "י",
        "verseseder": "לט",
        "versenikud": "בֹּנֶ֥ה צִיּ֖וֹן בְּדָמִ֑ים וִירוּשָׁלִַ֖ם בְּעַוְלָֽה׃ ",
        "versenonikud": "בנה ציון בדמים וירושלם בעולה "
    },
    {
        "bookchapter": "מיכה",
        "chapter": "ג",
        "versechapter": "יא",
        "bookseder": "תרי עשר",
        "seder": "י",
        "verseseder": "מ",
        "versenikud": "רָאשֶׁ֣יהָ ׀ בְּשֹׁ֣חַד יִשְׁפֹּ֗טוּ וְכֹהֲנֶ֙יהָ֙ בִּמְחִ֣יר יוֹר֔וּ וּנְבִיאֶ֖יהָ בְּכֶ֣סֶף יִקְסֹ֑מוּ וְעַל־ יְהוָה֙ יִשָּׁעֵ֣נוּ לֵאמֹ֔ר הֲל֤וֹא יְהוָה֙ בְּקִרְבֵּ֔נוּ לֹֽא־ תָב֥וֹא עָלֵ֖ינוּ רָעָֽה׃ ",
        "versenonikud": "ראשיה  בשחד ישפטו וכהניה במחיר יורו ונביאיה בכסף יקסמו ועל יהוה ישענו לאמר הלוא יהוה בקרבנו לא תבוא עלינו רעה "
    },
    {
        "bookchapter": "מיכה",
        "chapter": "ג",
        "versechapter": "יב",
        "bookseder": "תרי עשר",
        "seder": "י",
        "verseseder": "מא",
        "versenikud": "לָכֵן֙ בִּגְלַלְכֶ֔ם צִיּ֖וֹן שָׂדֶ֣ה תֵֽחָרֵ֑שׁ וִירוּשָׁלִַ֙ם֙ עִיִּ֣ין תִּֽהְיֶ֔ה וְהַ֥ר הַבַּ֖יִת לְבָמ֥וֹת יָֽעַר׃ ",
        "versenonikud": "לכן בגללכם ציון שדה תחרש וירושלם עיין תהיה והר הבית לבמות יער "
    },
    {
        "bookchapter": "מיכה",
        "chapter": "ד",
        "versechapter": "א",
        "bookseder": "תרי עשר",
        "seder": "י",
        "verseseder": "מב",
        "versenikud": "וְהָיָ֣ה ׀ בְּאַחֲרִ֣ית הַיָּמִ֗ים יִ֠הְיֶה הַ֣ר בֵּית־ יְהוָ֤ה נָכוֹן֙ בְּרֹ֣אשׁ הֶהָרִ֔ים וְנִשָּׂ֥א ה֖וּא מִגְּבָע֑וֹת וְנָהֲר֥וּ עָלָ֖יו עַמִּֽים׃ ",
        "versenonikud": "והיה  באחרית הימים יהיה הר בית יהוה נכון בראש ההרים ונשא הוא מגבעות ונהרו עליו עמים "
    },
    {
        "bookchapter": "מיכה",
        "chapter": "ד",
        "versechapter": "ב",
        "bookseder": "תרי עשר",
        "seder": "י",
        "verseseder": "מג",
        "versenikud": "וְֽהָלְכ֞וּ גּוֹיִ֣ם רַבִּ֗ים וְאָֽמְרוּ֙ לְכ֣וּ ׀ וְנַעֲלֶ֣ה אֶל־ הַר־ יְהוָ֗ה וְאֶל־ בֵּית֙ אֱלֹהֵ֣י יַעֲקֹ֔ב וְיוֹרֵ֙נוּ֙ מִדְּרָכָ֔יו וְנֵלְכָ֖ה בְּאֹֽרְחֹתָ֑יו כִּ֤י מִצִּיּוֹן֙ תֵּצֵ֣א תוֹרָ֔ה וּדְבַר־ יְהוָ֖ה מִירוּשָׁלִָֽם׃ ",
        "versenonikud": "והלכו גוים רבים ואמרו לכו  ונעלה אל הר יהוה ואל בית אלהי יעקב ויורנו מדרכיו ונלכה בארחתיו כי מציון תצא תורה ודבר יהוה מירושלם "
    },
    {
        "bookchapter": "מיכה",
        "chapter": "ד",
        "versechapter": "ג",
        "bookseder": "תרי עשר",
        "seder": "י",
        "verseseder": "מד",
        "versenikud": "וְשָׁפַ֗ט בֵּ֚ין עַמִּ֣ים רַבִּ֔ים וְהוֹכִ֛יחַ לְגוֹיִ֥ם עֲצֻמִ֖ים עַד־ רָח֑וֹק וְכִתְּת֨וּ חַרְבֹתֵיהֶ֜ם לְאִתִּ֗ים וַחֲנִיתֹֽתֵיהֶם֙ לְמַזְמֵר֔וֹת לֹֽא־ יִשְׂא֞וּ גּ֤וֹי אֶל־ גּוֹי֙ חֶ֔רֶב וְלֹא־ יִלְמְד֥וּן ע֖וֹד מִלְחָמָֽה׃ ",
        "versenonikud": "ושפט בין עמים רבים והוכיח לגוים עצמים עד רחוק וכתתו חרבתיהם לאתים וחניתתיהם למזמרות לא ישאו גוי אל גוי חרב ולא ילמדון עוד מלחמה "
    },
    {
        "bookchapter": "מיכה",
        "chapter": "ד",
        "versechapter": "ד",
        "bookseder": "תרי עשר",
        "seder": "י",
        "verseseder": "מה",
        "versenikud": "וְיָשְׁב֗וּ אִ֣ישׁ תַּ֧חַת גַּפְנ֛וֹ וְתַ֥חַת תְּאֵנָת֖וֹ וְאֵ֣ין מַחֲרִ֑יד כִּי־ פִ֛י יְהוָ֥ה צְבָא֖וֹת דִּבֵּֽר׃ ",
        "versenonikud": "וישבו איש תחת גפנו ותחת תאנתו ואין מחריד כי פי יהוה צבאות דבר "
    }
]