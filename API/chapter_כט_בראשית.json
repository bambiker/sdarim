[
    {
        "bookchapter": "בראשית",
        "chapter": "כט",
        "versechapter": "א",
        "bookseder": "בראשית",
        "seder": "כו",
        "verseseder": "יד",
        "parasha": "ויצא",
        "versenikud": "וַיִּשָּׂ֥א יַעֲקֹ֖ב רַגְלָ֑יו וַיֵּ֖לֶךְ אַ֥רְצָה בְנֵי־ קֶֽדֶם׃ ",
        "versenonikud": "וישא יעקב רגליו וילך ארצה בני קדם "
    },
    {
        "bookchapter": "בראשית",
        "chapter": "כט",
        "versechapter": "ב",
        "bookseder": "בראשית",
        "seder": "כו",
        "verseseder": "טו",
        "parasha": "ויצא",
        "versenikud": "וַיַּ֞רְא וְהִנֵּ֧ה בְאֵ֣ר בַּשָּׂדֶ֗ה וְהִנֵּה־ שָׁ֞ם שְׁלֹשָׁ֤ה עֶדְרֵי־ צֹאן֙ רֹבְצִ֣ים עָלֶ֔יהָ כִּ֚י מִן־ הַבְּאֵ֣ר הַהִ֔וא יַשְׁק֖וּ הָעֲדָרִ֑ים וְהָאֶ֥בֶן גְּדֹלָ֖ה עַל־ פִּ֥י הַבְּאֵֽר׃ ",
        "versenonikud": "וירא והנה באר בשדה והנה שם שלשה עדרי צאן רבצים עליה כי מן הבאר ההוא ישקו העדרים והאבן גדלה על פי הבאר "
    },
    {
        "bookchapter": "בראשית",
        "chapter": "כט",
        "versechapter": "ג",
        "bookseder": "בראשית",
        "seder": "כו",
        "verseseder": "טז",
        "parasha": "ויצא",
        "versenikud": "וְנֶאֶסְפוּ־ שָׁ֣מָּה כָל־ הָעֲדָרִ֗ים וְגָלֲל֤וּ אֶת־ הָאֶ֙בֶן֙ מֵעַל֙ פִּ֣י הַבְּאֵ֔ר וְהִשְׁק֖וּ אֶת־ הַצֹּ֑אן וְהֵשִׁ֧יבוּ אֶת־ הָאֶ֛בֶן עַל־ פִּ֥י הַבְּאֵ֖ר לִמְקֹמָֽהּ׃ ",
        "versenonikud": "ונאספו שמה כל העדרים וגללו את האבן מעל פי הבאר והשקו את הצאן והשיבו את האבן על פי הבאר למקמה "
    },
    {
        "bookchapter": "בראשית",
        "chapter": "כט",
        "versechapter": "ד",
        "bookseder": "בראשית",
        "seder": "כו",
        "verseseder": "יז",
        "parasha": "ויצא",
        "versenikud": "וַיֹּ֤אמֶר לָהֶם֙ יַעֲקֹ֔ב אַחַ֖י מֵאַ֣יִן אַתֶּ֑ם וַיֹּ֣אמְר֔וּ מֵחָרָ֖ן אֲנָֽחְנוּ׃ ",
        "versenonikud": "ויאמר להם יעקב אחי מאין אתם ויאמרו מחרן אנחנו "
    },
    {
        "bookchapter": "בראשית",
        "chapter": "כט",
        "versechapter": "ה",
        "bookseder": "בראשית",
        "seder": "כו",
        "verseseder": "יח",
        "parasha": "ויצא",
        "versenikud": "וַיֹּ֣אמֶר לָהֶ֔ם הַיְדַעְתֶּ֖ם אֶת־ לָבָ֣ן בֶּן־ נָח֑וֹר וַיֹּאמְר֖וּ יָדָֽעְנוּ׃ ",
        "versenonikud": "ויאמר להם הידעתם את לבן בן נחור ויאמרו ידענו "
    },
    {
        "bookchapter": "בראשית",
        "chapter": "כט",
        "versechapter": "ו",
        "bookseder": "בראשית",
        "seder": "כו",
        "verseseder": "יט",
        "parasha": "ויצא",
        "versenikud": "וַיֹּ֥אמֶר לָהֶ֖ם הֲשָׁל֣וֹם ל֑וֹ וַיֹּאמְר֣וּ שָׁל֔וֹם וְהִנֵּה֙ רָחֵ֣ל בִּתּ֔וֹ בָּאָ֖ה עִם־ הַצֹּֽאן׃ ",
        "versenonikud": "ויאמר להם השלום לו ויאמרו שלום והנה רחל בתו באה עם הצאן "
    },
    {
        "bookchapter": "בראשית",
        "chapter": "כט",
        "versechapter": "ז",
        "bookseder": "בראשית",
        "seder": "כו",
        "verseseder": "כ",
        "parasha": "ויצא",
        "versenikud": "וַיֹּ֗אמֶר הֵ֥ן עוֹד֙ הַיּ֣וֹם גָּד֔וֹל לֹא־ עֵ֖ת הֵאָסֵ֣ף הַמִּקְנֶ֑ה הַשְׁק֥וּ הַצֹּ֖אן וּלְכ֥וּ רְעֽוּ׃ ",
        "versenonikud": "ויאמר הן עוד היום גדול לא עת האסף המקנה השקו הצאן ולכו רעו "
    },
    {
        "bookchapter": "בראשית",
        "chapter": "כט",
        "versechapter": "ח",
        "bookseder": "בראשית",
        "seder": "כו",
        "verseseder": "כא",
        "parasha": "ויצא",
        "versenikud": "וַיֹּאמְרוּ֮ לֹ֣א נוּכַל֒ עַ֣ד אֲשֶׁ֤ר יֵאָֽסְפוּ֙ כָּל־ הָ֣עֲדָרִ֔ים וְגָֽלֲלוּ֙ אֶת־ הָאֶ֔בֶן מֵעַ֖ל פִּ֣י הַבְּאֵ֑ר וְהִשְׁקִ֖ינוּ הַצֹּֽאן׃ ",
        "versenonikud": "ויאמרו לא נוכל עד אשר יאספו כל העדרים וגללו את האבן מעל פי הבאר והשקינו הצאן "
    },
    {
        "bookchapter": "בראשית",
        "chapter": "כט",
        "versechapter": "ט",
        "bookseder": "בראשית",
        "seder": "כו",
        "verseseder": "כב",
        "parasha": "ויצא",
        "versenikud": "עוֹדֶ֖נּוּ מְדַבֵּ֣ר עִמָּ֑ם וְרָחֵ֣ל ׀ בָּ֗אָה עִם־ הַצֹּאן֙ אֲשֶׁ֣ר לְאָבִ֔יהָ כִּ֥י רֹעָ֖ה הִֽוא׃ ",
        "versenonikud": "עודנו מדבר עמם ורחל  באה עם הצאן אשר לאביה כי רעה הוא "
    },
    {
        "bookchapter": "בראשית",
        "chapter": "כט",
        "versechapter": "י",
        "bookseder": "בראשית",
        "seder": "כו",
        "verseseder": "כג",
        "parasha": "ויצא",
        "versenikud": "וַיְהִ֡י כַּאֲשֶׁר֩ רָאָ֨ה יַעֲקֹ֜ב אֶת־ רָחֵ֗ל בַּת־ לָבָן֙ אֲחִ֣י אִמּ֔וֹ וְאֶת־ צֹ֥אן לָבָ֖ן אֲחִ֣י אִמּ֑וֹ וַיִּגַּ֣שׁ יַעֲקֹ֗ב וַיָּ֤גֶל אֶת־ הָאֶ֙בֶן֙ מֵעַל֙ פִּ֣י הַבְּאֵ֔ר וַיַּ֕שְׁקְ אֶת־ צֹ֥אן לָבָ֖ן אֲחִ֥י אִמּֽוֹ׃ ",
        "versenonikud": "ויהי כאשר ראה יעקב את רחל בת לבן אחי אמו ואת צאן לבן אחי אמו ויגש יעקב ויגל את האבן מעל פי הבאר וישק את צאן לבן אחי אמו "
    },
    {
        "bookchapter": "בראשית",
        "chapter": "כט",
        "versechapter": "יא",
        "bookseder": "בראשית",
        "seder": "כו",
        "verseseder": "כד",
        "parasha": "ויצא",
        "versenikud": "וַיִּשַּׁ֥ק יַעֲקֹ֖ב לְרָחֵ֑ל וַיִּשָּׂ֥א אֶת־ קֹל֖וֹ וַיֵּֽבְךְּ׃ ",
        "versenonikud": "וישק יעקב לרחל וישא את קלו ויבך "
    },
    {
        "bookchapter": "בראשית",
        "chapter": "כט",
        "versechapter": "יב",
        "bookseder": "בראשית",
        "seder": "כו",
        "verseseder": "כה",
        "parasha": "ויצא",
        "versenikud": "וַיַּגֵּ֨ד יַעֲקֹ֜ב לְרָחֵ֗ל כִּ֣י אֲחִ֤י אָבִ֙יהָ֙ ה֔וּא וְכִ֥י בֶן־ רִבְקָ֖ה ה֑וּא וַתָּ֖רָץ וַתַּגֵּ֥ד לְאָבִֽיהָ׃ ",
        "versenonikud": "ויגד יעקב לרחל כי אחי אביה הוא וכי בן רבקה הוא ותרץ ותגד לאביה "
    },
    {
        "bookchapter": "בראשית",
        "chapter": "כט",
        "versechapter": "יג",
        "bookseder": "בראשית",
        "seder": "כו",
        "verseseder": "כו",
        "parasha": "ויצא",
        "versenikud": "וַיְהִי֩ כִשְׁמֹ֨עַ לָבָ֜ן אֶת־ שֵׁ֣מַע ׀ יַעֲקֹ֣ב בֶּן־ אֲחֹת֗וֹ וַיָּ֤רָץ לִקְרָאתוֹ֙ וַיְחַבֶּק־ לוֹ֙ וַיְנַשֶּׁק־ ל֔וֹ וַיְבִיאֵ֖הוּ אֶל־ בֵּית֑וֹ וַיְסַפֵּ֣ר לְלָבָ֔ן אֵ֥ת כָּל־ הַדְּבָרִ֖ים הָאֵֽלֶּה׃ ",
        "versenonikud": "ויהי כשמע לבן את שמע  יעקב בן אחתו וירץ לקראתו ויחבק לו וינשק לו ויביאהו אל ביתו ויספר ללבן את כל הדברים האלה "
    },
    {
        "bookchapter": "בראשית",
        "chapter": "כט",
        "versechapter": "יד",
        "bookseder": "בראשית",
        "seder": "כו",
        "verseseder": "כז",
        "parasha": "ויצא",
        "versenikud": "וַיֹּ֤אמֶר לוֹ֙ לָבָ֔ן אַ֛ךְ עַצְמִ֥י וּבְשָׂרִ֖י אָ֑תָּה וַיֵּ֥שֶׁב עִמּ֖וֹ חֹ֥דֶשׁ יָמִֽים׃ ",
        "versenonikud": "ויאמר לו לבן אך עצמי ובשרי אתה וישב עמו חדש ימים "
    },
    {
        "bookchapter": "בראשית",
        "chapter": "כט",
        "versechapter": "טו",
        "bookseder": "בראשית",
        "seder": "כו",
        "verseseder": "כח",
        "parasha": "ויצא",
        "versenikud": "וַיֹּ֤אמֶר לָבָן֙ לְיַעֲקֹ֔ב הֲכִי־ אָחִ֣י אַ֔תָּה וַעֲבַדְתַּ֖נִי חִנָּ֑ם הַגִּ֥ידָה לִּ֖י מַה־ מַּשְׂכֻּרְתֶּֽךָ׃ ",
        "versenonikud": "ויאמר לבן ליעקב הכי אחי אתה ועבדתני חנם הגידה לי מה משכרתך "
    },
    {
        "bookchapter": "בראשית",
        "chapter": "כט",
        "versechapter": "טז",
        "bookseder": "בראשית",
        "seder": "כו",
        "verseseder": "כט",
        "parasha": "ויצא",
        "versenikud": "וּלְלָבָ֖ן שְׁתֵּ֣י בָנ֑וֹת שֵׁ֤ם הַגְּדֹלָה֙ לֵאָ֔ה וְשֵׁ֥ם הַקְּטַנָּ֖ה רָחֵֽל׃ ",
        "versenonikud": "וללבן שתי בנות שם הגדלה לאה ושם הקטנה רחל "
    },
    {
        "bookchapter": "בראשית",
        "chapter": "כט",
        "versechapter": "יז",
        "bookseder": "בראשית",
        "seder": "כו",
        "verseseder": "ל",
        "parasha": "ויצא",
        "versenikud": "וְעֵינֵ֥י לֵאָ֖ה רַכּ֑וֹת וְרָחֵל֙ הָֽיְתָ֔ה יְפַת־ תֹּ֖אַר וִיפַ֥ת מַרְאֶֽה׃ ",
        "versenonikud": "ועיני לאה רכות ורחל היתה יפת תאר ויפת מראה "
    },
    {
        "bookchapter": "בראשית",
        "chapter": "כט",
        "versechapter": "יח",
        "bookseder": "בראשית",
        "seder": "כו",
        "verseseder": "לא",
        "parasha": "ויצא",
        "versenikud": "וַיֶּאֱהַ֥ב יַעֲקֹ֖ב אֶת־ רָחֵ֑ל וַיֹּ֗אמֶר אֶֽעֱבָדְךָ֙ שֶׁ֣בַע שָׁנִ֔ים בְּרָחֵ֥ל בִּתְּךָ֖ הַקְּטַנָּֽה׃ ",
        "versenonikud": "ויאהב יעקב את רחל ויאמר אעבדך שבע שנים ברחל בתך הקטנה "
    },
    {
        "bookchapter": "בראשית",
        "chapter": "כט",
        "versechapter": "יט",
        "bookseder": "בראשית",
        "seder": "כו",
        "verseseder": "לב",
        "parasha": "ויצא",
        "versenikud": "וַיֹּ֣אמֶר לָבָ֗ן ט֚וֹב תִּתִּ֣י אֹתָ֣הּ לָ֔ךְ מִתִּתִּ֥י אֹתָ֖הּ לְאִ֣ישׁ אַחֵ֑ר שְׁבָ֖ה עִמָּדִֽי׃ ",
        "versenonikud": "ויאמר לבן טוב תתי אתה לך מתתי אתה לאיש אחר שבה עמדי "
    },
    {
        "bookchapter": "בראשית",
        "chapter": "כט",
        "versechapter": "כ",
        "bookseder": "בראשית",
        "seder": "כו",
        "verseseder": "לג",
        "parasha": "ויצא",
        "versenikud": "וַיַּעֲבֹ֧ד יַעֲקֹ֛ב בְּרָחֵ֖ל שֶׁ֣בַע שָׁנִ֑ים וַיִּהְי֤וּ בְעֵינָיו֙ כְּיָמִ֣ים אֲחָדִ֔ים בְּאַהֲבָת֖וֹ אֹתָֽהּ׃ ",
        "versenonikud": "ויעבד יעקב ברחל שבע שנים ויהיו בעיניו כימים אחדים באהבתו אתה "
    },
    {
        "bookchapter": "בראשית",
        "chapter": "כט",
        "versechapter": "כא",
        "bookseder": "בראשית",
        "seder": "כו",
        "verseseder": "לד",
        "parasha": "ויצא",
        "versenikud": "וַיֹּ֨אמֶר יַעֲקֹ֤ב אֶל־ לָבָן֙ הָבָ֣ה אֶת־ אִשְׁתִּ֔י כִּ֥י מָלְא֖וּ יָמָ֑י וְאָב֖וֹאָה אֵלֶֽיהָ׃ ",
        "versenonikud": "ויאמר יעקב אל לבן הבה את אשתי כי מלאו ימי ואבואה אליה "
    },
    {
        "bookchapter": "בראשית",
        "chapter": "כט",
        "versechapter": "כב",
        "bookseder": "בראשית",
        "seder": "כו",
        "verseseder": "לה",
        "parasha": "ויצא",
        "versenikud": "וַיֶּאֱסֹ֥ף לָבָ֛ן אֶת־ כָּל־ אַנְשֵׁ֥י הַמָּק֖וֹם וַיַּ֥עַשׂ מִשְׁתֶּֽה׃ ",
        "versenonikud": "ויאסף לבן את כל אנשי המקום ויעש משתה "
    },
    {
        "bookchapter": "בראשית",
        "chapter": "כט",
        "versechapter": "כג",
        "bookseder": "בראשית",
        "seder": "כו",
        "verseseder": "לו",
        "parasha": "ויצא",
        "versenikud": "וַיְהִ֣י בָעֶ֔רֶב וַיִּקַּח֙ אֶת־ לֵאָ֣ה בִתּ֔וֹ וַיָּבֵ֥א אֹתָ֖הּ אֵלָ֑יו וַיָּבֹ֖א אֵלֶֽיהָ׃ ",
        "versenonikud": "ויהי בערב ויקח את לאה בתו ויבא אתה אליו ויבא אליה "
    },
    {
        "bookchapter": "בראשית",
        "chapter": "כט",
        "versechapter": "כד",
        "bookseder": "בראשית",
        "seder": "כו",
        "verseseder": "לז",
        "parasha": "ויצא",
        "versenikud": "וַיִּתֵּ֤ן לָבָן֙ לָ֔הּ אֶת־ זִלְפָּ֖ה שִׁפְחָת֑וֹ לְלֵאָ֥ה בִתּ֖וֹ שִׁפְחָֽה׃ ",
        "versenonikud": "ויתן לבן לה את זלפה שפחתו ללאה בתו שפחה "
    },
    {
        "bookchapter": "בראשית",
        "chapter": "כט",
        "versechapter": "כה",
        "bookseder": "בראשית",
        "seder": "כו",
        "verseseder": "לח",
        "parasha": "ויצא",
        "versenikud": "וַיְהִ֣י בַבֹּ֔קֶר וְהִנֵּה־ הִ֖וא לֵאָ֑ה וַיֹּ֣אמֶר אֶל־ לָבָ֗ן מַה־ זֹּאת֙ עָשִׂ֣יתָ לִּ֔י הֲלֹ֤א בְרָחֵל֙ עָבַ֣דְתִּי עִמָּ֔ךְ וְלָ֖מָּה רִמִּיתָֽנִי׃ ",
        "versenonikud": "ויהי בבקר והנה הוא לאה ויאמר אל לבן מה זאת עשית לי הלא ברחל עבדתי עמך ולמה רמיתני "
    },
    {
        "bookchapter": "בראשית",
        "chapter": "כט",
        "versechapter": "כו",
        "bookseder": "בראשית",
        "seder": "כו",
        "verseseder": "לט",
        "parasha": "ויצא",
        "versenikud": "וַיֹּ֣אמֶר לָבָ֔ן לֹא־ יֵעָשֶׂ֥ה כֵ֖ן בִּמְקוֹמֵ֑נוּ לָתֵ֥ת הַצְּעִירָ֖ה לִפְנֵ֥י הַבְּכִירָֽה׃ ",
        "versenonikud": "ויאמר לבן לא יעשה כן במקומנו לתת הצעירה לפני הבכירה "
    },
    {
        "bookchapter": "בראשית",
        "chapter": "כט",
        "versechapter": "כז",
        "bookseder": "בראשית",
        "seder": "כו",
        "verseseder": "מ",
        "parasha": "ויצא",
        "versenikud": "מַלֵּ֖א שְׁבֻ֣עַ זֹ֑את וְנִתְּנָ֨ה לְךָ֜ גַּם־ אֶת־ זֹ֗את בַּעֲבֹדָה֙ אֲשֶׁ֣ר תַּעֲבֹ֣ד עִמָּדִ֔י ע֖וֹד שֶֽׁבַע־ שָׁנִ֥ים אֲחֵרֽוֹת׃ ",
        "versenonikud": "מלא שבע זאת ונתנה לך גם את זאת בעבדה אשר תעבד עמדי עוד שבע שנים אחרות "
    },
    {
        "bookchapter": "בראשית",
        "chapter": "כט",
        "versechapter": "כח",
        "bookseder": "בראשית",
        "seder": "כו",
        "verseseder": "מא",
        "parasha": "ויצא",
        "versenikud": "וַיַּ֤עַשׂ יַעֲקֹב֙ כֵּ֔ן וַיְמַלֵּ֖א שְׁבֻ֣עַ זֹ֑את וַיִּתֶּן־ ל֛וֹ אֶת־ רָחֵ֥ל בִּתּ֖וֹ ל֥וֹ לְאִשָּֽׁה׃ ",
        "versenonikud": "ויעש יעקב כן וימלא שבע זאת ויתן לו את רחל בתו לו לאשה "
    },
    {
        "bookchapter": "בראשית",
        "chapter": "כט",
        "versechapter": "כט",
        "bookseder": "בראשית",
        "seder": "כו",
        "verseseder": "מב",
        "parasha": "ויצא",
        "versenikud": "וַיִּתֵּ֤ן לָבָן֙ לְרָחֵ֣ל בִּתּ֔וֹ אֶת־ בִּלְהָ֖ה שִׁפְחָת֑וֹ לָ֖הּ לְשִׁפְחָֽה׃ ",
        "versenonikud": "ויתן לבן לרחל בתו את בלהה שפחתו לה לשפחה "
    },
    {
        "bookchapter": "בראשית",
        "chapter": "כט",
        "versechapter": "ל",
        "bookseder": "בראשית",
        "seder": "כו",
        "verseseder": "מג",
        "parasha": "ויצא",
        "versenikud": "וַיָּבֹא֙ גַּ֣ם אֶל־ רָחֵ֔ל וַיֶּאֱהַ֥ב גַּֽם־ אֶת־ רָחֵ֖ל מִלֵּאָ֑ה וַיַּעֲבֹ֣ד עִמּ֔וֹ ע֖וֹד שֶֽׁבַע־ שָׁנִ֥ים אֲחֵרֽוֹת׃ ",
        "versenonikud": "ויבא גם אל רחל ויאהב גם את רחל מלאה ויעבד עמו עוד שבע שנים אחרות "
    },
    {
        "bookchapter": "בראשית",
        "chapter": "כט",
        "versechapter": "לא",
        "bookseder": "בראשית",
        "seder": "כז",
        "verseseder": "א",
        "parasha": "ויצא",
        "versenikud": "וַיַּ֤רְא יְהוָה֙ כִּֽי־ שְׂנוּאָ֣ה לֵאָ֔ה וַיִּפְתַּ֖ח אֶת־ רַחְמָ֑הּ וְרָחֵ֖ל עֲקָרָֽה׃ ",
        "versenonikud": "וירא יהוה כי שנואה לאה ויפתח את רחמה ורחל עקרה "
    },
    {
        "bookchapter": "בראשית",
        "chapter": "כט",
        "versechapter": "לב",
        "bookseder": "בראשית",
        "seder": "כז",
        "verseseder": "ב",
        "parasha": "ויצא",
        "versenikud": "וַתַּ֤הַר לֵאָה֙ וַתֵּ֣לֶד בֵּ֔ן וַתִּקְרָ֥א שְׁמ֖וֹ רְאוּבֵ֑ן כִּ֣י אָֽמְרָ֗ה כִּֽי־ רָאָ֤ה יְהוָה֙ בְּעָנְיִ֔י כִּ֥י עַתָּ֖ה יֶאֱהָבַ֥נִי אִישִֽׁי׃ ",
        "versenonikud": "ותהר לאה ותלד בן ותקרא שמו ראובן כי אמרה כי ראה יהוה בעניי כי עתה יאהבני אישי "
    },
    {
        "bookchapter": "בראשית",
        "chapter": "כט",
        "versechapter": "לג",
        "bookseder": "בראשית",
        "seder": "כז",
        "verseseder": "ג",
        "parasha": "ויצא",
        "versenikud": "וַתַּ֣הַר עוֹד֮ וַתֵּ֣לֶד בֵּן֒ וַתֹּ֗אמֶר כִּֽי־ שָׁמַ֤ע יְהוָה֙ כִּֽי־ שְׂנוּאָ֣ה אָנֹ֔כִי וַיִּתֶּן־ לִ֖י גַּם־ אֶת־ זֶ֑ה וַתִּקְרָ֥א שְׁמ֖וֹ שִׁמְעֽוֹן׃ ",
        "versenonikud": "ותהר עוד ותלד בן ותאמר כי שמע יהוה כי שנואה אנכי ויתן לי גם את זה ותקרא שמו שמעון "
    },
    {
        "bookchapter": "בראשית",
        "chapter": "כט",
        "versechapter": "לד",
        "bookseder": "בראשית",
        "seder": "כז",
        "verseseder": "ד",
        "parasha": "ויצא",
        "versenikud": "וַתַּ֣הַר עוֹד֮ וַתֵּ֣לֶד בֵּן֒ וַתֹּ֗אמֶר עַתָּ֤ה הַפַּ֙עַם֙ יִלָּוֶ֤ה אִישִׁי֙ אֵלַ֔י כִּֽי־ יָלַ֥דְתִּי ל֖וֹ שְׁלֹשָׁ֣ה בָנִ֑ים עַל־ כֵּ֥ן קָרָֽא־ שְׁמ֖וֹ לֵוִֽי׃ ",
        "versenonikud": "ותהר עוד ותלד בן ותאמר עתה הפעם ילוה אישי אלי כי ילדתי לו שלשה בנים על כן קרא שמו לוי "
    },
    {
        "bookchapter": "בראשית",
        "chapter": "כט",
        "versechapter": "לה",
        "bookseder": "בראשית",
        "seder": "כז",
        "verseseder": "ה",
        "parasha": "ויצא",
        "versenikud": "וַתַּ֨הַר ע֜וֹד וַתֵּ֣לֶד בֵּ֗ן וַתֹּ֙אמֶר֙ הַפַּ֙עַם֙ אוֹדֶ֣ה אֶת־ יְהוָ֔ה עַל־ כֵּ֛ן קָרְאָ֥ה שְׁמ֖וֹ יְהוּדָ֑ה וַֽתַּעֲמֹ֖ד מִלֶּֽדֶת׃ ",
        "versenonikud": "ותהר עוד ותלד בן ותאמר הפעם אודה את יהוה על כן קראה שמו יהודה ותעמד מלדת "
    }
]