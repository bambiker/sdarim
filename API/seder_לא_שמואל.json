[
    {
        "bookchapter": "שמואל ב",
        "chapter": "יח",
        "versechapter": "כז",
        "bookseder": "שמואל",
        "seder": "לא",
        "verseseder": "א",
        "versenikud": "וַיֹּ֙אמֶר֙ הַצֹּפֶ֔ה אֲנִ֤י רֹאֶה֙ אֶת־ מְרוּצַ֣ת הָרִאשׁ֔וֹן כִּמְרֻצַ֖ת אֲחִימַ֣עַץ בֶּן־ צָד֑וֹק וַיֹּ֤אמֶר הַמֶּ֙לֶךְ֙ אִֽישׁ־ ט֣וֹב זֶ֔ה וְאֶל־ בְּשׂוֹרָ֥ה טוֹבָ֖ה יָבֽוֹא׃ ",
        "versenonikud": "ויאמר הצפה אני ראה את מרוצת הראשון כמרצת אחימעץ בן צדוק ויאמר המלך איש טוב זה ואל בשורה טובה יבוא "
    },
    {
        "bookchapter": "שמואל ב",
        "chapter": "יח",
        "versechapter": "כח",
        "bookseder": "שמואל",
        "seder": "לא",
        "verseseder": "ב",
        "versenikud": "וַיִּקְרָ֣א אֲחִימַ֗עַץ וַיֹּ֤אמֶר אֶל־ הַמֶּ֙לֶךְ֙ שָׁל֔וֹם וַיִּשְׁתַּ֧חוּ לַמֶּ֛לֶךְ לְאַפָּ֖יו אָ֑רְצָה וַיֹּ֗אמֶר בָּרוּךְ֙ יְהוָ֣ה אֱלֹהֶ֔יךָ אֲשֶׁ֤ר סִגַּר֙ אֶת־ הָ֣אֲנָשִׁ֔ים אֲשֶׁר־ נָשְׂא֥וּ אֶת־ יָדָ֖ם בַּֽאדֹנִ֥י הַמֶּֽלֶךְ׃ ",
        "versenonikud": "ויקרא אחימעץ ויאמר אל המלך שלום וישתחו למלך לאפיו ארצה ויאמר ברוך יהוה אלהיך אשר סגר את האנשים אשר נשאו את ידם באדני המלך "
    },
    {
        "bookchapter": "שמואל ב",
        "chapter": "יח",
        "versechapter": "כט",
        "bookseder": "שמואל",
        "seder": "לא",
        "verseseder": "ג",
        "versenikud": "וַיֹּ֣אמֶר הַמֶּ֔לֶךְ שָׁל֥וֹם לַנַּ֖עַר לְאַבְשָׁל֑וֹם וַיֹּ֣אמֶר אֲחִימַ֡עַץ רָאִיתִי֩ הֶהָמ֨וֹן הַגָּד֜וֹל לִ֠שְׁלֹחַ אֶת־ עֶ֨בֶד הַמֶּ֤לֶךְ יוֹאָב֙ וְאֶת־ עַבְדֶּ֔ךָ וְלֹ֥א יָדַ֖עְתִּי מָֽה׃ ",
        "versenonikud": "ויאמר המלך שלום לנער לאבשלום ויאמר אחימעץ ראיתי ההמון הגדול לשלח את עבד המלך יואב ואת עבדך ולא ידעתי מה "
    },
    {
        "bookchapter": "שמואל ב",
        "chapter": "יח",
        "versechapter": "ל",
        "bookseder": "שמואל",
        "seder": "לא",
        "verseseder": "ד",
        "versenikud": "וַיֹּ֣אמֶר הַמֶּ֔לֶךְ סֹ֖ב הִתְיַצֵּ֣ב כֹּ֑ה וַיִּסֹּ֖ב וַֽיַּעֲמֹֽד׃ ",
        "versenonikud": "ויאמר המלך סב התיצב כה ויסב ויעמד "
    },
    {
        "bookchapter": "שמואל ב",
        "chapter": "יח",
        "versechapter": "לא",
        "bookseder": "שמואל",
        "seder": "לא",
        "verseseder": "ה",
        "versenikud": "וְהִנֵּ֥ה הַכּוּשִׁ֖י בָּ֑א וַיֹּ֣אמֶר הַכּוּשִׁ֗י יִתְבַּשֵּׂר֙ אֲדֹנִ֣י הַמֶּ֔לֶךְ כִּֽי־ שְׁפָטְךָ֤ יְהוָה֙ הַיּ֔וֹם מִיַּ֖ד כָּל־ הַקָּמִ֥ים עָלֶֽיךָ׃ ",
        "versenonikud": "והנה הכושי בא ויאמר הכושי יתבשר אדני המלך כי שפטך יהוה היום מיד כל הקמים עליך "
    },
    {
        "bookchapter": "שמואל ב",
        "chapter": "יח",
        "versechapter": "לב",
        "bookseder": "שמואל",
        "seder": "לא",
        "verseseder": "ו",
        "versenikud": "וַיֹּ֤אמֶר הַמֶּ֙לֶךְ֙ אֶל־ הַכּוּשִׁ֔י הֲשָׁל֥וֹם לַנַּ֖עַר לְאַבְשָׁל֑וֹם וַיֹּ֣אמֶר הַכּוּשִׁ֗י יִהְי֤וּ כַנַּ֙עַר֙ אֹֽיְבֵי֙ אֲדֹנִ֣י הַמֶּ֔לֶךְ וְכֹ֛ל אֲשֶׁר־ קָ֥מוּ עָלֶ֖יךָ לְרָעָֽה׃ ",
        "versenonikud": "ויאמר המלך אל הכושי השלום לנער לאבשלום ויאמר הכושי יהיו כנער איבי אדני המלך וכל אשר קמו עליך לרעה "
    },
    {
        "bookchapter": "שמואל ב",
        "chapter": "יט",
        "versechapter": "א",
        "bookseder": "שמואל",
        "seder": "לא",
        "verseseder": "ז",
        "versenikud": "וַיִּרְגַּ֣ז הַמֶּ֗לֶךְ וַיַּ֛עַל עַל־ עֲלִיַּ֥ת הַשַּׁ֖עַר וַיֵּ֑בְךְּ וְכֹ֣ה ׀ אָמַ֣ר בְּלֶכְתּ֗וֹ בְּנִ֤י אַבְשָׁלוֹם֙ בְּנִ֣י בְנִ֣י אַבְשָׁל֔וֹם מִֽי־ יִתֵּ֤ן מוּתִי֙ אֲנִ֣י תַחְתֶּ֔יךָ אַבְשָׁל֖וֹם בְּנִ֥י בְנִֽי׃ ",
        "versenonikud": "וירגז המלך ויעל על עלית השער ויבך וכה  אמר בלכתו בני אבשלום בני בני אבשלום מי יתן מותי אני תחתיך אבשלום בני בני "
    },
    {
        "bookchapter": "שמואל ב",
        "chapter": "יט",
        "versechapter": "ב",
        "bookseder": "שמואל",
        "seder": "לא",
        "verseseder": "ח",
        "versenikud": "וַיֻּגַּ֖ד לְיוֹאָ֑ב הִנֵּ֨ה הַמֶּ֧לֶךְ בֹּכֶ֛ה וַיִּתְאַבֵּ֖ל עַל־ אַבְשָׁלֹֽם׃ ",
        "versenonikud": "ויגד ליואב הנה המלך בכה ויתאבל על אבשלם "
    },
    {
        "bookchapter": "שמואל ב",
        "chapter": "יט",
        "versechapter": "ג",
        "bookseder": "שמואל",
        "seder": "לא",
        "verseseder": "ט",
        "versenikud": "וַתְּהִ֨י הַתְּשֻׁעָ֜ה בַּיּ֥וֹם הַה֛וּא לְאֵ֖בֶל לְכָל־ הָעָ֑ם כִּֽי־ שָׁמַ֣ע הָעָ֗ם בַּיּ֤וֹם הַהוּא֙ לֵאמֹ֔ר נֶעֱצַ֥ב הַמֶּ֖לֶךְ עַל־ בְּנֽוֹ׃ ",
        "versenonikud": "ותהי התשעה ביום ההוא לאבל לכל העם כי שמע העם ביום ההוא לאמר נעצב המלך על בנו "
    },
    {
        "bookchapter": "שמואל ב",
        "chapter": "יט",
        "versechapter": "ד",
        "bookseder": "שמואל",
        "seder": "לא",
        "verseseder": "י",
        "versenikud": "וַיִּתְגַּנֵּ֥ב הָעָ֛ם בַּיּ֥וֹם הַה֖וּא לָב֣וֹא הָעִ֑יר כַּאֲשֶׁ֣ר יִתְגַּנֵּ֗ב הָעָם֙ הַנִּכְלָמִ֔ים בְּנוּסָ֖ם בַּמִּלְחָמָֽה׃ ",
        "versenonikud": "ויתגנב העם ביום ההוא לבוא העיר כאשר יתגנב העם הנכלמים בנוסם במלחמה "
    },
    {
        "bookchapter": "שמואל ב",
        "chapter": "יט",
        "versechapter": "ה",
        "bookseder": "שמואל",
        "seder": "לא",
        "verseseder": "יא",
        "versenikud": "וְהַמֶּ֙לֶךְ֙ לָאַ֣ט אֶת־ פָּנָ֔יו וַיִּזְעַ֥ק הַמֶּ֖לֶךְ ק֣וֹל גָּד֑וֹל בְּנִי֙ אַבְשָׁל֔וֹם אַבְשָׁל֖וֹם בְּנִ֥י בְנִֽי׃ ",
        "versenonikud": "והמלך לאט את פניו ויזעק המלך קול גדול בני אבשלום אבשלום בני בני "
    },
    {
        "bookchapter": "שמואל ב",
        "chapter": "יט",
        "versechapter": "ו",
        "bookseder": "שמואל",
        "seder": "לא",
        "verseseder": "יב",
        "versenikud": "וַיָּבֹ֥א יוֹאָ֛ב אֶל־ הַמֶּ֖לֶךְ הַבָּ֑יִת וַיֹּאמֶר֩ הֹבַ֨שְׁתָּ הַיּ֜וֹם אֶת־ פְּנֵ֣י כָל־ עֲבָדֶ֗יךָ הַֽמְמַלְּטִ֤ים אֶֽת־ נַפְשְׁךָ֙ הַיּ֔וֹם וְאֵ֨ת נֶ֤פֶשׁ בָּנֶ֙יךָ֙ וּבְנֹתֶ֔יךָ וְנֶ֣פֶשׁ נָשֶׁ֔יךָ וְנֶ֖פֶשׁ פִּלַגְשֶֽׁיךָ׃ ",
        "versenonikud": "ויבא יואב אל המלך הבית ויאמר הבשת היום את פני כל עבדיך הממלטים את נפשך היום ואת נפש בניך ובנתיך ונפש נשיך ונפש פלגשיך "
    },
    {
        "bookchapter": "שמואל ב",
        "chapter": "יט",
        "versechapter": "ז",
        "bookseder": "שמואל",
        "seder": "לא",
        "verseseder": "יג",
        "versenikud": "לְאַֽהֲבָה֙ אֶת־ שֹׂ֣נְאֶ֔יךָ וְלִשְׂנֹ֖א אֶת־ אֹהֲבֶ֑יךָ כִּ֣י ׀ הִגַּ֣דְתָּ הַיּ֗וֹם כִּ֣י אֵ֤ין לְךָ֙ שָׂרִ֣ים וַעֲבָדִ֔ים כִּ֣י ׀ יָדַ֣עְתִּי הַיּ֗וֹם כִּ֠י לא ל֣וּ אַבְשָׁל֥וֹם חַי֙ וְכֻלָּ֤נוּ הַיּוֹם֙ מֵתִ֔ים כִּי־ אָ֖ז יָשָׁ֥ר בְּעֵינֶֽיךָ׃ ",
        "versenonikud": "לאהבה את שנאיך ולשנא את אהביך כי  הגדת היום כי אין לך שרים ועבדים כי  ידעתי היום כי לא לו אבשלום חי וכלנו היום מתים כי אז ישר בעיניך "
    },
    {
        "bookchapter": "שמואל ב",
        "chapter": "יט",
        "versechapter": "ח",
        "bookseder": "שמואל",
        "seder": "לא",
        "verseseder": "יד",
        "versenikud": "וְעַתָּה֙ ק֣וּם צֵ֔א וְדַבֵּ֖ר עַל־ לֵ֣ב עֲבָדֶ֑יךָ כִּי֩ בַיהוָ֨ה נִשְׁבַּ֜עְתִּי כִּי־ אֵינְךָ֣ יוֹצֵ֗א אִם־ יָלִ֨ין אִ֤ישׁ אִתְּךָ֙ הַלַּ֔יְלָה וְרָעָ֧ה לְךָ֣ זֹ֗את מִכָּל־ הָרָעָה֙ אֲשֶׁר־ בָּ֣אָה עָלֶ֔יךָ מִנְּעֻרֶ֖יךָ עַד־ עָֽתָּה׃ ",
        "versenonikud": "ועתה קום צא ודבר על לב עבדיך כי ביהוה נשבעתי כי אינך יוצא אם ילין איש אתך הלילה ורעה לך זאת מכל הרעה אשר באה עליך מנעריך עד עתה "
    },
    {
        "bookchapter": "שמואל ב",
        "chapter": "יט",
        "versechapter": "ט",
        "bookseder": "שמואל",
        "seder": "לא",
        "verseseder": "טו",
        "versenikud": "וַיָּ֥קָם הַמֶּ֖לֶךְ וַיֵּ֣שֶׁב בַּשָּׁ֑עַר וּֽלְכָל־ הָעָ֞ם הִגִּ֣ידוּ לֵאמֹ֗ר הִנֵּ֤ה הַמֶּ֙לֶךְ֙ יוֹשֵׁ֣ב בַּשַּׁ֔עַר וַיָּבֹ֤א כָל־ הָעָם֙ לִפְנֵ֣י הַמֶּ֔לֶךְ וְיִשְׂרָאֵ֔ל נָ֖ס אִ֥ישׁ לְאֹהָלָֽיו׃ ",
        "versenonikud": "ויקם המלך וישב בשער ולכל העם הגידו לאמר הנה המלך יושב בשער ויבא כל העם לפני המלך וישראל נס איש לאהליו "
    },
    {
        "bookchapter": "שמואל ב",
        "chapter": "יט",
        "versechapter": "י",
        "bookseder": "שמואל",
        "seder": "לא",
        "verseseder": "טז",
        "versenikud": "וַיְהִ֤י כָל־ הָעָם֙ נָד֔וֹן בְּכָל־ שִׁבְטֵ֥י יִשְׂרָאֵ֖ל לֵאמֹ֑ר הַמֶּ֜לֶךְ הִצִּילָ֣נוּ ׀ מִכַּ֣ף אֹיְבֵ֗ינוּ וְה֤וּא מִלְּטָ֙נוּ֙ מִכַּ֣ף פְּלִשְׁתִּ֔ים וְעַתָּ֛ה בָּרַ֥ח מִן־ הָאָ֖רֶץ מֵעַ֥ל אַבְשָׁלֽוֹם׃ ",
        "versenonikud": "ויהי כל העם נדון בכל שבטי ישראל לאמר המלך הצילנו  מכף איבינו והוא מלטנו מכף פלשתים ועתה ברח מן הארץ מעל אבשלום "
    },
    {
        "bookchapter": "שמואל ב",
        "chapter": "יט",
        "versechapter": "יא",
        "bookseder": "שמואל",
        "seder": "לא",
        "verseseder": "יז",
        "versenikud": "וְאַבְשָׁלוֹם֙ אֲשֶׁ֣ר מָשַׁ֣חְנוּ עָלֵ֔ינוּ מֵ֖ת בַּמִּלְחָמָ֑ה וְעַתָּ֗ה לָמָ֥ה אַתֶּ֛ם מַחֲרִשִׁ֖ים לְהָשִׁ֥יב אֶת־ הַמֶּֽלֶךְ׃ ",
        "versenonikud": "ואבשלום אשר משחנו עלינו מת במלחמה ועתה למה אתם מחרשים להשיב את המלך "
    },
    {
        "bookchapter": "שמואל ב",
        "chapter": "יט",
        "versechapter": "יב",
        "bookseder": "שמואל",
        "seder": "לא",
        "verseseder": "יח",
        "versenikud": "וְהַמֶּ֣לֶךְ דָּוִ֗ד שָׁ֠לַח אֶל־ צָד֨וֹק וְאֶל־ אֶבְיָתָ֥ר הַכֹּהֲנִים֮ לֵאמֹר֒ דַּבְּר֞וּ אֶל־ זִקְנֵ֤י יְהוּדָה֙ לֵאמֹ֔ר לָ֤מָּה תִֽהְיוּ֙ אַֽחֲרֹנִ֔ים לְהָשִׁ֥יב אֶת־ הַמֶּ֖לֶךְ אֶל־ בֵּית֑וֹ וּדְבַר֙ כָּל־ יִשְׂרָאֵ֔ל בָּ֥א אֶל־ הַמֶּ֖לֶךְ אֶל־ בֵּיתֽוֹ׃ ",
        "versenonikud": "והמלך דוד שלח אל צדוק ואל אביתר הכהנים לאמר דברו אל זקני יהודה לאמר למה תהיו אחרנים להשיב את המלך אל ביתו ודבר כל ישראל בא אל המלך אל ביתו "
    },
    {
        "bookchapter": "שמואל ב",
        "chapter": "יט",
        "versechapter": "יג",
        "bookseder": "שמואל",
        "seder": "לא",
        "verseseder": "יט",
        "versenikud": "אַחַ֣י אַתֶּ֔ם עַצְמִ֥י וּבְשָׂרִ֖י אַתֶּ֑ם וְלָ֧מָּה תִהְי֛וּ אַחֲרֹנִ֖ים לְהָשִׁ֥יב אֶת־ הַמֶּֽלֶךְ׃ ",
        "versenonikud": "אחי אתם עצמי ובשרי אתם ולמה תהיו אחרנים להשיב את המלך "
    },
    {
        "bookchapter": "שמואל ב",
        "chapter": "יט",
        "versechapter": "יד",
        "bookseder": "שמואל",
        "seder": "לא",
        "verseseder": "כ",
        "versenikud": "וְלַֽעֲמָשָׂא֙ תֹּֽמְר֔וּ הֲל֛וֹא עַצְמִ֥י וּבְשָׂרִ֖י אָ֑תָּה כֹּ֣ה יַֽעֲשֶׂה־ לִּ֤י אֱלֹהִים֙ וְכֹ֣ה יוֹסִ֔יף אִם־ לֹ֠א שַׂר־ צָבָ֞א תִּהְיֶ֧ה לְפָנַ֛י כָּל־ הַיָּמִ֖ים תַּ֥חַת יוֹאָֽב׃ ",
        "versenonikud": "ולעמשא תמרו הלוא עצמי ובשרי אתה כה יעשה לי אלהים וכה יוסיף אם לא שר צבא תהיה לפני כל הימים תחת יואב "
    },
    {
        "bookchapter": "שמואל ב",
        "chapter": "יט",
        "versechapter": "טו",
        "bookseder": "שמואל",
        "seder": "לא",
        "verseseder": "כא",
        "versenikud": "וַיַּ֛ט אֶת־ לְבַ֥ב כָּל־ אִישׁ־ יְהוּדָ֖ה כְּאִ֣ישׁ אֶחָ֑ד וַֽיִּשְׁלְחוּ֙ אֶל־ הַמֶּ֔לֶךְ שׁ֥וּב אַתָּ֖ה וְכָל־ עֲבָדֶֽיךָ׃ ",
        "versenonikud": "ויט את לבב כל איש יהודה כאיש אחד וישלחו אל המלך שוב אתה וכל עבדיך "
    },
    {
        "bookchapter": "שמואל ב",
        "chapter": "יט",
        "versechapter": "טז",
        "bookseder": "שמואל",
        "seder": "לא",
        "verseseder": "כב",
        "versenikud": "וַיָּ֣שָׁב הַמֶּ֔לֶךְ וַיָּבֹ֖א עַד־ הַיַּרְדֵּ֑ן וִיהוּדָ֞ה בָּ֣א הַגִּלְגָּ֗לָה לָלֶ֙כֶת֙ לִקְרַ֣את הַמֶּ֔לֶךְ לְהַעֲבִ֥יר אֶת־ הַמֶּ֖לֶךְ אֶת־ הַיַּרְדֵּֽן׃ ",
        "versenonikud": "וישב המלך ויבא עד הירדן ויהודה בא הגלגלה ללכת לקראת המלך להעביר את המלך את הירדן "
    },
    {
        "bookchapter": "שמואל ב",
        "chapter": "יט",
        "versechapter": "יז",
        "bookseder": "שמואל",
        "seder": "לא",
        "verseseder": "כג",
        "versenikud": "וַיְמַהֵ֗ר שִׁמְעִ֤י בֶן־ גֵּרָא֙ בֶּן־ הַיְמִינִ֔י אֲשֶׁ֖ר מִבַּֽחוּרִ֑ים וַיֵּ֙רֶד֙ עִם־ אִ֣ישׁ יְהוּדָ֔ה לִקְרַ֖את הַמֶּ֥לֶךְ דָּוִֽד׃ ",
        "versenonikud": "וימהר שמעי בן גרא בן הימיני אשר מבחורים וירד עם איש יהודה לקראת המלך דוד "
    },
    {
        "bookchapter": "שמואל ב",
        "chapter": "יט",
        "versechapter": "יח",
        "bookseder": "שמואל",
        "seder": "לא",
        "verseseder": "כד",
        "versenikud": "וְאֶ֨לֶף אִ֣ישׁ עִמּוֹ֮ מִבִּנְיָמִן֒ וְצִיבָ֗א נַ֚עַר בֵּ֣ית שָׁא֔וּל וַחֲמֵ֨שֶׁת עָשָׂ֥ר בָּנָ֛יו וְעֶשְׂרִ֥ים עֲבָדָ֖יו אִתּ֑וֹ וְצָלְח֥וּ הַיַּרְדֵּ֖ן לִפְנֵ֥י הַמֶּֽלֶךְ׃ ",
        "versenonikud": "ואלף איש עמו מבנימן וציבא נער בית שאול וחמשת עשר בניו ועשרים עבדיו אתו וצלחו הירדן לפני המלך "
    },
    {
        "bookchapter": "שמואל ב",
        "chapter": "יט",
        "versechapter": "יט",
        "bookseder": "שמואל",
        "seder": "לא",
        "verseseder": "כה",
        "versenikud": "וְעָבְרָ֣ה הָעֲבָרָ֗ה לַֽעֲבִיר֙ אֶת־ בֵּ֣ית הַמֶּ֔לֶךְ וְלַעֲשׂ֥וֹת הַטּ֖וֹב בעינו בְּעֵינָ֑יו וְשִׁמְעִ֣י בֶן־ גֵּרָ֗א נָפַל֙ לִפְנֵ֣י הַמֶּ֔לֶךְ בְּעָבְר֖וֹ בַּיַּרְדֵּֽן׃ ",
        "versenonikud": "ועברה העברה לעביר את בית המלך ולעשות הטוב בעינו בעיניו ושמעי בן גרא נפל לפני המלך בעברו בירדן "
    },
    {
        "bookchapter": "שמואל ב",
        "chapter": "יט",
        "versechapter": "כ",
        "bookseder": "שמואל",
        "seder": "לא",
        "verseseder": "כו",
        "versenikud": "וַיֹּ֣אמֶר אֶל־ הַמֶּ֗לֶךְ אַל־ יַחֲשָׁב־ לִ֣י אֲדֹנִי֮ עָוֺן֒ וְאַל־ תִּזְכֹּ֗ר אֵ֚ת אֲשֶׁ֣ר הֶעֱוָ֣ה עַבְדְּךָ֔ בַּיּ֕וֹם אֲשֶׁר־ יָׄצָ֥ׄאׄ אֲדֹנִֽי־ הַמֶּ֖לֶךְ מִירֽוּשָׁלִָ֑ם לָשׂ֥וּם הַמֶּ֖לֶךְ אֶל־ לִבּֽוֹ׃ ",
        "versenonikud": "ויאמר אל המלך אל יחשב לי אדני עון ואל תזכר את אשר העוה עבדך ביום אשר יצא אדני המלך מירושלם לשום המלך אל לבו "
    },
    {
        "bookchapter": "שמואל ב",
        "chapter": "יט",
        "versechapter": "כא",
        "bookseder": "שמואל",
        "seder": "לא",
        "verseseder": "כז",
        "versenikud": "כִּ֚י יָדַ֣ע עַבְדְּךָ֔ כִּ֖י אֲנִ֣י חָטָ֑אתִי וְהִנֵּֽה־ בָ֣אתִי הַיּ֗וֹם רִאשׁוֹן֙ לְכָל־ בֵּ֣ית יוֹסֵ֔ף לָרֶ֕דֶת לִקְרַ֖את אֲדֹנִ֥י הַמֶּֽלֶךְ׃ ",
        "versenonikud": "כי ידע עבדך כי אני חטאתי והנה באתי היום ראשון לכל בית יוסף לרדת לקראת אדני המלך "
    },
    {
        "bookchapter": "שמואל ב",
        "chapter": "יט",
        "versechapter": "כב",
        "bookseder": "שמואל",
        "seder": "לא",
        "verseseder": "כח",
        "versenikud": "וַיַּ֨עַן אֲבִישַׁ֤י בֶּן־ צְרוּיָה֙ וַיֹּ֔אמֶר הֲתַ֣חַת זֹ֔את לֹ֥א יוּמַ֖ת שִׁמְעִ֑י כִּ֥י קִלֵּ֖ל אֶת־ מְשִׁ֥יחַ יְהוָֽה׃ ",
        "versenonikud": "ויען אבישי בן צרויה ויאמר התחת זאת לא יומת שמעי כי קלל את משיח יהוה "
    },
    {
        "bookchapter": "שמואל ב",
        "chapter": "יט",
        "versechapter": "כג",
        "bookseder": "שמואל",
        "seder": "לא",
        "verseseder": "כט",
        "versenikud": "וַיֹּ֣אמֶר דָּוִ֗ד מַה־ לִּ֤י וְלָכֶם֙ בְּנֵ֣י צְרוּיָ֔ה כִּי־ תִֽהְיוּ־ לִ֥י הַיּ֖וֹם לְשָׂטָ֑ן הַיּ֗וֹם י֤וּמַת אִישׁ֙ בְּיִשְׂרָאֵ֔ל כִּ֚י הֲל֣וֹא יָדַ֔עְתִּי כִּ֥י הַיּ֖וֹם אֲנִי־ מֶ֥לֶךְ עַל־ יִשְׂרָאֵֽל׃ ",
        "versenonikud": "ויאמר דוד מה לי ולכם בני צרויה כי תהיו לי היום לשטן היום יומת איש בישראל כי הלוא ידעתי כי היום אני מלך על ישראל "
    },
    {
        "bookchapter": "שמואל ב",
        "chapter": "יט",
        "versechapter": "כד",
        "bookseder": "שמואל",
        "seder": "לא",
        "verseseder": "ל",
        "versenikud": "וַיֹּ֧אמֶר הַמֶּ֛לֶךְ אֶל־ שִׁמְעִ֖י לֹ֣א תָמ֑וּת וַיִּשָּׁ֥בַֽע ל֖וֹ הַמֶּֽלֶךְ׃ ",
        "versenonikud": "ויאמר המלך אל שמעי לא תמות וישבע לו המלך "
    },
    {
        "bookchapter": "שמואל ב",
        "chapter": "יט",
        "versechapter": "כה",
        "bookseder": "שמואל",
        "seder": "לא",
        "verseseder": "לא",
        "versenikud": "וּמְפִבֹ֙שֶׁת֙ בֶּן־ שָׁא֔וּל יָרַ֖ד לִקְרַ֣את הַמֶּ֑לֶךְ וְלֹא־ עָשָׂ֨ה רַגְלָ֜יו וְלֹא־ עָשָׂ֣ה שְׂפָמ֗וֹ וְאֶת־ בְּגָדָיו֙ לֹ֣א כִבֵּ֔ס לְמִן־ הַיּוֹם֙ לֶ֣כֶת הַמֶּ֔לֶךְ עַד־ הַיּ֖וֹם אֲשֶׁר־ בָּ֥א בְשָׁלֽוֹם׃ ",
        "versenonikud": "ומפבשת בן שאול ירד לקראת המלך ולא עשה רגליו ולא עשה שפמו ואת בגדיו לא כבס למן היום לכת המלך עד היום אשר בא בשלום "
    },
    {
        "bookchapter": "שמואל ב",
        "chapter": "יט",
        "versechapter": "כו",
        "bookseder": "שמואל",
        "seder": "לא",
        "verseseder": "לב",
        "versenikud": "וַיְהִ֛י כִּי־ בָ֥א יְרוּשָׁלִַ֖ם לִקְרַ֣את הַמֶּ֑לֶךְ וַיֹּ֤אמֶר לוֹ֙ הַמֶּ֔לֶךְ לָ֛מָּה לֹא־ הָלַ֥כְתָּ עִמִּ֖י מְפִיבֹֽשֶׁת׃ ",
        "versenonikud": "ויהי כי בא ירושלם לקראת המלך ויאמר לו המלך למה לא הלכת עמי מפיבשת "
    },
    {
        "bookchapter": "שמואל ב",
        "chapter": "יט",
        "versechapter": "כז",
        "bookseder": "שמואל",
        "seder": "לא",
        "verseseder": "לג",
        "versenikud": "וַיֹּאמַ֕ר אֲדֹנִ֥י הַמֶּ֖לֶךְ עַבְדִּ֣י רִמָּ֑נִי כִּֽי־ אָמַ֨ר עַבְדְּךָ֜ אֶחְבְּשָׁה־ לִּי֩ הַחֲמ֨וֹר וְאֶרְכַּ֤ב עָלֶ֙יהָ֙ וְאֵלֵ֣ךְ אֶת־ הַמֶּ֔לֶךְ כִּ֥י פִסֵּ֖חַ עַבְדֶּֽךָ׃ ",
        "versenonikud": "ויאמר אדני המלך עבדי רמני כי אמר עבדך אחבשה לי החמור וארכב עליה ואלך את המלך כי פסח עבדך "
    },
    {
        "bookchapter": "שמואל ב",
        "chapter": "יט",
        "versechapter": "כח",
        "bookseder": "שמואל",
        "seder": "לא",
        "verseseder": "לד",
        "versenikud": "וַיְרַגֵּ֣ל בְּעַבְדְּךָ֔ אֶל־ אֲדֹנִ֖י הַמֶּ֑לֶךְ וַאדֹנִ֤י הַמֶּ֙לֶךְ֙ כְּמַלְאַ֣ךְ הָאֱלֹהִ֔ים וַעֲשֵׂ֥ה הַטּ֖וֹב בְּעֵינֶֽיךָ׃ ",
        "versenonikud": "וירגל בעבדך אל אדני המלך ואדני המלך כמלאך האלהים ועשה הטוב בעיניך "
    },
    {
        "bookchapter": "שמואל ב",
        "chapter": "יט",
        "versechapter": "כט",
        "bookseder": "שמואל",
        "seder": "לא",
        "verseseder": "לה",
        "versenikud": "כִּי֩ לֹ֨א הָיָ֜ה כָּל־ בֵּ֣ית אָבִ֗י כִּ֤י אִם־ אַנְשֵׁי־ מָ֙וֶת֙ לַאדֹנִ֣י הַמֶּ֔לֶךְ וַתָּ֙שֶׁת֙ אֶֽת־ עַבְדְּךָ֔ בְּאֹכְלֵ֖י שֻׁלְחָנֶ֑ךָ וּמַה־ יֶּשׁ־ לִ֥י עוֹד֙ צְדָקָ֔ה וְלִזְעֹ֥ק ע֖וֹד אֶל־ הַמֶּֽלֶךְ׃ ",
        "versenonikud": "כי לא היה כל בית אבי כי אם אנשי מות לאדני המלך ותשת את עבדך באכלי שלחנך ומה יש לי עוד צדקה ולזעק עוד אל המלך "
    },
    {
        "bookchapter": "שמואל ב",
        "chapter": "יט",
        "versechapter": "ל",
        "bookseder": "שמואל",
        "seder": "לא",
        "verseseder": "לו",
        "versenikud": "וַיֹּ֤אמֶר לוֹ֙ הַמֶּ֔לֶךְ לָ֛מָּה תְּדַבֵּ֥ר ע֖וֹד דְּבָרֶ֑יךָ אָמַ֕רְתִּי אַתָּ֣ה וְצִיבָ֔א תַּחְלְק֖וּ אֶת־ הַשָּׂדֶֽה׃ ",
        "versenonikud": "ויאמר לו המלך למה תדבר עוד דבריך אמרתי אתה וציבא תחלקו את השדה "
    },
    {
        "bookchapter": "שמואל ב",
        "chapter": "יט",
        "versechapter": "לא",
        "bookseder": "שמואל",
        "seder": "לא",
        "verseseder": "לז",
        "versenikud": "וַיֹּ֤אמֶר מְפִיבֹ֙שֶׁת֙ אֶל־ הַמֶּ֔לֶךְ גַּ֥ם אֶת־ הַכֹּ֖ל יִקָּ֑ח אַ֠חֲרֵי אֲשֶׁר־ בָּ֞א אֲדֹנִ֥י הַמֶּ֛לֶך בְּשָׁל֖וֹם אֶל־ בֵּיתֽוֹ׃ ",
        "versenonikud": "ויאמר מפיבשת אל המלך גם את הכל יקח אחרי אשר בא אדני המלך בשלום אל ביתו "
    },
    {
        "bookchapter": "שמואל ב",
        "chapter": "יט",
        "versechapter": "לב",
        "bookseder": "שמואל",
        "seder": "לא",
        "verseseder": "לח",
        "versenikud": "וּבַרְזִלַּי֙ הַגִּלְעָדִ֔י יָרַ֖ד מֵרֹגְלִ֑ים וַיַּעֲבֹ֤ר אֶת־ הַמֶּ֙לֶךְ֙ הַיַּרְדֵּ֔ן לְשַׁלְּח֖וֹ אֶת־ בירדן הַיַּרְדֵּֽן׃ ",
        "versenonikud": "וברזלי הגלעדי ירד מרגלים ויעבר את המלך הירדן לשלחו את בירדן הירדן "
    },
    {
        "bookchapter": "שמואל ב",
        "chapter": "יט",
        "versechapter": "לג",
        "bookseder": "שמואל",
        "seder": "לא",
        "verseseder": "לט",
        "versenikud": "וּבַרְזִלַּי֙ זָקֵ֣ן מְאֹ֔ד בֶּן־ שְׁמֹנִ֖ים שָׁנָ֑ה וְהֽוּא־ כִלְכַּ֤ל אֶת־ הַמֶּ֙לֶךְ֙ בְּשִׁיבָת֣וֹ בְמַחֲנַ֔יִם כִּֽי־ אִ֛ישׁ גָּד֥וֹל ה֖וּא מְאֹֽד׃ ",
        "versenonikud": "וברזלי זקן מאד בן שמנים שנה והוא כלכל את המלך בשיבתו במחנים כי איש גדול הוא מאד "
    },
    {
        "bookchapter": "שמואל ב",
        "chapter": "יט",
        "versechapter": "לד",
        "bookseder": "שמואל",
        "seder": "לא",
        "verseseder": "מ",
        "versenikud": "וַיֹּ֥אמֶר הַמֶּ֖לֶךְ אֶל־ בַּרְזִלָּ֑י אַתָּה֙ עֲבֹ֣ר אִתִּ֔י וְכִלְכַּלְתִּ֥י אֹתְךָ֛ עִמָּדִ֖י בִּירוּשָׁלִָֽם׃ ",
        "versenonikud": "ויאמר המלך אל ברזלי אתה עבר אתי וכלכלתי אתך עמדי בירושלם "
    },
    {
        "bookchapter": "שמואל ב",
        "chapter": "יט",
        "versechapter": "לה",
        "bookseder": "שמואל",
        "seder": "לא",
        "verseseder": "מא",
        "versenikud": "וַיֹּ֥אמֶר בַּרְזִלַּ֖י אֶל־ הַמֶּ֑לֶךְ כַּמָּ֗ה יְמֵי֙ שְׁנֵ֣י חַיַּ֔י כִּי־ אֶעֱלֶ֥ה אֶת־ הַמֶּ֖לֶךְ יְרוּשָׁלִָֽם׃ ",
        "versenonikud": "ויאמר ברזלי אל המלך כמה ימי שני חיי כי אעלה את המלך ירושלם "
    },
    {
        "bookchapter": "שמואל ב",
        "chapter": "יט",
        "versechapter": "לו",
        "bookseder": "שמואל",
        "seder": "לא",
        "verseseder": "מב",
        "versenikud": "בֶּן־ שְׁמֹנִ֣ים שָׁנָה֩ אָנֹכִ֨י הַיּ֜וֹם הַאֵדַ֣ע ׀ בֵּין־ ט֣וֹב לְרָ֗ע אִם־ יִטְעַ֤ם עַבְדְּךָ֙ אֶת־ אֲשֶׁ֤ר אֹכַל֙ וְאֶת־ אֲשֶׁ֣ר אֶשְׁתֶּ֔ה אִם־ אֶשְׁמַ֣ע ע֔וֹד בְּק֖וֹל שָׁרִ֣ים וְשָׁר֑וֹת וְלָמָּה֩ יִֽהְיֶ֨ה עַבְדְּךָ֥ עוֹד֙ לְמַשָּׂ֔א אֶל־ אֲדֹנִ֖י הַמֶּֽלֶךְ׃ ",
        "versenonikud": "בן שמנים שנה אנכי היום האדע  בין טוב לרע אם יטעם עבדך את אשר אכל ואת אשר אשתה אם אשמע עוד בקול שרים ושרות ולמה יהיה עבדך עוד למשא אל אדני המלך "
    },
    {
        "bookchapter": "שמואל ב",
        "chapter": "יט",
        "versechapter": "לז",
        "bookseder": "שמואל",
        "seder": "לא",
        "verseseder": "מג",
        "versenikud": "כִּמְעַ֞ט יַעֲבֹ֧ר עַבְדְּךָ֛ אֶת־ הַיַּרְדֵּ֖ן אֶת־ הַמֶּ֑לֶךְ וְלָ֙מָּה֙ יִגְמְלֵ֣נִי הַמֶּ֔לֶךְ הַגְּמוּלָ֖ה הַזֹּֽאת׃ ",
        "versenonikud": "כמעט יעבר עבדך את הירדן את המלך ולמה יגמלני המלך הגמולה הזאת "
    },
    {
        "bookchapter": "שמואל ב",
        "chapter": "יט",
        "versechapter": "לח",
        "bookseder": "שמואל",
        "seder": "לא",
        "verseseder": "מד",
        "versenikud": "יָֽשָׁב־ נָ֤א עַבְדְּךָ֙ וְאָמֻ֣ת בְּעִירִ֔י עִ֛ם קֶ֥בֶר אָבִ֖י וְאִמִּ֑י וְהִנֵּ֣ה ׀ עַבְדְּךָ֣ כִמְהָ֗ם יַֽעֲבֹר֙ עִם־ אֲדֹנִ֣י הַמֶּ֔לֶךְ וַעֲשֵׂה־ ל֕וֹ אֵ֥ת אֲשֶׁר־ ט֖וֹב בְּעֵינֶֽיךָ׃ ",
        "versenonikud": "ישב נא עבדך ואמת בעירי עם קבר אבי ואמי והנה  עבדך כמהם יעבר עם אדני המלך ועשה לו את אשר טוב בעיניך "
    },
    {
        "bookchapter": "שמואל ב",
        "chapter": "יט",
        "versechapter": "לט",
        "bookseder": "שמואל",
        "seder": "לא",
        "verseseder": "מה",
        "versenikud": "וַיֹּ֣אמֶר הַמֶּ֗לֶךְ אִתִּי֙ יַעֲבֹ֣ר כִּמְהָ֔ם וַאֲנִי֙ אֶעֱשֶׂה־ לּ֔וֹ אֶת־ הַטּ֖וֹב בְּעֵינֶ֑יךָ וְכֹ֛ל אֲשֶׁר־ תִּבְחַ֥ר עָלַ֖י אֶֽעֱשֶׂה־ לָּֽךְ׃ ",
        "versenonikud": "ויאמר המלך אתי יעבר כמהם ואני אעשה לו את הטוב בעיניך וכל אשר תבחר עלי אעשה לך "
    }
]