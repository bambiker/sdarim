[
    {
        "bookchapter": "תהילים",
        "chapter": "קיא",
        "versechapter": "א",
        "bookseder": "תהילים",
        "seder": "טו",
        "verseseder": "קמה",
        "versenikud": "הַ֥לְלוּ יָ֨הּ ׀ אוֹדֶ֣ה יְ֭הוָה בְּכָל־ לֵבָ֑ב בְּס֖וֹד יְשָׁרִ֣ים וְעֵדָֽה׃ ",
        "versenonikud": "הללו יה  אודה יהוה בכל לבב בסוד ישרים ועדה "
    },
    {
        "bookchapter": "תהילים",
        "chapter": "קיא",
        "versechapter": "ב",
        "bookseder": "תהילים",
        "seder": "טו",
        "verseseder": "קמו",
        "versenikud": "גְּ֭דֹלִים מַעֲשֵׂ֣י יְהוָ֑ה דְּ֝רוּשִׁ֗ים לְכָל־ חֶפְצֵיהֶֽם׃ ",
        "versenonikud": "גדלים מעשי יהוה דרושים לכל חפציהם "
    },
    {
        "bookchapter": "תהילים",
        "chapter": "קיא",
        "versechapter": "ג",
        "bookseder": "תהילים",
        "seder": "טו",
        "verseseder": "קמז",
        "versenikud": "הוֹד־ וְהָדָ֥ר פָּֽעֳל֑וֹ וְ֝צִדְקָת֗וֹ עֹמֶ֥דֶת לָעַֽד׃ ",
        "versenonikud": "הוד והדר פעלו וצדקתו עמדת לעד "
    },
    {
        "bookchapter": "תהילים",
        "chapter": "קיא",
        "versechapter": "ד",
        "bookseder": "תהילים",
        "seder": "טו",
        "verseseder": "קמח",
        "versenikud": "זֵ֣כֶר עָ֭שָׂה לְנִפְלְאֹתָ֑יו חַנּ֖וּן וְרַח֣וּם יְהוָֽה׃ ",
        "versenonikud": "זכר עשה לנפלאתיו חנון ורחום יהוה "
    },
    {
        "bookchapter": "תהילים",
        "chapter": "קיא",
        "versechapter": "ה",
        "bookseder": "תהילים",
        "seder": "טו",
        "verseseder": "קמט",
        "versenikud": "טֶ֭רֶף נָתַ֣ן לִֽירֵאָ֑יו יִזְכֹּ֖ר לְעוֹלָ֣ם בְּרִיתֽוֹ׃ ",
        "versenonikud": "טרף נתן ליראיו יזכר לעולם בריתו "
    },
    {
        "bookchapter": "תהילים",
        "chapter": "קיא",
        "versechapter": "ו",
        "bookseder": "תהילים",
        "seder": "טו",
        "verseseder": "קנ",
        "versenikud": "כֹּ֣חַ מַ֭עֲשָׂיו הִגִּ֣יד לְעַמּ֑וֹ לָתֵ֥ת לָ֝הֶ֗ם נַחֲלַ֥ת גּוֹיִֽם׃ ",
        "versenonikud": "כח מעשיו הגיד לעמו לתת להם נחלת גוים "
    },
    {
        "bookchapter": "תהילים",
        "chapter": "קיא",
        "versechapter": "ז",
        "bookseder": "תהילים",
        "seder": "טו",
        "verseseder": "קנא",
        "versenikud": "מַעֲשֵׂ֣י יָ֭דָיו אֱמֶ֣ת וּמִשְׁפָּ֑ט נֶ֝אֱמָנִ֗ים כָּל־ פִּקּוּדָֽיו׃ ",
        "versenonikud": "מעשי ידיו אמת ומשפט נאמנים כל פקודיו "
    },
    {
        "bookchapter": "תהילים",
        "chapter": "קיא",
        "versechapter": "ח",
        "bookseder": "תהילים",
        "seder": "טו",
        "verseseder": "קנב",
        "versenikud": "סְמוּכִ֣ים לָעַ֣ד לְעוֹלָ֑ם עֲ֝שׂוּיִ֗ם בֶּאֱמֶ֥ת וְיָשָֽׁר׃ ",
        "versenonikud": "סמוכים לעד לעולם עשוים באמת וישר "
    },
    {
        "bookchapter": "תהילים",
        "chapter": "קיא",
        "versechapter": "ט",
        "bookseder": "תהילים",
        "seder": "טו",
        "verseseder": "קנג",
        "versenikud": "פְּד֤וּת ׀ שָׁ֘לַ֤ח לְעַמּ֗וֹ צִוָּֽה־ לְעוֹלָ֥ם בְּרִית֑וֹ קָד֖וֹשׁ וְנוֹרָ֣א שְׁמֽוֹ׃ ",
        "versenonikud": "פדות  שלח לעמו צוה לעולם בריתו קדוש ונורא שמו "
    },
    {
        "bookchapter": "תהילים",
        "chapter": "קיא",
        "versechapter": "י",
        "bookseder": "תהילים",
        "seder": "טז",
        "verseseder": "א",
        "versenikud": "רֵ֘אשִׁ֤ית חָכְמָ֨ה ׀ יִרְאַ֬ת יְהוָ֗ה שֵׂ֣כֶל ט֭וֹב לְכָל־ עֹשֵׂיהֶ֑ם תְּ֝הִלָּת֗וֹ עֹמֶ֥דֶת לָעַֽד׃ ",
        "versenonikud": "ראשית חכמה  יראת יהוה שכל טוב לכל עשיהם תהלתו עמדת לעד "
    }
]