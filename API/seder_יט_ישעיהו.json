[
    {
        "bookchapter": "ישעיהו",
        "chapter": "מה",
        "versechapter": "יז",
        "bookseder": "ישעיהו",
        "seder": "יט",
        "verseseder": "א",
        "versenikud": "יִשְׂרָאֵל֙ נוֹשַׁ֣ע בַּיהוָ֔ה תְּשׁוּעַ֖ת עוֹלָמִ֑ים לֹא־ תֵבֹ֥שׁוּ וְלֹא־ תִכָּלְמ֖וּ עַד־ ע֥וֹלְמֵי עַֽד׃ ",
        "versenonikud": "ישראל נושע ביהוה תשועת עולמים לא תבשו ולא תכלמו עד עולמי עד "
    },
    {
        "bookchapter": "ישעיהו",
        "chapter": "מה",
        "versechapter": "יח",
        "bookseder": "ישעיהו",
        "seder": "יט",
        "verseseder": "ב",
        "versenikud": "כִּ֣י כֹ֣ה אָֽמַר־ יְ֠הוָה בּוֹרֵ֨א הַשָּׁמַ֜יִם ה֣וּא הָאֱלֹהִ֗ים יֹצֵ֨ר הָאָ֤רֶץ וְעֹשָׂהּ֙ ה֣וּא כֽוֹנְנָ֔הּ לֹא־ תֹ֥הוּ בְרָאָ֖הּ לָשֶׁ֣בֶת יְצָרָ֑הּ אֲנִ֥י יְהוָ֖ה וְאֵ֥ין עֽוֹד׃ ",
        "versenonikud": "כי כה אמר יהוה בורא השמים הוא האלהים יצר הארץ ועשה הוא כוננה לא תהו בראה לשבת יצרה אני יהוה ואין עוד "
    },
    {
        "bookchapter": "ישעיהו",
        "chapter": "מה",
        "versechapter": "יט",
        "bookseder": "ישעיהו",
        "seder": "יט",
        "verseseder": "ג",
        "versenikud": "לֹ֧א בַסֵּ֣תֶר דִּבַּ֗רְתִּי בִּמְקוֹם֙ אֶ֣רֶץ חֹ֔שֶׁךְ לֹ֥א אָמַ֛רְתִּי לְזֶ֥רַע יַעֲקֹ֖ב תֹּ֣הוּ בַקְּשׁ֑וּנִי אֲנִ֤י יְהוָה֙ דֹּבֵ֣ר צֶ֔דֶק מַגִּ֖יד מֵישָׁרִֽים׃ ",
        "versenonikud": "לא בסתר דברתי במקום ארץ חשך לא אמרתי לזרע יעקב תהו בקשוני אני יהוה דבר צדק מגיד מישרים "
    },
    {
        "bookchapter": "ישעיהו",
        "chapter": "מה",
        "versechapter": "כ",
        "bookseder": "ישעיהו",
        "seder": "יט",
        "verseseder": "ד",
        "versenikud": "הִקָּבְצ֥וּ וָבֹ֛אוּ הִֽתְנַגְּשׁ֥וּ יַחְדָּ֖ו פְּלִיטֵ֣י הַגּוֹיִ֑ם לֹ֣א יָדְע֗וּ הַנֹּֽשְׂאִים֙ אֶת־ עֵ֣ץ פִּסְלָ֔ם וּמִתְפַּלְלִ֔ים אֶל־ אֵ֖ל לֹ֥א יוֹשִֽׁיעַ׃ ",
        "versenonikud": "הקבצו ובאו התנגשו יחדו פליטי הגוים לא ידעו הנשאים את עץ פסלם ומתפללים אל אל לא יושיע "
    },
    {
        "bookchapter": "ישעיהו",
        "chapter": "מה",
        "versechapter": "כא",
        "bookseder": "ישעיהו",
        "seder": "יט",
        "verseseder": "ה",
        "versenikud": "הַגִּ֣ידוּ וְהַגִּ֔ישׁוּ אַ֥ף יִֽוָּעֲצ֖וּ יַחְדָּ֑ו מִ֣י הִשְׁמִיעַ֩ זֹ֨את מִקֶּ֜דֶם מֵאָ֣ז הִגִּידָ֗הּ הֲל֨וֹא אֲנִ֤י יְהוָה֙ וְאֵֽין־ ע֤וֹד אֱלֹהִים֙ מִבַּלְעָדַ֔י אֵֽל־ צַדִּ֣יק וּמוֹשִׁ֔יעַ אַ֖יִן זוּלָתִֽי׃ ",
        "versenonikud": "הגידו והגישו אף יועצו יחדו מי השמיע זאת מקדם מאז הגידה הלוא אני יהוה ואין עוד אלהים מבלעדי אל צדיק ומושיע אין זולתי "
    },
    {
        "bookchapter": "ישעיהו",
        "chapter": "מה",
        "versechapter": "כב",
        "bookseder": "ישעיהו",
        "seder": "יט",
        "verseseder": "ו",
        "versenikud": "פְּנוּ־ אֵלַ֥י וְהִוָּשְׁע֖וּ כָּל־ אַפְסֵי־ אָ֑רֶץ כִּ֥י אֲנִי־ אֵ֖ל וְאֵ֥ין עֽוֹד׃ ",
        "versenonikud": "פנו אלי והושעו כל אפסי ארץ כי אני אל ואין עוד "
    },
    {
        "bookchapter": "ישעיהו",
        "chapter": "מה",
        "versechapter": "כג",
        "bookseder": "ישעיהו",
        "seder": "יט",
        "verseseder": "ז",
        "versenikud": "בִּ֣י נִשְׁבַּ֔עְתִּי יָצָ֨א מִפִּ֧י צְדָקָ֛ה דָּבָ֖ר וְלֹ֣א יָשׁ֑וּב כִּי־ לִי֙ תִּכְרַ֣ע כָּל־ בֶּ֔רֶךְ תִּשָּׁבַ֖ע כָּל־ לָשֽׁוֹן׃ ",
        "versenonikud": "בי נשבעתי יצא מפי צדקה דבר ולא ישוב כי לי תכרע כל ברך תשבע כל לשון "
    },
    {
        "bookchapter": "ישעיהו",
        "chapter": "מה",
        "versechapter": "כד",
        "bookseder": "ישעיהו",
        "seder": "יט",
        "verseseder": "ח",
        "versenikud": "אַ֧ךְ בַּיהוָ֛ה לִ֥י אָמַ֖ר צְדָק֣וֹת וָעֹ֑ז עָדָיו֙ יָב֣וֹא וְיֵבֹ֔שׁוּ כֹּ֖ל הַנֶּחֱרִ֥ים בּֽוֹ׃ ",
        "versenonikud": "אך ביהוה לי אמר צדקות ועז עדיו יבוא ויבשו כל הנחרים בו "
    },
    {
        "bookchapter": "ישעיהו",
        "chapter": "מה",
        "versechapter": "כה",
        "bookseder": "ישעיהו",
        "seder": "יט",
        "verseseder": "ט",
        "versenikud": "בַּיהוָ֛ה יִצְדְּק֥וּ וְיִֽתְהַלְל֖וּ כָּל־ זֶ֥רַע יִשְׂרָאֵֽל׃ ",
        "versenonikud": "ביהוה יצדקו ויתהללו כל זרע ישראל "
    },
    {
        "bookchapter": "ישעיהו",
        "chapter": "מו",
        "versechapter": "א",
        "bookseder": "ישעיהו",
        "seder": "יט",
        "verseseder": "י",
        "versenikud": "כָּרַ֥ע בֵּל֙ קֹרֵ֣ס נְב֔וֹ הָיוּ֙ עֲצַבֵּיהֶ֔ם לַחַיָּ֖ה וְלַבְּהֵמָ֑ה נְשֻׂאֹתֵיכֶ֣ם עֲמוּס֔וֹת מַשָּׂ֖א לַעֲיֵפָֽה׃ ",
        "versenonikud": "כרע בל קרס נבו היו עצביהם לחיה ולבהמה נשאתיכם עמוסות משא לעיפה "
    },
    {
        "bookchapter": "ישעיהו",
        "chapter": "מו",
        "versechapter": "ב",
        "bookseder": "ישעיהו",
        "seder": "יט",
        "verseseder": "יא",
        "versenikud": "קָרְס֤וּ כָֽרְעוּ֙ יַחְדָּ֔ו לֹ֥א יָכְל֖וּ מַלֵּ֣ט מַשָּׂ֑א וְנַפְשָׁ֖ם בַּשְּׁבִ֥י הָלָֽכָה׃ ",
        "versenonikud": "קרסו כרעו יחדו לא יכלו מלט משא ונפשם בשבי הלכה "
    },
    {
        "bookchapter": "ישעיהו",
        "chapter": "מו",
        "versechapter": "ג",
        "bookseder": "ישעיהו",
        "seder": "יט",
        "verseseder": "יב",
        "versenikud": "שִׁמְע֤וּ אֵלַי֙ בֵּ֣ית יַעֲקֹ֔ב וְכָל־ שְׁאֵרִ֖ית בֵּ֣ית יִשְׂרָאֵ֑ל הַֽעֲמֻסִים֙ מִנִּי־ בֶ֔טֶן הַנְּשֻׂאִ֖ים מִנִּי־ רָֽחַם׃ ",
        "versenonikud": "שמעו אלי בית יעקב וכל שארית בית ישראל העמסים מני בטן הנשאים מני רחם "
    },
    {
        "bookchapter": "ישעיהו",
        "chapter": "מו",
        "versechapter": "ד",
        "bookseder": "ישעיהו",
        "seder": "יט",
        "verseseder": "יג",
        "versenikud": "וְעַד־ זִקְנָה֙ אֲנִ֣י ה֔וּא וְעַד־ שֵיבָ֖ה אֲנִ֣י אֶסְבֹּ֑ל אֲנִ֤י עָשִׂ֙יתִי֙ וַאֲנִ֣י אֶשָּׂ֔א וַאֲנִ֥י אֶסְבֹּ֖ל וַאֲמַלֵּֽט׃ ",
        "versenonikud": "ועד זקנה אני הוא ועד שיבה אני אסבל אני עשיתי ואני אשא ואני אסבל ואמלט "
    },
    {
        "bookchapter": "ישעיהו",
        "chapter": "מו",
        "versechapter": "ה",
        "bookseder": "ישעיהו",
        "seder": "יט",
        "verseseder": "יד",
        "versenikud": "לְמִ֥י תְדַמְי֖וּנִי וְתַשְׁו֑וּ וְתַמְשִׁל֖וּנִי וְנִדְמֶֽה׃ ",
        "versenonikud": "למי תדמיוני ותשוו ותמשלוני ונדמה "
    },
    {
        "bookchapter": "ישעיהו",
        "chapter": "מו",
        "versechapter": "ו",
        "bookseder": "ישעיהו",
        "seder": "יט",
        "verseseder": "טו",
        "versenikud": "הַזָּלִ֤ים זָהָב֙ מִכִּ֔יס וְכֶ֖סֶף בַּקָּנֶ֣ה יִשְׁקֹ֑לוּ יִשְׂכְּר֤וּ צוֹרֵף֙ וְיַעֲשֵׂ֣הוּ אֵ֔ל יִסְגְּד֖וּ אַף־ יִֽשְׁתַּחֲוּֽוּ׃ ",
        "versenonikud": "הזלים זהב מכיס וכסף בקנה ישקלו ישכרו צורף ויעשהו אל יסגדו אף ישתחוו "
    },
    {
        "bookchapter": "ישעיהו",
        "chapter": "מו",
        "versechapter": "ז",
        "bookseder": "ישעיהו",
        "seder": "יט",
        "verseseder": "טז",
        "versenikud": "יִ֠שָּׂאֻהוּ עַל־ כָּתֵ֨ף יִסְבְּלֻ֜הוּ וְיַנִּיחֻ֤הוּ תַחְתָּיו֙ וְיַֽעֲמֹ֔ד מִמְּקוֹמ֖וֹ לֹ֣א יָמִ֑ישׁ אַף־ יִצְעַ֤ק אֵלָיו֙ וְלֹ֣א יַעֲנֶ֔ה מִצָּרָת֖וֹ לֹ֥א יוֹשִׁיעֶֽנּוּ׃ ",
        "versenonikud": "ישאהו על כתף יסבלהו ויניחהו תחתיו ויעמד ממקומו לא ימיש אף יצעק אליו ולא יענה מצרתו לא יושיענו "
    },
    {
        "bookchapter": "ישעיהו",
        "chapter": "מו",
        "versechapter": "ח",
        "bookseder": "ישעיהו",
        "seder": "יט",
        "verseseder": "יז",
        "versenikud": "זִכְרוּ־ זֹ֖את וְהִתְאֹשָׁ֑שׁוּ הָשִׁ֥יבוּ פוֹשְׁעִ֖ים עַל־ לֵֽב׃ ",
        "versenonikud": "זכרו זאת והתאששו השיבו פושעים על לב "
    },
    {
        "bookchapter": "ישעיהו",
        "chapter": "מו",
        "versechapter": "ט",
        "bookseder": "ישעיהו",
        "seder": "יט",
        "verseseder": "יח",
        "versenikud": "זִכְר֥וּ רִאשֹׁנ֖וֹת מֵעוֹלָ֑ם כִּ֣י אָנֹכִ֥י אֵל֙ וְאֵ֣ין ע֔וֹד אֱלֹהִ֖ים וְאֶ֥פֶס כָּמֽוֹנִי׃ ",
        "versenonikud": "זכרו ראשנות מעולם כי אנכי אל ואין עוד אלהים ואפס כמוני "
    },
    {
        "bookchapter": "ישעיהו",
        "chapter": "מו",
        "versechapter": "י",
        "bookseder": "ישעיהו",
        "seder": "יט",
        "verseseder": "יט",
        "versenikud": "מַגִּ֤יד מֵֽרֵאשִׁית֙ אַחֲרִ֔ית וּמִקֶּ֖דֶם אֲשֶׁ֣ר לֹא־ נַעֲשׂ֑וּ אֹמֵר֙ עֲצָתִ֣י תָק֔וּם וְכָל־ חֶפְצִ֖י אֶעֱשֶֽׂה׃ ",
        "versenonikud": "מגיד מראשית אחרית ומקדם אשר לא נעשו אמר עצתי תקום וכל חפצי אעשה "
    },
    {
        "bookchapter": "ישעיהו",
        "chapter": "מו",
        "versechapter": "יא",
        "bookseder": "ישעיהו",
        "seder": "יט",
        "verseseder": "כ",
        "versenikud": "קֹרֵ֤א מִמִּזְרָח֙ עַ֔יִט מֵאֶ֥רֶץ מֶרְחָ֖ק אִ֣ישׁ עצתו עֲצָתִ֑י אַף־ דִּבַּ֙רְתִּי֙ אַף־ אֲבִיאֶ֔נָּה יָצַ֖רְתִּי אַף־ אֶעֱשֶֽׂנָּה׃ ",
        "versenonikud": "קרא ממזרח עיט מארץ מרחק איש עצתו עצתי אף דברתי אף אביאנה יצרתי אף אעשנה "
    },
    {
        "bookchapter": "ישעיהו",
        "chapter": "מו",
        "versechapter": "יב",
        "bookseder": "ישעיהו",
        "seder": "יט",
        "verseseder": "כא",
        "versenikud": "שִׁמְע֥וּ אֵלַ֖י אַבִּ֣ירֵי לֵ֑ב הָרְחוֹקִ֖ים מִצְּדָקָֽה׃ ",
        "versenonikud": "שמעו אלי אבירי לב הרחוקים מצדקה "
    },
    {
        "bookchapter": "ישעיהו",
        "chapter": "מו",
        "versechapter": "יג",
        "bookseder": "ישעיהו",
        "seder": "יט",
        "verseseder": "כב",
        "versenikud": "קֵרַ֤בְתִּי צִדְקָתִי֙ לֹ֣א תִרְחָ֔ק וּתְשׁוּעָתִ֖י לֹ֣א תְאַחֵ֑ר וְנָתַתִּ֤י בְצִיּוֹן֙ תְּשׁוּעָ֔ה לְיִשְׂרָאֵ֖ל תִּפְאַרְתִּֽי׃ ",
        "versenonikud": "קרבתי צדקתי לא תרחק ותשועתי לא תאחר ונתתי בציון תשועה לישראל תפארתי "
    },
    {
        "bookchapter": "ישעיהו",
        "chapter": "מז",
        "versechapter": "א",
        "bookseder": "ישעיהו",
        "seder": "יט",
        "verseseder": "כג",
        "versenikud": "רְדִ֣י ׀ וּשְׁבִ֣י עַל־ עָפָ֗ר בְּתוּלַת֙ בַּת־ בָּבֶ֔ל שְׁבִי־ לָאָ֥רֶץ אֵין־ כִּסֵּ֖א בַּת־ כַּשְׂדִּ֑ים כִּ֣י לֹ֤א תוֹסִ֙יפִי֙ יִקְרְאוּ־ לָ֔ךְ רַכָּ֖ה וַעֲנֻגָּֽה׃ ",
        "versenonikud": "רדי  ושבי על עפר בתולת בת בבל שבי לארץ אין כסא בת כשדים כי לא תוסיפי יקראו לך רכה וענגה "
    },
    {
        "bookchapter": "ישעיהו",
        "chapter": "מז",
        "versechapter": "ב",
        "bookseder": "ישעיהו",
        "seder": "יט",
        "verseseder": "כד",
        "versenikud": "קְחִ֥י רֵחַ֖יִם וְטַ֣חֲנִי קָ֑מַח גַּלִּ֨י צַמָּתֵ֧ךְ חֶשְׂפִּי־ שֹׁ֛בֶל גַּלִּי־ שׁ֖וֹק עִבְרִ֥י נְהָרֽוֹת׃ ",
        "versenonikud": "קחי רחים וטחני קמח גלי צמתך חשפי שבל גלי שוק עברי נהרות "
    },
    {
        "bookchapter": "ישעיהו",
        "chapter": "מז",
        "versechapter": "ג",
        "bookseder": "ישעיהו",
        "seder": "יט",
        "verseseder": "כה",
        "versenikud": "תִּגָּל֙ עֶרְוָתֵ֔ךְ גַּ֥ם תֵּרָאֶ֖ה חֶרְפָּתֵ֑ךְ נָקָ֣ם אֶקָּ֔ח וְלֹ֥א אֶפְגַּ֖ע אָדָֽם׃ ",
        "versenonikud": "תגל ערותך גם תראה חרפתך נקם אקח ולא אפגע אדם "
    },
    {
        "bookchapter": "ישעיהו",
        "chapter": "מז",
        "versechapter": "ד",
        "bookseder": "ישעיהו",
        "seder": "יט",
        "verseseder": "כו",
        "versenikud": "גֹּאֲלֵ֕נוּ יְהוָ֥ה צְבָא֖וֹת שְׁמ֑וֹ קְד֖וֹשׁ יִשְׂרָאֵֽל׃ ",
        "versenonikud": "גאלנו יהוה צבאות שמו קדוש ישראל "
    },
    {
        "bookchapter": "ישעיהו",
        "chapter": "מז",
        "versechapter": "ה",
        "bookseder": "ישעיהו",
        "seder": "יט",
        "verseseder": "כז",
        "versenikud": "שְׁבִ֥י דוּמָ֛ם וּבֹ֥אִי בַחֹ֖שֶׁךְ בַּת־ כַּשְׂדִּ֑ים כִּ֣י לֹ֤א תוֹסִ֙יפִי֙ יִקְרְאוּ־ לָ֔ךְ גְּבֶ֖רֶת מַמְלָכֽוֹת׃ ",
        "versenonikud": "שבי דומם ובאי בחשך בת כשדים כי לא תוסיפי יקראו לך גברת ממלכות "
    },
    {
        "bookchapter": "ישעיהו",
        "chapter": "מז",
        "versechapter": "ו",
        "bookseder": "ישעיהו",
        "seder": "יט",
        "verseseder": "כח",
        "versenikud": "קָצַ֣פְתִּי עַל־ עַמִּ֗י חִלַּ֙לְתִּי֙ נַחֲלָתִ֔י וָאֶתְּנֵ֖ם בְּיָדֵ֑ךְ לֹא־ שַׂ֤מְתְּ לָהֶם֙ רַחֲמִ֔ים עַל־ זָקֵ֕ן הִכְבַּ֥דְתְּ עֻלֵּ֖ךְ מְאֹֽד׃ ",
        "versenonikud": "קצפתי על עמי חללתי נחלתי ואתנם בידך לא שמת להם רחמים על זקן הכבדת עלך מאד "
    },
    {
        "bookchapter": "ישעיהו",
        "chapter": "מז",
        "versechapter": "ז",
        "bookseder": "ישעיהו",
        "seder": "יט",
        "verseseder": "כט",
        "versenikud": "וַתֹּ֣אמְרִ֔י לְעוֹלָ֖ם אֶהְיֶ֣ה גְבָ֑רֶת עַ֣ד לֹא־ שַׂ֥מְתְּ אֵ֙לֶּה֙ עַל־ לִבֵּ֔ךְ לֹ֥א זָכַ֖רְתְּ אַחֲרִיתָֽהּ׃ ",
        "versenonikud": "ותאמרי לעולם אהיה גברת עד לא שמת אלה על לבך לא זכרת אחריתה "
    },
    {
        "bookchapter": "ישעיהו",
        "chapter": "מז",
        "versechapter": "ח",
        "bookseder": "ישעיהו",
        "seder": "יט",
        "verseseder": "ל",
        "versenikud": "וְעַתָּ֞ה שִׁמְעִי־ זֹ֤את עֲדִינָה֙ הַיּוֹשֶׁ֣בֶת לָבֶ֔טַח הָאֹֽמְרָה֙ בִּלְבָ֔בָהּ אֲנִ֖י וְאַפְסִ֣י ע֑וֹד לֹ֤א אֵשֵׁב֙ אַלְמָנָ֔ה וְלֹ֥א אֵדַ֖ע שְׁכֽוֹל׃ ",
        "versenonikud": "ועתה שמעי זאת עדינה היושבת לבטח האמרה בלבבה אני ואפסי עוד לא אשב אלמנה ולא אדע שכול "
    },
    {
        "bookchapter": "ישעיהו",
        "chapter": "מז",
        "versechapter": "ט",
        "bookseder": "ישעיהו",
        "seder": "יט",
        "verseseder": "לא",
        "versenikud": "וְתָבֹאנָה֩ לָּ֨ךְ שְׁתֵּי־ אֵ֥לֶּה רֶ֛גַע בְּי֥וֹם אֶחָ֖ד שְׁכ֣וֹל וְאַלְמֹ֑ן כְּתֻמָּם֙ בָּ֣אוּ עָלַ֔יִךְ בְּרֹ֣ב כְּשָׁפַ֔יִךְ בְּעָצְמַ֥ת חֲבָרַ֖יִךְ מְאֹֽד׃ ",
        "versenonikud": "ותבאנה לך שתי אלה רגע ביום אחד שכול ואלמן כתמם באו עליך ברב כשפיך בעצמת חבריך מאד "
    },
    {
        "bookchapter": "ישעיהו",
        "chapter": "מז",
        "versechapter": "י",
        "bookseder": "ישעיהו",
        "seder": "יט",
        "verseseder": "לב",
        "versenikud": "וַתִּבְטְחִ֣י בְרָעָתֵ֗ךְ אָמַרְתְּ֙ אֵ֣ין רֹאָ֔נִי חָכְמָתֵ֥ךְ וְדַעְתֵּ֖ךְ הִ֣יא שׁוֹבְבָ֑תֶךְ וַתֹּאמְרִ֣י בְלִבֵּ֔ךְ אֲנִ֖י וְאַפְסִ֥י עֽוֹד׃ ",
        "versenonikud": "ותבטחי ברעתך אמרת אין ראני חכמתך ודעתך היא שובבתך ותאמרי בלבך אני ואפסי עוד "
    },
    {
        "bookchapter": "ישעיהו",
        "chapter": "מז",
        "versechapter": "יא",
        "bookseder": "ישעיהו",
        "seder": "יט",
        "verseseder": "לג",
        "versenikud": "וּבָ֧א עָלַ֣יִךְ רָעָ֗ה לֹ֤א תֵדְעִי֙ שַׁחְרָ֔הּ וְתִפֹּ֤ל עָלַ֙יִךְ֙ הֹוָ֔ה לֹ֥א תוּכְלִ֖י כַּפְּרָ֑הּ וְתָבֹ֨א עָלַ֧יִךְ פִּתְאֹ֛ם שׁוֹאָ֖ה לֹ֥א תֵדָֽעִי׃ ",
        "versenonikud": "ובא עליך רעה לא תדעי שחרה ותפל עליך הוה לא תוכלי כפרה ותבא עליך פתאם שואה לא תדעי "
    },
    {
        "bookchapter": "ישעיהו",
        "chapter": "מז",
        "versechapter": "יב",
        "bookseder": "ישעיהו",
        "seder": "יט",
        "verseseder": "לד",
        "versenikud": "עִמְדִי־ נָ֤א בַחֲבָרַ֙יִךְ֙ וּבְרֹ֣ב כְּשָׁפַ֔יִךְ בַּאֲשֶׁ֥ר יָגַ֖עַתְּ מִנְּעוּרָ֑יִךְ אוּלַ֛י תּוּכְלִ֥י הוֹעִ֖יל אוּלַ֥י תַּעֲרֽוֹצִי׃ ",
        "versenonikud": "עמדי נא בחבריך וברב כשפיך באשר יגעת מנעוריך אולי תוכלי הועיל אולי תערוצי "
    },
    {
        "bookchapter": "ישעיהו",
        "chapter": "מז",
        "versechapter": "יג",
        "bookseder": "ישעיהו",
        "seder": "יט",
        "verseseder": "לה",
        "versenikud": "נִלְאֵ֖ית בְּרֹ֣ב עֲצָתָ֑יִךְ יַעַמְדוּ־ נָ֨א וְיוֹשִׁיעֻ֜ךְ הברו הֹבְרֵ֣י שָׁמַ֗יִם הַֽחֹזִים֙ בַּכּ֣וֹכָבִ֔ים מֽוֹדִיעִם֙ לֶחֳדָשִׁ֔ים מֵאֲשֶׁ֥ר יָבֹ֖אוּ עָלָֽיִךְ׃ ",
        "versenonikud": "נלאית ברב עצתיך יעמדו נא ויושיעך הברו הברי שמים החזים בכוכבים מודיעם לחדשים מאשר יבאו עליך "
    },
    {
        "bookchapter": "ישעיהו",
        "chapter": "מז",
        "versechapter": "יד",
        "bookseder": "ישעיהו",
        "seder": "יט",
        "verseseder": "לו",
        "versenikud": "הִנֵּ֨ה הָי֤וּ כְקַשׁ֙ אֵ֣שׁ שְׂרָפָ֔תַם לֹֽא־ יַצִּ֥ילוּ אֶת־ נַפְשָׁ֖ם מִיַּ֣ד לֶֽהָבָ֑ה אֵין־ גַּחֶ֣לֶת לַחְמָ֔ם א֖וּר לָשֶׁ֥בֶת נֶגְדּֽוֹ׃ ",
        "versenonikud": "הנה היו כקש אש שרפתם לא יצילו את נפשם מיד להבה אין גחלת לחמם אור לשבת נגדו "
    },
    {
        "bookchapter": "ישעיהו",
        "chapter": "מז",
        "versechapter": "טו",
        "bookseder": "ישעיהו",
        "seder": "יט",
        "verseseder": "לז",
        "versenikud": "כֵּ֥ן הָיוּ־ לָ֖ךְ אֲשֶׁ֣ר יָגָ֑עַתְּ סֹחֲרַ֣יִךְ מִנְּעוּרַ֗יִךְ אִ֤ישׁ לְעֶבְרוֹ֙ תָּע֔וּ אֵ֖ין מוֹשִׁיעֵֽךְ׃ ",
        "versenonikud": "כן היו לך אשר יגעת סחריך מנעוריך איש לעברו תעו אין מושיעך "
    },
    {
        "bookchapter": "ישעיהו",
        "chapter": "מח",
        "versechapter": "א",
        "bookseder": "ישעיהו",
        "seder": "יט",
        "verseseder": "לח",
        "versenikud": "שִׁמְעוּ־ זֹ֣את בֵּֽית־ יַעֲקֹ֗ב הַנִּקְרָאִים֙ בְּשֵׁ֣ם יִשְׂרָאֵ֔ל וּמִמֵּ֥י יְהוּדָ֖ה יָצָ֑אוּ הַֽנִּשְׁבָּעִ֣ים ׀ בְּשֵׁ֣ם יְהוָ֗ה וּבֵאלֹהֵ֤י יִשְׂרָאֵל֙ יַזְכִּ֔ירוּ לֹ֥א בֶאֱמֶ֖ת וְלֹ֥א בִצְדָקָֽה׃ ",
        "versenonikud": "שמעו זאת בית יעקב הנקראים בשם ישראל וממי יהודה יצאו הנשבעים  בשם יהוה ובאלהי ישראל יזכירו לא באמת ולא בצדקה "
    }
]