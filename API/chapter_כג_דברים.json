[
    {
        "bookchapter": "דברים",
        "chapter": "כג",
        "versechapter": "א",
        "bookseder": "דברים",
        "seder": "יז",
        "verseseder": "כה",
        "parasha": "כי תצא",
        "versenikud": "לֹא־ יִקַּ֥ח אִ֖ישׁ אֶת־ אֵ֣שֶׁת אָבִ֑יו וְלֹ֥א יְגַלֶּ֖ה כְּנַ֥ף אָבִֽיו׃ ",
        "versenonikud": "לא יקח איש את אשת אביו ולא יגלה כנף אביו "
    },
    {
        "bookchapter": "דברים",
        "chapter": "כג",
        "versechapter": "ב",
        "bookseder": "דברים",
        "seder": "יז",
        "verseseder": "כו",
        "parasha": "כי תצא",
        "versenikud": "לֹֽא־ יָבֹ֧א פְצֽוּעַ־ דַּכָּ֛א וּכְר֥וּת שָׁפְכָ֖ה בִּקְהַ֥ל יְהוָֽה׃ ",
        "versenonikud": "לא יבא פצוע דכא וכרות שפכה בקהל יהוה "
    },
    {
        "bookchapter": "דברים",
        "chapter": "כג",
        "versechapter": "ג",
        "bookseder": "דברים",
        "seder": "יז",
        "verseseder": "כז",
        "parasha": "כי תצא",
        "versenikud": "לֹא־ יָבֹ֥א מַמְזֵ֖ר בִּקְהַ֣ל יְהוָ֑ה גַּ֚ם דּ֣וֹר עֲשִׂירִ֔י לֹא־ יָ֥בֹא ל֖וֹ בִּקְהַ֥ל יְהוָֽה׃ ",
        "versenonikud": "לא יבא ממזר בקהל יהוה גם דור עשירי לא יבא לו בקהל יהוה "
    },
    {
        "bookchapter": "דברים",
        "chapter": "כג",
        "versechapter": "ד",
        "bookseder": "דברים",
        "seder": "יז",
        "verseseder": "כח",
        "parasha": "כי תצא",
        "versenikud": "לֹֽא־ יָבֹ֧א עַמּוֹנִ֛י וּמוֹאָבִ֖י בִּקְהַ֣ל יְהוָ֑ה גַּ֚ם דּ֣וֹר עֲשִׂירִ֔י לֹא־ יָבֹ֥א לָהֶ֛ם בִּקְהַ֥ל יְהוָ֖ה עַד־ עוֹלָֽם׃ ",
        "versenonikud": "לא יבא עמוני ומואבי בקהל יהוה גם דור עשירי לא יבא להם בקהל יהוה עד עולם "
    },
    {
        "bookchapter": "דברים",
        "chapter": "כג",
        "versechapter": "ה",
        "bookseder": "דברים",
        "seder": "יז",
        "verseseder": "כט",
        "parasha": "כי תצא",
        "versenikud": "עַל־ דְּבַ֞ר אֲשֶׁ֨ר לֹא־ קִדְּמ֤וּ אֶתְכֶם֙ בַּלֶּ֣חֶם וּבַמַּ֔יִם בַּדֶּ֖רֶךְ בְּצֵאתְכֶ֣ם מִמִּצְרָ֑יִם וַאֲשֶׁר֩ שָׂכַ֨ר עָלֶ֜יךָ אֶת־ בִּלְעָ֣ם בֶּן־ בְּע֗וֹר מִפְּת֛וֹר אֲרַ֥ם נַהֲרַ֖יִם לְקַֽלְלֶֽךָּ׃ ",
        "versenonikud": "על דבר אשר לא קדמו אתכם בלחם ובמים בדרך בצאתכם ממצרים ואשר שכר עליך את בלעם בן בעור מפתור ארם נהרים לקללך "
    },
    {
        "bookchapter": "דברים",
        "chapter": "כג",
        "versechapter": "ו",
        "bookseder": "דברים",
        "seder": "יז",
        "verseseder": "ל",
        "parasha": "כי תצא",
        "versenikud": "וְלֹֽא־ אָבָ֞ה יְהוָ֤ה אֱלֹהֶ֙יךָ֙ לִשְׁמֹ֣עַ אֶל־ בִּלְעָ֔ם וַיַּהֲפֹךְ֩ יְהוָ֨ה אֱלֹהֶ֧יךָ לְּךָ֛ אֶת־ הַקְּלָלָ֖ה לִבְרָכָ֑ה כִּ֥י אֲהֵֽבְךָ֖ יְהוָ֥ה אֱלֹהֶֽיךָ׃ ",
        "versenonikud": "ולא אבה יהוה אלהיך לשמע אל בלעם ויהפך יהוה אלהיך לך את הקללה לברכה כי אהבך יהוה אלהיך "
    },
    {
        "bookchapter": "דברים",
        "chapter": "כג",
        "versechapter": "ז",
        "bookseder": "דברים",
        "seder": "יז",
        "verseseder": "לא",
        "parasha": "כי תצא",
        "versenikud": "לֹא־ תִדְרֹ֥שׁ שְׁלֹמָ֖ם וְטֹבָתָ֑ם כָּל־ יָמֶ֖יךָ לְעוֹלָֽם׃ ",
        "versenonikud": "לא תדרש שלמם וטבתם כל ימיך לעולם "
    },
    {
        "bookchapter": "דברים",
        "chapter": "כג",
        "versechapter": "ח",
        "bookseder": "דברים",
        "seder": "יז",
        "verseseder": "לב",
        "parasha": "כי תצא",
        "versenikud": "לֹֽא־ תְתַעֵ֣ב אֲדֹמִ֔י כִּ֥י אָחִ֖יךָ ה֑וּא לֹא־ תְתַעֵ֣ב מִצְרִ֔י כִּי־ גֵ֖ר הָיִ֥יתָ בְאַרְצֽוֹ׃ ",
        "versenonikud": "לא תתעב אדמי כי אחיך הוא לא תתעב מצרי כי גר היית בארצו "
    },
    {
        "bookchapter": "דברים",
        "chapter": "כג",
        "versechapter": "ט",
        "bookseder": "דברים",
        "seder": "יז",
        "verseseder": "לג",
        "parasha": "כי תצא",
        "versenikud": "בָּנִ֛ים אֲשֶׁר־ יִוָּלְד֥וּ לָהֶ֖ם דּ֣וֹר שְׁלִישִׁ֑י יָבֹ֥א לָהֶ֖ם בִּקְהַ֥ל יְהוָֽה׃ ",
        "versenonikud": "בנים אשר יולדו להם דור שלישי יבא להם בקהל יהוה "
    },
    {
        "bookchapter": "דברים",
        "chapter": "כג",
        "versechapter": "י",
        "bookseder": "דברים",
        "seder": "יח",
        "verseseder": "א",
        "parasha": "כי תצא",
        "versenikud": "כִּֽי־ תֵצֵ֥א מַחֲנֶ֖ה עַל־ אֹיְבֶ֑יךָ וְנִ֨שְׁמַרְתָּ֔ מִכֹּ֖ל דָּבָ֥ר רָֽע׃ ",
        "versenonikud": "כי תצא מחנה על איביך ונשמרת מכל דבר רע "
    },
    {
        "bookchapter": "דברים",
        "chapter": "כג",
        "versechapter": "יא",
        "bookseder": "דברים",
        "seder": "יח",
        "verseseder": "ב",
        "parasha": "כי תצא",
        "versenikud": "כִּֽי־ יִהְיֶ֤ה בְךָ֙ אִ֔ישׁ אֲשֶׁ֛ר לֹא־ יִהְיֶ֥ה טָה֖וֹר מִקְּרֵה־ לָ֑יְלָה וְיָצָא֙ אֶל־ מִח֣וּץ לַֽמַּחֲנֶ֔ה לֹ֥א יָבֹ֖א אֶל־ תּ֥וֹךְ הַֽמַּחֲנֶֽה׃ ",
        "versenonikud": "כי יהיה בך איש אשר לא יהיה טהור מקרה לילה ויצא אל מחוץ למחנה לא יבא אל תוך המחנה "
    },
    {
        "bookchapter": "דברים",
        "chapter": "כג",
        "versechapter": "יב",
        "bookseder": "דברים",
        "seder": "יח",
        "verseseder": "ג",
        "parasha": "כי תצא",
        "versenikud": "וְהָיָ֥ה לִפְנֽוֹת־ עֶ֖רֶב יִרְחַ֣ץ בַּמָּ֑יִם וּכְבֹ֣א הַשֶּׁ֔מֶשׁ יָבֹ֖א אֶל־ תּ֥וֹךְ הַֽמַּחֲנֶה׃ ",
        "versenonikud": "והיה לפנות ערב ירחץ במים וכבא השמש יבא אל תוך המחנה "
    },
    {
        "bookchapter": "דברים",
        "chapter": "כג",
        "versechapter": "יג",
        "bookseder": "דברים",
        "seder": "יח",
        "verseseder": "ד",
        "parasha": "כי תצא",
        "versenikud": "וְיָד֙ תִּהְיֶ֣ה לְךָ֔ מִח֖וּץ לַֽמַּחֲנֶ֑ה וְיָצָ֥אתָ שָׁ֖מָּה חֽוּץ׃ ",
        "versenonikud": "ויד תהיה לך מחוץ למחנה ויצאת שמה חוץ "
    },
    {
        "bookchapter": "דברים",
        "chapter": "כג",
        "versechapter": "יד",
        "bookseder": "דברים",
        "seder": "יח",
        "verseseder": "ה",
        "parasha": "כי תצא",
        "versenikud": "וְיָתֵ֛ד תִּהְיֶ֥ה לְךָ֖ עַל־ אֲזֵנֶ֑ךָ וְהָיָה֙ בְּשִׁבְתְּךָ֣ ח֔וּץ וְחָפַרְתָּ֣ה בָ֔הּ וְשַׁבְתָּ֖ וְכִסִּ֥יתָ אֶת־ צֵאָתֶֽךָ׃ ",
        "versenonikud": "ויתד תהיה לך על אזנך והיה בשבתך חוץ וחפרתה בה ושבת וכסית את צאתך "
    },
    {
        "bookchapter": "דברים",
        "chapter": "כג",
        "versechapter": "טו",
        "bookseder": "דברים",
        "seder": "יח",
        "verseseder": "ו",
        "parasha": "כי תצא",
        "versenikud": "כִּי֩ יְהוָ֨ה אֱלֹהֶ֜יךָ מִתְהַלֵּ֣ךְ ׀ בְּקֶ֣רֶב מַחֲנֶ֗ךָ לְהַצִּֽילְךָ֙ וְלָתֵ֤ת אֹיְבֶ֙יךָ֙ לְפָנֶ֔יךָ וְהָיָ֥ה מַחֲנֶ֖יךָ קָד֑וֹשׁ וְלֹֽא־ יִרְאֶ֤ה בְךָ֙ עֶרְוַ֣ת דָּבָ֔ר וְשָׁ֖ב מֵאַחֲרֶֽיךָ׃ ",
        "versenonikud": "כי יהוה אלהיך מתהלך  בקרב מחנך להצילך ולתת איביך לפניך והיה מחניך קדוש ולא יראה בך ערות דבר ושב מאחריך "
    },
    {
        "bookchapter": "דברים",
        "chapter": "כג",
        "versechapter": "טז",
        "bookseder": "דברים",
        "seder": "יח",
        "verseseder": "ז",
        "parasha": "כי תצא",
        "versenikud": "לֹא־ תַסְגִּ֥יר עֶ֖בֶד אֶל־ אֲדֹנָ֑יו אֲשֶׁר־ יִנָּצֵ֥ל אֵלֶ֖יךָ מֵעִ֥ם אֲדֹנָֽיו׃ ",
        "versenonikud": "לא תסגיר עבד אל אדניו אשר ינצל אליך מעם אדניו "
    },
    {
        "bookchapter": "דברים",
        "chapter": "כג",
        "versechapter": "יז",
        "bookseder": "דברים",
        "seder": "יח",
        "verseseder": "ח",
        "parasha": "כי תצא",
        "versenikud": "עִמְּךָ֞ יֵשֵׁ֣ב בְּקִרְבְּךָ֗ בַּמָּק֧וֹם אֲשֶׁר־ יִבְחַ֛ר בְּאַחַ֥ד שְׁעָרֶ֖יךָ בַּטּ֣וֹב ל֑וֹ לֹ֖א תּוֹנֶֽנּוּ׃ ",
        "versenonikud": "עמך ישב בקרבך במקום אשר יבחר באחד שעריך בטוב לו לא תוננו "
    },
    {
        "bookchapter": "דברים",
        "chapter": "כג",
        "versechapter": "יח",
        "bookseder": "דברים",
        "seder": "יח",
        "verseseder": "ט",
        "parasha": "כי תצא",
        "versenikud": "לֹא־ תִהְיֶ֥ה קְדֵשָׁ֖ה מִבְּנ֣וֹת יִשְׂרָאֵ֑ל וְלֹֽא־ יִהְיֶ֥ה קָדֵ֖שׁ מִבְּנֵ֥י יִשְׂרָאֵל׃ ",
        "versenonikud": "לא תהיה קדשה מבנות ישראל ולא יהיה קדש מבני ישראל "
    },
    {
        "bookchapter": "דברים",
        "chapter": "כג",
        "versechapter": "יט",
        "bookseder": "דברים",
        "seder": "יח",
        "verseseder": "י",
        "parasha": "כי תצא",
        "versenikud": "לֹא־ תָבִיא֩ אֶתְנַ֨ן זוֹנָ֜ה וּמְחִ֣יר כֶּ֗לֶב בֵּ֛ית יְהוָ֥ה אֱלֹהֶ֖יךָ לְכָל־ נֶ֑דֶר כִּ֧י תוֹעֲבַ֛ת יְהוָ֥ה אֱלֹהֶ֖יךָ גַּם־ שְׁנֵיהֶֽם׃ ",
        "versenonikud": "לא תביא אתנן זונה ומחיר כלב בית יהוה אלהיך לכל נדר כי תועבת יהוה אלהיך גם שניהם "
    },
    {
        "bookchapter": "דברים",
        "chapter": "כג",
        "versechapter": "כ",
        "bookseder": "דברים",
        "seder": "יח",
        "verseseder": "יא",
        "parasha": "כי תצא",
        "versenikud": "לֹא־ תַשִּׁ֣יךְ לְאָחִ֔יךָ נֶ֥שֶׁךְ כֶּ֖סֶף נֶ֣שֶׁךְ אֹ֑כֶל נֶ֕שֶׁךְ כָּל־ דָּבָ֖ר אֲשֶׁ֥ר יִשָּֽׁךְ׃ ",
        "versenonikud": "לא תשיך לאחיך נשך כסף נשך אכל נשך כל דבר אשר ישך "
    },
    {
        "bookchapter": "דברים",
        "chapter": "כג",
        "versechapter": "כא",
        "bookseder": "דברים",
        "seder": "יח",
        "verseseder": "יב",
        "parasha": "כי תצא",
        "versenikud": "לַנָּכְרִ֣י תַשִּׁ֔יךְ וּלְאָחִ֖יךָ לֹ֣א תַשִּׁ֑יךְ לְמַ֨עַן יְבָרֶכְךָ֜ יְהוָ֣ה אֱלֹהֶ֗יךָ בְּכֹל֙ מִשְׁלַ֣ח יָדֶ֔ךָ עַל־ הָאָ֕רֶץ אֲשֶׁר־ אַתָּ֥ה בָא־ שָׁ֖מָּה לְרִשְׁתָּֽהּ׃ ",
        "versenonikud": "לנכרי תשיך ולאחיך לא תשיך למען יברכך יהוה אלהיך בכל משלח ידך על הארץ אשר אתה בא שמה לרשתה "
    },
    {
        "bookchapter": "דברים",
        "chapter": "כג",
        "versechapter": "כב",
        "bookseder": "דברים",
        "seder": "יט",
        "verseseder": "א",
        "parasha": "כי תצא",
        "versenikud": "כִּֽי־ תִדֹּ֥ר נֶ֙דֶר֙ לַיהוָ֣ה אֱלֹהֶ֔יךָ לֹ֥א תְאַחֵ֖ר לְשַׁלְּמ֑וֹ כִּֽי־ דָּרֹ֨שׁ יִדְרְשֶׁ֜נּוּ יְהוָ֤ה אֱלֹהֶ֙יךָ֙ מֵֽעִמָּ֔ךְ וְהָיָ֥ה בְךָ֖ חֵֽטְא׃ ",
        "versenonikud": "כי תדר נדר ליהוה אלהיך לא תאחר לשלמו כי דרש ידרשנו יהוה אלהיך מעמך והיה בך חטא "
    },
    {
        "bookchapter": "דברים",
        "chapter": "כג",
        "versechapter": "כג",
        "bookseder": "דברים",
        "seder": "יט",
        "verseseder": "ב",
        "parasha": "כי תצא",
        "versenikud": "וְכִ֥י תֶחְדַּ֖ל לִנְדֹּ֑ר לֹֽא־ יִהְיֶ֥ה בְךָ֖ חֵֽטְא׃ ",
        "versenonikud": "וכי תחדל לנדר לא יהיה בך חטא "
    },
    {
        "bookchapter": "דברים",
        "chapter": "כג",
        "versechapter": "כד",
        "bookseder": "דברים",
        "seder": "יט",
        "verseseder": "ג",
        "parasha": "כי תצא",
        "versenikud": "מוֹצָ֥א שְׂפָתֶ֖יךָ תִּשְׁמֹ֣ר וְעָשִׂ֑יתָ כַּאֲשֶׁ֨ר נָדַ֜רְתָּ לַיהוָ֤ה אֱלֹהֶ֙יךָ֙ נְדָבָ֔ה אֲשֶׁ֥ר דִּבַּ֖רְתָּ בְּפִֽיךָ׃ ",
        "versenonikud": "מוצא שפתיך תשמר ועשית כאשר נדרת ליהוה אלהיך נדבה אשר דברת בפיך "
    },
    {
        "bookchapter": "דברים",
        "chapter": "כג",
        "versechapter": "כה",
        "bookseder": "דברים",
        "seder": "יט",
        "verseseder": "ד",
        "parasha": "כי תצא",
        "versenikud": "כִּ֤י תָבֹא֙ בְּכֶ֣רֶם רֵעֶ֔ךָ וְאָכַלְתָּ֧ עֲנָבִ֛ים כְּנַפְשְׁךָ֖ שָׂבְעֶ֑ךָ וְאֶֽל־ כֶּלְיְךָ֖ לֹ֥א תִתֵּֽן׃ ",
        "versenonikud": "כי תבא בכרם רעך ואכלת ענבים כנפשך שבעך ואל כליך לא תתן "
    },
    {
        "bookchapter": "דברים",
        "chapter": "כג",
        "versechapter": "כו",
        "bookseder": "דברים",
        "seder": "יט",
        "verseseder": "ה",
        "parasha": "כי תצא",
        "versenikud": "כִּ֤י תָבֹא֙ בְּקָמַ֣ת רֵעֶ֔ךָ וְקָטַפְתָּ֥ מְלִילֹ֖ת בְּיָדֶ֑ךָ וְחֶרְמֵשׁ֙ לֹ֣א תָנִ֔יף עַ֖ל קָמַ֥ת רֵעֶֽךָ׃ ",
        "versenonikud": "כי תבא בקמת רעך וקטפת מלילת בידך וחרמש לא תניף על קמת רעך "
    }
]