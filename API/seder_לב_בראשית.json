[
    {
        "bookchapter": "בראשית",
        "chapter": "לה",
        "versechapter": "ט",
        "bookseder": "בראשית",
        "seder": "לב",
        "verseseder": "א",
        "parasha": "וישלח",
        "versenikud": "וַיֵּרָ֨א אֱלֹהִ֤ים אֶֽל־ יַעֲקֹב֙ ע֔וֹד בְּבֹא֖וֹ מִפַּדַּ֣ן אֲרָ֑ם וַיְבָ֖רֶךְ אֹתֽוֹ׃ ",
        "versenonikud": "וירא אלהים אל יעקב עוד בבאו מפדן ארם ויברך אתו "
    },
    {
        "bookchapter": "בראשית",
        "chapter": "לה",
        "versechapter": "י",
        "bookseder": "בראשית",
        "seder": "לב",
        "verseseder": "ב",
        "parasha": "וישלח",
        "versenikud": "וַיֹּֽאמֶר־ ל֥וֹ אֱלֹהִ֖ים שִׁמְךָ֣ יַעֲקֹ֑ב לֹֽא־ יִקָּרֵא֩ שִׁמְךָ֨ ע֜וֹד יַעֲקֹ֗ב כִּ֤י אִם־ יִשְׂרָאֵל֙ יִהְיֶ֣ה שְׁמֶ֔ךָ וַיִּקְרָ֥א אֶת־ שְׁמ֖וֹ יִשְׂרָאֵֽל׃ ",
        "versenonikud": "ויאמר לו אלהים שמך יעקב לא יקרא שמך עוד יעקב כי אם ישראל יהיה שמך ויקרא את שמו ישראל "
    },
    {
        "bookchapter": "בראשית",
        "chapter": "לה",
        "versechapter": "יא",
        "bookseder": "בראשית",
        "seder": "לב",
        "verseseder": "ג",
        "parasha": "וישלח",
        "versenikud": "וַיֹּאמֶר֩ ל֨וֹ אֱלֹהִ֜ים אֲנִ֨י אֵ֤ל שַׁדַּי֙ פְּרֵ֣ה וּרְבֵ֔ה גּ֛וֹי וּקְהַ֥ל גּוֹיִ֖ם יִהְיֶ֣ה מִמֶּ֑ךָּ וּמְלָכִ֖ים מֵחֲלָצֶ֥יךָ יֵצֵֽאוּ׃ ",
        "versenonikud": "ויאמר לו אלהים אני אל שדי פרה ורבה גוי וקהל גוים יהיה ממך ומלכים מחלציך יצאו "
    },
    {
        "bookchapter": "בראשית",
        "chapter": "לה",
        "versechapter": "יב",
        "bookseder": "בראשית",
        "seder": "לב",
        "verseseder": "ד",
        "parasha": "וישלח",
        "versenikud": "וְאֶת־ הָאָ֗רֶץ אֲשֶׁ֥ר נָתַ֛תִּי לְאַבְרָהָ֥ם וּלְיִצְחָ֖ק לְךָ֣ אֶתְּנֶ֑נָּה וּֽלְזַרְעֲךָ֥ אַחֲרֶ֖יךָ אֶתֵּ֥ן אֶת־ הָאָֽרֶץ׃ ",
        "versenonikud": "ואת הארץ אשר נתתי לאברהם וליצחק לך אתננה ולזרעך אחריך אתן את הארץ "
    },
    {
        "bookchapter": "בראשית",
        "chapter": "לה",
        "versechapter": "יג",
        "bookseder": "בראשית",
        "seder": "לב",
        "verseseder": "ה",
        "parasha": "וישלח",
        "versenikud": "וַיַּ֥עַל מֵעָלָ֖יו אֱלֹהִ֑ים בַּמָּק֖וֹם אֲשֶׁר־ דִּבֶּ֥ר אִתּֽוֹ׃ ",
        "versenonikud": "ויעל מעליו אלהים במקום אשר דבר אתו "
    },
    {
        "bookchapter": "בראשית",
        "chapter": "לה",
        "versechapter": "יד",
        "bookseder": "בראשית",
        "seder": "לב",
        "verseseder": "ו",
        "parasha": "וישלח",
        "versenikud": "וַיַּצֵּ֨ב יַעֲקֹ֜ב מַצֵּבָ֗ה בַּמָּק֛וֹם אֲשֶׁר־ דִּבֶּ֥ר אִתּ֖וֹ מַצֶּ֣בֶת אָ֑בֶן וַיַּסֵּ֤ךְ עָלֶ֙יהָ֙ נֶ֔סֶךְ וַיִּצֹ֥ק עָלֶ֖יהָ שָֽׁמֶן׃ ",
        "versenonikud": "ויצב יעקב מצבה במקום אשר דבר אתו מצבת אבן ויסך עליה נסך ויצק עליה שמן "
    },
    {
        "bookchapter": "בראשית",
        "chapter": "לה",
        "versechapter": "טו",
        "bookseder": "בראשית",
        "seder": "לב",
        "verseseder": "ז",
        "parasha": "וישלח",
        "versenikud": "וַיִּקְרָ֨א יַעֲקֹ֜ב אֶת־ שֵׁ֣ם הַמָּק֗וֹם אֲשֶׁר֩ דִּבֶּ֨ר אִתּ֥וֹ שָׁ֛ם אֱלֹהִ֖ים בֵּֽית־ אֵֽל׃ ",
        "versenonikud": "ויקרא יעקב את שם המקום אשר דבר אתו שם אלהים בית אל "
    },
    {
        "bookchapter": "בראשית",
        "chapter": "לה",
        "versechapter": "טז",
        "bookseder": "בראשית",
        "seder": "לב",
        "verseseder": "ח",
        "parasha": "וישלח",
        "versenikud": "וַיִּסְעוּ֙ מִבֵּ֣ית אֵ֔ל וַֽיְהִי־ ע֥וֹד כִּבְרַת־ הָאָ֖רֶץ לָב֣וֹא אֶפְרָ֑תָה וַתֵּ֥לֶד רָחֵ֖ל וַתְּקַ֥שׁ בְּלִדְתָּֽהּ׃ ",
        "versenonikud": "ויסעו מבית אל ויהי עוד כברת הארץ לבוא אפרתה ותלד רחל ותקש בלדתה "
    },
    {
        "bookchapter": "בראשית",
        "chapter": "לה",
        "versechapter": "יז",
        "bookseder": "בראשית",
        "seder": "לב",
        "verseseder": "ט",
        "parasha": "וישלח",
        "versenikud": "וַיְהִ֥י בְהַקְשֹׁתָ֖הּ בְּלִדְתָּ֑הּ וַתֹּ֨אמֶר לָ֤הּ הַמְיַלֶּ֙דֶת֙ אַל־ תִּ֣ירְאִ֔י כִּֽי־ גַם־ זֶ֥ה לָ֖ךְ בֵּֽן׃ ",
        "versenonikud": "ויהי בהקשתה בלדתה ותאמר לה המילדת אל תיראי כי גם זה לך בן "
    },
    {
        "bookchapter": "בראשית",
        "chapter": "לה",
        "versechapter": "יח",
        "bookseder": "בראשית",
        "seder": "לב",
        "verseseder": "י",
        "parasha": "וישלח",
        "versenikud": "וַיְהִ֞י בְּצֵ֤את נַפְשָׁהּ֙ כִּ֣י מֵ֔תָה וַתִּקְרָ֥א שְׁמ֖וֹ בֶּן־ אוֹנִ֑י וְאָבִ֖יו קָֽרָא־ ל֥וֹ בִנְיָמִֽין׃ ",
        "versenonikud": "ויהי בצאת נפשה כי מתה ותקרא שמו בן אוני ואביו קרא לו בנימין "
    },
    {
        "bookchapter": "בראשית",
        "chapter": "לה",
        "versechapter": "יט",
        "bookseder": "בראשית",
        "seder": "לב",
        "verseseder": "יא",
        "parasha": "וישלח",
        "versenikud": "וַתָּ֖מָת רָחֵ֑ל וַתִּקָּבֵר֙ בְּדֶ֣רֶךְ אֶפְרָ֔תָה הִ֖וא בֵּ֥ית לָֽחֶם׃ ",
        "versenonikud": "ותמת רחל ותקבר בדרך אפרתה הוא בית לחם "
    },
    {
        "bookchapter": "בראשית",
        "chapter": "לה",
        "versechapter": "כ",
        "bookseder": "בראשית",
        "seder": "לב",
        "verseseder": "יב",
        "parasha": "וישלח",
        "versenikud": "וַיַּצֵּ֧ב יַעֲקֹ֛ב מַצֵּבָ֖ה עַל־ קְבֻרָתָ֑הּ הִ֛וא מַצֶּ֥בֶת קְבֻֽרַת־ רָחֵ֖ל עַד־ הַיּֽוֹם׃ ",
        "versenonikud": "ויצב יעקב מצבה על קברתה הוא מצבת קברת רחל עד היום "
    },
    {
        "bookchapter": "בראשית",
        "chapter": "לה",
        "versechapter": "כא",
        "bookseder": "בראשית",
        "seder": "לב",
        "verseseder": "יג",
        "parasha": "וישלח",
        "versenikud": "וַיִּסַּ֖ע יִשְׂרָאֵ֑ל וַיֵּ֣ט אָֽהֳלֹ֔ה מֵהָ֖לְאָה לְמִגְדַּל־ עֵֽדֶר׃ ",
        "versenonikud": "ויסע ישראל ויט אהלה מהלאה למגדל עדר "
    },
    {
        "bookchapter": "בראשית",
        "chapter": "לה",
        "versechapter": "כב",
        "bookseder": "בראשית",
        "seder": "לב",
        "verseseder": "יד",
        "parasha": "וישלח",
        "versenikud": "וַיְהִ֗י בִּשְׁכֹּ֤ן יִשְׂרָאֵל֙ בָּאָ֣רֶץ הַהִ֔וא וַיֵּ֣לֶךְ רְאוּבֵ֔ן וַיִּשְׁכַּ֕ב֙ אֶת־ בִּלְהָ֖ה֙ פִּילֶ֣גֶשׁ אָבִ֑֔יו וַיִּשְׁמַ֖ע יִשְׂרָאֵֽ֑ל {פ} וַיִּֽהְי֥וּ בְנֵֽי־ יַעֲקֹ֖ב שְׁנֵ֥ים עָשָֽׂר׃ ",
        "versenonikud": "ויהי בשכן ישראל בארץ ההוא וילך ראובן וישכב את בלהה פילגש אביו וישמע ישראל ויהיו בני יעקב שנים עשר "
    },
    {
        "bookchapter": "בראשית",
        "chapter": "לה",
        "versechapter": "כג",
        "bookseder": "בראשית",
        "seder": "לב",
        "verseseder": "טו",
        "parasha": "וישלח",
        "versenikud": "בְּנֵ֣י לֵאָ֔ה בְּכ֥וֹר יַעֲקֹ֖ב רְאוּבֵ֑ן וְשִׁמְעוֹן֙ וְלֵוִ֣י וִֽיהוּדָ֔ה וְיִשָּׂשכָ֖ר וּזְבוּלֻֽן׃ ",
        "versenonikud": "בני לאה בכור יעקב ראובן ושמעון ולוי ויהודה ויששכר וזבולן "
    },
    {
        "bookchapter": "בראשית",
        "chapter": "לה",
        "versechapter": "כד",
        "bookseder": "בראשית",
        "seder": "לב",
        "verseseder": "טז",
        "parasha": "וישלח",
        "versenikud": "בְּנֵ֣י רָחֵ֔ל יוֹסֵ֖ף וּבִנְיָמִֽן׃ ",
        "versenonikud": "בני רחל יוסף ובנימן "
    },
    {
        "bookchapter": "בראשית",
        "chapter": "לה",
        "versechapter": "כה",
        "bookseder": "בראשית",
        "seder": "לב",
        "verseseder": "יז",
        "parasha": "וישלח",
        "versenikud": "וּבְנֵ֤י בִלְהָה֙ שִׁפְחַ֣ת רָחֵ֔ל דָּ֖ן וְנַפְתָּלִֽי׃ ",
        "versenonikud": "ובני בלהה שפחת רחל דן ונפתלי "
    },
    {
        "bookchapter": "בראשית",
        "chapter": "לה",
        "versechapter": "כו",
        "bookseder": "בראשית",
        "seder": "לב",
        "verseseder": "יח",
        "parasha": "וישלח",
        "versenikud": "וּבְנֵ֥י זִלְפָּ֛ה שִׁפְחַ֥ת לֵאָ֖ה גָּ֣ד וְאָשֵׁ֑ר אֵ֚לֶּה בְּנֵ֣י יַעֲקֹ֔ב אֲשֶׁ֥ר יֻלַּד־ ל֖וֹ בְּפַדַּ֥ן אֲרָֽם׃ ",
        "versenonikud": "ובני זלפה שפחת לאה גד ואשר אלה בני יעקב אשר ילד לו בפדן ארם "
    },
    {
        "bookchapter": "בראשית",
        "chapter": "לה",
        "versechapter": "כז",
        "bookseder": "בראשית",
        "seder": "לב",
        "verseseder": "יט",
        "parasha": "וישלח",
        "versenikud": "וַיָּבֹ֤א יַעֲקֹב֙ אֶל־ יִצְחָ֣ק אָבִ֔יו מַמְרֵ֖א קִרְיַ֣ת הָֽאַרְבַּ֑ע הִ֣וא חֶבְר֔וֹן אֲשֶׁר־ גָּֽר־ שָׁ֥ם אַבְרָהָ֖ם וְיִצְחָֽק׃ ",
        "versenonikud": "ויבא יעקב אל יצחק אביו ממרא קרית הארבע הוא חברון אשר גר שם אברהם ויצחק "
    },
    {
        "bookchapter": "בראשית",
        "chapter": "לה",
        "versechapter": "כח",
        "bookseder": "בראשית",
        "seder": "לב",
        "verseseder": "כ",
        "parasha": "וישלח",
        "versenikud": "וַיִּֽהְי֖וּ יְמֵ֣י יִצְחָ֑ק מְאַ֥ת שָׁנָ֖ה וּשְׁמֹנִ֥ים שָׁנָֽה׃ ",
        "versenonikud": "ויהיו ימי יצחק מאת שנה ושמנים שנה "
    },
    {
        "bookchapter": "בראשית",
        "chapter": "לה",
        "versechapter": "כט",
        "bookseder": "בראשית",
        "seder": "לב",
        "verseseder": "כא",
        "parasha": "וישלח",
        "versenikud": "וַיִּגְוַ֨ע יִצְחָ֤ק וַיָּ֙מָת֙ וַיֵּאָ֣סֶף אֶל־ עַמָּ֔יו זָקֵ֖ן וּשְׂבַ֣ע יָמִ֑ים וַיִּקְבְּר֣וּ אֹת֔וֹ עֵשָׂ֥ו וְיַעֲקֹ֖ב בָּנָֽיו׃ {ס}",
        "versenonikud": "ויגוע יצחק וימת ויאסף אל עמיו זקן ושבע ימים ויקברו אתו עשו ויעקב בניו "
    },
    {
        "bookchapter": "בראשית",
        "chapter": "לו",
        "versechapter": "א",
        "bookseder": "בראשית",
        "seder": "לב",
        "verseseder": "כב",
        "parasha": "וישלח",
        "versenikud": "וְאֵ֛לֶּה תֹּלְד֥וֹת עֵשָׂ֖ו ה֥וּא אֱדֽוֹם׃ ",
        "versenonikud": "ואלה תלדות עשו הוא אדום "
    },
    {
        "bookchapter": "בראשית",
        "chapter": "לו",
        "versechapter": "ב",
        "bookseder": "בראשית",
        "seder": "לב",
        "verseseder": "כג",
        "parasha": "וישלח",
        "versenikud": "עֵשָׂ֛ו לָקַ֥ח אֶת־ נָשָׁ֖יו מִבְּנ֣וֹת כְּנָ֑עַן אֶת־ עָדָ֗ה בַּת־ אֵילוֹן֙ הַֽחִתִּ֔י וְאֶת־ אָהֳלִֽיבָמָה֙ בַּת־ עֲנָ֔ה בַּת־ צִבְע֖וֹן הַֽחִוִּֽי׃ ",
        "versenonikud": "עשו לקח את נשיו מבנות כנען את עדה בת אילון החתי ואת אהליבמה בת ענה בת צבעון החוי "
    },
    {
        "bookchapter": "בראשית",
        "chapter": "לו",
        "versechapter": "ג",
        "bookseder": "בראשית",
        "seder": "לב",
        "verseseder": "כד",
        "parasha": "וישלח",
        "versenikud": "וְאֶת־ בָּשְׂמַ֥ת בַּת־ יִשְׁמָעֵ֖אל אֲח֥וֹת נְבָיֽוֹת׃ ",
        "versenonikud": "ואת בשמת בת ישמעאל אחות נביות "
    },
    {
        "bookchapter": "בראשית",
        "chapter": "לו",
        "versechapter": "ד",
        "bookseder": "בראשית",
        "seder": "לב",
        "verseseder": "כה",
        "parasha": "וישלח",
        "versenikud": "וַתֵּ֧לֶד עָדָ֛ה לְעֵשָׂ֖ו אֶת־ אֱלִיפָ֑ז וּבָ֣שְׂמַ֔ת יָלְדָ֖ה אֶת־ רְעוּאֵֽל׃ ",
        "versenonikud": "ותלד עדה לעשו את אליפז ובשמת ילדה את רעואל "
    },
    {
        "bookchapter": "בראשית",
        "chapter": "לו",
        "versechapter": "ה",
        "bookseder": "בראשית",
        "seder": "לב",
        "verseseder": "כו",
        "parasha": "וישלח",
        "versenikud": "וְאָהֳלִֽיבָמָה֙ יָֽלְדָ֔ה אֶת־ יעיש יְע֥וּשׁ וְאֶת־ יַעְלָ֖ם וְאֶת־ קֹ֑רַח אֵ֚לֶּה בְּנֵ֣י עֵשָׂ֔ו אֲשֶׁ֥ר יֻלְּדוּ־ ל֖וֹ בְּאֶ֥רֶץ כְּנָֽעַן׃ ",
        "versenonikud": "ואהליבמה ילדה את יעיש יעוש ואת יעלם ואת קרח אלה בני עשו אשר ילדו לו בארץ כנען "
    },
    {
        "bookchapter": "בראשית",
        "chapter": "לו",
        "versechapter": "ו",
        "bookseder": "בראשית",
        "seder": "לב",
        "verseseder": "כז",
        "parasha": "וישלח",
        "versenikud": "וַיִּקַּ֣ח עֵשָׂ֡ו אֶת־ נָ֠שָׁיו וְאֶת־ בָּנָ֣יו וְאֶת־ בְּנֹתָיו֮ וְאֶת־ כָּל־ נַפְשׁ֣וֹת בֵּיתוֹ֒ וְאֶת־ מִקְנֵ֣הוּ וְאֶת־ כָּל־ בְּהֶמְתּ֗וֹ וְאֵת֙ כָּל־ קִנְיָנ֔וֹ אֲשֶׁ֥ר רָכַ֖שׁ בְּאֶ֣רֶץ כְּנָ֑עַן וַיֵּ֣לֶךְ אֶל־ אֶ֔רֶץ מִפְּנֵ֖י יַעֲקֹ֥ב אָחִֽיו׃ ",
        "versenonikud": "ויקח עשו את נשיו ואת בניו ואת בנתיו ואת כל נפשות ביתו ואת מקנהו ואת כל בהמתו ואת כל קנינו אשר רכש בארץ כנען וילך אל ארץ מפני יעקב אחיו "
    },
    {
        "bookchapter": "בראשית",
        "chapter": "לו",
        "versechapter": "ז",
        "bookseder": "בראשית",
        "seder": "לב",
        "verseseder": "כח",
        "parasha": "וישלח",
        "versenikud": "כִּֽי־ הָיָ֧ה רְכוּשָׁ֛ם רָ֖ב מִשֶּׁ֣בֶת יַחְדָּ֑ו וְלֹ֨א יָֽכְלָ֜ה אֶ֤רֶץ מְגֽוּרֵיהֶם֙ לָשֵׂ֣את אֹתָ֔ם מִפְּנֵ֖י מִקְנֵיהֶֽם׃ ",
        "versenonikud": "כי היה רכושם רב משבת יחדו ולא יכלה ארץ מגוריהם לשאת אתם מפני מקניהם "
    },
    {
        "bookchapter": "בראשית",
        "chapter": "לו",
        "versechapter": "ח",
        "bookseder": "בראשית",
        "seder": "לב",
        "verseseder": "כט",
        "parasha": "וישלח",
        "versenikud": "וַיֵּ֤שֶׁב עֵשָׂו֙ בְּהַ֣ר שֵׂעִ֔יר עֵשָׂ֖ו ה֥וּא אֱדֽוֹם׃ ",
        "versenonikud": "וישב עשו בהר שעיר עשו הוא אדום "
    },
    {
        "bookchapter": "בראשית",
        "chapter": "לו",
        "versechapter": "ט",
        "bookseder": "בראשית",
        "seder": "לב",
        "verseseder": "ל",
        "parasha": "וישלח",
        "versenikud": "וְאֵ֛לֶּה תֹּלְד֥וֹת עֵשָׂ֖ו אֲבִ֣י אֱד֑וֹם בְּהַ֖ר שֵׂעִֽיר׃ ",
        "versenonikud": "ואלה תלדות עשו אבי אדום בהר שעיר "
    },
    {
        "bookchapter": "בראשית",
        "chapter": "לו",
        "versechapter": "י",
        "bookseder": "בראשית",
        "seder": "לב",
        "verseseder": "לא",
        "parasha": "וישלח",
        "versenikud": "אֵ֖לֶּה שְׁמ֣וֹת בְּנֵֽי־ עֵשָׂ֑ו אֱלִיפַ֗ז בֶּן־ עָדָה֙ אֵ֣שֶׁת עֵשָׂ֔ו רְעוּאֵ֕ל בֶּן־ בָּשְׂמַ֖ת אֵ֥שֶׁת עֵשָֽׂו׃ ",
        "versenonikud": "אלה שמות בני עשו אליפז בן עדה אשת עשו רעואל בן בשמת אשת עשו "
    },
    {
        "bookchapter": "בראשית",
        "chapter": "לו",
        "versechapter": "יא",
        "bookseder": "בראשית",
        "seder": "לב",
        "verseseder": "לב",
        "parasha": "וישלח",
        "versenikud": "וַיִּהְי֖וּ בְּנֵ֣י אֱלִיפָ֑ז תֵּימָ֣ן אוֹמָ֔ר צְפ֥וֹ וְגַעְתָּ֖ם וּקְנַֽז׃ ",
        "versenonikud": "ויהיו בני אליפז תימן אומר צפו וגעתם וקנז "
    },
    {
        "bookchapter": "בראשית",
        "chapter": "לו",
        "versechapter": "יב",
        "bookseder": "בראשית",
        "seder": "לב",
        "verseseder": "לג",
        "parasha": "וישלח",
        "versenikud": "וְתִמְנַ֣ע ׀ הָיְתָ֣ה פִילֶ֗גֶשׁ לֶֽאֱלִיפַז֙ בֶּן־ עֵשָׂ֔ו וַתֵּ֥לֶד לֶאֱלִיפַ֖ז אֶת־ עֲמָלֵ֑ק אֵ֕לֶּה בְּנֵ֥י עָדָ֖ה אֵ֥שֶׁת עֵשָֽׂו׃ ",
        "versenonikud": "ותמנע  היתה פילגש לאליפז בן עשו ותלד לאליפז את עמלק אלה בני עדה אשת עשו "
    },
    {
        "bookchapter": "בראשית",
        "chapter": "לו",
        "versechapter": "יג",
        "bookseder": "בראשית",
        "seder": "לב",
        "verseseder": "לד",
        "parasha": "וישלח",
        "versenikud": "וְאֵ֙לֶּה֙ בְּנֵ֣י רְעוּאֵ֔ל נַ֥חַת וָזֶ֖רַח שַׁמָּ֣ה וּמִזָּ֑ה אֵ֣לֶּ֣ה הָי֔וּ בְּנֵ֥י בָשְׂמַ֖ת אֵ֥שֶׁת עֵשָֽׂו׃ ",
        "versenonikud": "ואלה בני רעואל נחת וזרח שמה ומזה אלה היו בני בשמת אשת עשו "
    },
    {
        "bookchapter": "בראשית",
        "chapter": "לו",
        "versechapter": "יד",
        "bookseder": "בראשית",
        "seder": "לב",
        "verseseder": "לה",
        "parasha": "וישלח",
        "versenikud": "וְאֵ֣לֶּה הָי֗וּ בְּנֵ֨י אָהֳלִיבָמָ֧ה בַת־ עֲנָ֛ה בַּת־ צִבְע֖וֹן אֵ֣שֶׁת עֵשָׂ֑ו וַתֵּ֣לֶד לְעֵשָׂ֔ו אֶת־ יעיש יְע֥וּשׁ וְאֶת־ יַעְלָ֖ם וְאֶת־ קֹֽרַח׃ ",
        "versenonikud": "ואלה היו בני אהליבמה בת ענה בת צבעון אשת עשו ותלד לעשו את יעיש יעוש ואת יעלם ואת קרח "
    },
    {
        "bookchapter": "בראשית",
        "chapter": "לו",
        "versechapter": "טו",
        "bookseder": "בראשית",
        "seder": "לב",
        "verseseder": "לו",
        "parasha": "וישלח",
        "versenikud": "אֵ֖לֶּה אַלּוּפֵ֣י בְנֵֽי־ עֵשָׂ֑ו בְּנֵ֤י אֱלִיפַז֙ בְּכ֣וֹר עֵשָׂ֔ו אַלּ֤וּף תֵּימָן֙ אַלּ֣וּף אוֹמָ֔ר אַלּ֥וּף צְפ֖וֹ אַלּ֥וּף קְנַֽז׃ ",
        "versenonikud": "אלה אלופי בני עשו בני אליפז בכור עשו אלוף תימן אלוף אומר אלוף צפו אלוף קנז "
    },
    {
        "bookchapter": "בראשית",
        "chapter": "לו",
        "versechapter": "טז",
        "bookseder": "בראשית",
        "seder": "לב",
        "verseseder": "לז",
        "parasha": "וישלח",
        "versenikud": "אַלּֽוּף־ קֹ֛רַח אַלּ֥וּף גַּעְתָּ֖ם אַלּ֣וּף עֲמָלֵ֑ק אֵ֣לֶּה אַלּוּפֵ֤י אֱלִיפַז֙ בְּאֶ֣רֶץ אֱד֔וֹם אֵ֖לֶּה בְּנֵ֥י עָדָֽה׃ ",
        "versenonikud": "אלוף קרח אלוף געתם אלוף עמלק אלה אלופי אליפז בארץ אדום אלה בני עדה "
    },
    {
        "bookchapter": "בראשית",
        "chapter": "לו",
        "versechapter": "יז",
        "bookseder": "בראשית",
        "seder": "לב",
        "verseseder": "לח",
        "parasha": "וישלח",
        "versenikud": "וְאֵ֗לֶּה בְּנֵ֤י רְעוּאֵל֙ בֶּן־ עֵשָׂ֔ו אַלּ֥וּף נַ֙חַת֙ אַלּ֣וּף זֶ֔רַח אַלּ֥וּף שַׁמָּ֖ה אַלּ֣וּף מִזָּ֑ה אֵ֣לֶּה אַלּוּפֵ֤י רְעוּאֵל֙ בְּאֶ֣רֶץ אֱד֔וֹם אֵ֕לֶּה בְּנֵ֥י בָשְׂמַ֖ת אֵ֥שֶׁת עֵשָֽׂו׃ ",
        "versenonikud": "ואלה בני רעואל בן עשו אלוף נחת אלוף זרח אלוף שמה אלוף מזה אלה אלופי רעואל בארץ אדום אלה בני בשמת אשת עשו "
    },
    {
        "bookchapter": "בראשית",
        "chapter": "לו",
        "versechapter": "יח",
        "bookseder": "בראשית",
        "seder": "לב",
        "verseseder": "לט",
        "parasha": "וישלח",
        "versenikud": "וְאֵ֗לֶּה בְּנֵ֤י אָהֳלִֽיבָמָה֙ אֵ֣שֶׁת עֵשָׂ֔ו אַלּ֥וּף יְע֛וּשׁ אַלּ֥וּף יַעְלָ֖ם אַלּ֣וּף קֹ֑רַח אֵ֣לֶּה אַלּוּפֵ֞י אָֽהֳלִיבָמָ֛ה בַּת־ עֲנָ֖ה אֵ֥שֶׁת עֵשָֽׂו׃ ",
        "versenonikud": "ואלה בני אהליבמה אשת עשו אלוף יעוש אלוף יעלם אלוף קרח אלה אלופי אהליבמה בת ענה אשת עשו "
    },
    {
        "bookchapter": "בראשית",
        "chapter": "לו",
        "versechapter": "יט",
        "bookseder": "בראשית",
        "seder": "לב",
        "verseseder": "מ",
        "parasha": "וישלח",
        "versenikud": "אֵ֧לֶּה בְנֵי־ עֵשָׂ֛ו וְאֵ֥לֶּה אַלּוּפֵיהֶ֖ם ה֥וּא אֱדֽוֹם׃ {ס}",
        "versenonikud": "אלה בני עשו ואלה אלופיהם הוא אדום "
    },
    {
        "bookchapter": "בראשית",
        "chapter": "לו",
        "versechapter": "כ",
        "bookseder": "בראשית",
        "seder": "לב",
        "verseseder": "מא",
        "parasha": "וישלח",
        "versenikud": "אֵ֤לֶּה בְנֵֽי־ שֵׂעִיר֙ הַחֹרִ֔י יֹשְׁבֵ֖י הָאָ֑רֶץ לוֹטָ֥ן וְשׁוֹבָ֖ל וְצִבְע֥וֹן וַעֲנָֽה׃ ",
        "versenonikud": "אלה בני שעיר החרי ישבי הארץ לוטן ושובל וצבעון וענה "
    },
    {
        "bookchapter": "בראשית",
        "chapter": "לו",
        "versechapter": "כא",
        "bookseder": "בראשית",
        "seder": "לב",
        "verseseder": "מב",
        "parasha": "וישלח",
        "versenikud": "וְדִשׁ֥וֹן וְאֵ֖צֶר וְדִישָׁ֑ן אֵ֣לֶּה אַלּוּפֵ֧י הַחֹרִ֛י בְּנֵ֥י שֵׂעִ֖יר בְּאֶ֥רֶץ אֱדֽוֹם׃ ",
        "versenonikud": "ודשון ואצר ודישן אלה אלופי החרי בני שעיר בארץ אדום "
    },
    {
        "bookchapter": "בראשית",
        "chapter": "לו",
        "versechapter": "כב",
        "bookseder": "בראשית",
        "seder": "לב",
        "verseseder": "מג",
        "parasha": "וישלח",
        "versenikud": "וַיִּהְי֥וּ בְנֵי־ לוֹטָ֖ן חֹרִ֣י וְהֵימָ֑ם וַאֲח֥וֹת לוֹטָ֖ן תִּמְנָֽע׃ ",
        "versenonikud": "ויהיו בני לוטן חרי והימם ואחות לוטן תמנע "
    },
    {
        "bookchapter": "בראשית",
        "chapter": "לו",
        "versechapter": "כג",
        "bookseder": "בראשית",
        "seder": "לב",
        "verseseder": "מד",
        "parasha": "וישלח",
        "versenikud": "וְאֵ֙לֶּה֙ בְּנֵ֣י שׁוֹבָ֔ל עַלְוָ֥ן וּמָנַ֖חַת וְעֵיבָ֑ל שְׁפ֖וֹ וְאוֹנָֽם׃ ",
        "versenonikud": "ואלה בני שובל עלון ומנחת ועיבל שפו ואונם "
    },
    {
        "bookchapter": "בראשית",
        "chapter": "לו",
        "versechapter": "כד",
        "bookseder": "בראשית",
        "seder": "לב",
        "verseseder": "מה",
        "parasha": "וישלח",
        "versenikud": "וְאֵ֥לֶּה בְנֵֽי־ צִבְע֖וֹן וְאַיָּ֣ה וַעֲנָ֑ה ה֣וּא עֲנָ֗ה אֲשֶׁ֨ר מָצָ֤א אֶת־ הַיֵּמִם֙ בַּמִּדְבָּ֔ר בִּרְעֹת֥וֹ אֶת־ הַחֲמֹרִ֖ים לְצִבְע֥וֹן אָבִֽיו׃ ",
        "versenonikud": "ואלה בני צבעון ואיה וענה הוא ענה אשר מצא את הימם במדבר ברעתו את החמרים לצבעון אביו "
    },
    {
        "bookchapter": "בראשית",
        "chapter": "לו",
        "versechapter": "כה",
        "bookseder": "בראשית",
        "seder": "לב",
        "verseseder": "מו",
        "parasha": "וישלח",
        "versenikud": "וְאֵ֥לֶּה בְנֵֽי־ עֲנָ֖ה דִּשֹׁ֑ן וְאָהֳלִיבָמָ֖ה בַּת־ עֲנָֽה׃ ",
        "versenonikud": "ואלה בני ענה דשן ואהליבמה בת ענה "
    },
    {
        "bookchapter": "בראשית",
        "chapter": "לו",
        "versechapter": "כו",
        "bookseder": "בראשית",
        "seder": "לב",
        "verseseder": "מז",
        "parasha": "וישלח",
        "versenikud": "וְאֵ֖לֶּה בְּנֵ֣י דִישָׁ֑ן חֶמְדָּ֥ן וְאֶשְׁבָּ֖ן וְיִתְרָ֥ן וּכְרָֽן׃ ",
        "versenonikud": "ואלה בני דישן חמדן ואשבן ויתרן וכרן "
    },
    {
        "bookchapter": "בראשית",
        "chapter": "לו",
        "versechapter": "כז",
        "bookseder": "בראשית",
        "seder": "לב",
        "verseseder": "מח",
        "parasha": "וישלח",
        "versenikud": "אֵ֖לֶּה בְּנֵי־ אֵ֑צֶר בִּלְהָ֥ן וְזַעֲוָ֖ן וַעֲקָֽן׃ ",
        "versenonikud": "אלה בני אצר בלהן וזעון ועקן "
    },
    {
        "bookchapter": "בראשית",
        "chapter": "לו",
        "versechapter": "כח",
        "bookseder": "בראשית",
        "seder": "לב",
        "verseseder": "מט",
        "parasha": "וישלח",
        "versenikud": "אֵ֥לֶּה בְנֵֽי־ דִישָׁ֖ן ע֥וּץ וַאֲרָֽן׃ ",
        "versenonikud": "אלה בני דישן עוץ וארן "
    },
    {
        "bookchapter": "בראשית",
        "chapter": "לו",
        "versechapter": "כט",
        "bookseder": "בראשית",
        "seder": "לב",
        "verseseder": "נ",
        "parasha": "וישלח",
        "versenikud": "אֵ֖לֶּה אַלּוּפֵ֣י הַחֹרִ֑י אַלּ֤וּף לוֹטָן֙ אַלּ֣וּף שׁוֹבָ֔ל אַלּ֥וּף צִבְע֖וֹן אַלּ֥וּף עֲנָֽה׃ ",
        "versenonikud": "אלה אלופי החרי אלוף לוטן אלוף שובל אלוף צבעון אלוף ענה "
    },
    {
        "bookchapter": "בראשית",
        "chapter": "לו",
        "versechapter": "ל",
        "bookseder": "בראשית",
        "seder": "לב",
        "verseseder": "נא",
        "parasha": "וישלח",
        "versenikud": "אַלּ֥וּף דִּשֹׁ֛ן אַלּ֥וּף אֵ֖צֶר אַלּ֣וּף דִּישָׁ֑ן אֵ֣לֶּה אַלּוּפֵ֧י הַחֹרִ֛י לְאַלֻּפֵיהֶ֖ם בְּאֶ֥רֶץ שֵׂעִֽיר׃ {פ}",
        "versenonikud": "אלוף דשן אלוף אצר אלוף דישן אלה אלופי החרי לאלפיהם בארץ שעיר "
    },
    {
        "bookchapter": "בראשית",
        "chapter": "לו",
        "versechapter": "לא",
        "bookseder": "בראשית",
        "seder": "לב",
        "verseseder": "נב",
        "parasha": "וישלח",
        "versenikud": "וְאֵ֙לֶּה֙ הַמְּלָכִ֔ים אֲשֶׁ֥ר מָלְכ֖וּ בְּאֶ֣רֶץ אֱד֑וֹם לִפְנֵ֥י מְלָךְ־ מֶ֖לֶךְ לִבְנֵ֥י יִשְׂרָאֵֽל׃ ",
        "versenonikud": "ואלה המלכים אשר מלכו בארץ אדום לפני מלך מלך לבני ישראל "
    },
    {
        "bookchapter": "בראשית",
        "chapter": "לו",
        "versechapter": "לב",
        "bookseder": "בראשית",
        "seder": "לב",
        "verseseder": "נג",
        "parasha": "וישלח",
        "versenikud": "וַיִּמְלֹ֣ךְ בֶּאֱד֔וֹם בֶּ֖לַע בֶּן־ בְּע֑וֹר וְשֵׁ֥ם עִיר֖וֹ דִּנְהָֽבָה׃ ",
        "versenonikud": "וימלך באדום בלע בן בעור ושם עירו דנהבה "
    },
    {
        "bookchapter": "בראשית",
        "chapter": "לו",
        "versechapter": "לג",
        "bookseder": "בראשית",
        "seder": "לב",
        "verseseder": "נד",
        "parasha": "וישלח",
        "versenikud": "וַיָּ֖מָת בָּ֑לַע וַיִּמְלֹ֣ךְ תַּחְתָּ֔יו יוֹבָ֥ב בֶּן־ זֶ֖רַח מִבָּצְרָֽה׃ ",
        "versenonikud": "וימת בלע וימלך תחתיו יובב בן זרח מבצרה "
    },
    {
        "bookchapter": "בראשית",
        "chapter": "לו",
        "versechapter": "לד",
        "bookseder": "בראשית",
        "seder": "לב",
        "verseseder": "נה",
        "parasha": "וישלח",
        "versenikud": "וַיָּ֖מָת יוֹבָ֑ב וַיִּמְלֹ֣ךְ תַּחְתָּ֔יו חֻשָׁ֖ם מֵאֶ֥רֶץ הַתֵּימָנִֽי׃ ",
        "versenonikud": "וימת יובב וימלך תחתיו חשם מארץ התימני "
    },
    {
        "bookchapter": "בראשית",
        "chapter": "לו",
        "versechapter": "לה",
        "bookseder": "בראשית",
        "seder": "לב",
        "verseseder": "נו",
        "parasha": "וישלח",
        "versenikud": "וַיָּ֖מָת חֻשָׁ֑ם וַיִּמְלֹ֨ךְ תַּחְתָּ֜יו הֲדַ֣ד בֶּן־ בְּדַ֗ד הַמַּכֶּ֤ה אֶת־ מִדְיָן֙ בִּשְׂדֵ֣ה מוֹאָ֔ב וְשֵׁ֥ם עִיר֖וֹ עֲוִֽית׃ ",
        "versenonikud": "וימת חשם וימלך תחתיו הדד בן בדד המכה את מדין בשדה מואב ושם עירו עוית "
    },
    {
        "bookchapter": "בראשית",
        "chapter": "לו",
        "versechapter": "לו",
        "bookseder": "בראשית",
        "seder": "לב",
        "verseseder": "נז",
        "parasha": "וישלח",
        "versenikud": "וַיָּ֖מָת הֲדָ֑ד וַיִּמְלֹ֣ךְ תַּחְתָּ֔יו שַׂמְלָ֖ה מִמַּשְׂרֵקָֽה׃ ",
        "versenonikud": "וימת הדד וימלך תחתיו שמלה ממשרקה "
    },
    {
        "bookchapter": "בראשית",
        "chapter": "לו",
        "versechapter": "לז",
        "bookseder": "בראשית",
        "seder": "לב",
        "verseseder": "נח",
        "parasha": "וישלח",
        "versenikud": "וַיָּ֖מָת שַׂמְלָ֑ה וַיִּמְלֹ֣ךְ תַּחְתָּ֔יו שָׁא֖וּל מֵרְחֹב֥וֹת הַנָּהָֽר׃ ",
        "versenonikud": "וימת שמלה וימלך תחתיו שאול מרחבות הנהר "
    },
    {
        "bookchapter": "בראשית",
        "chapter": "לו",
        "versechapter": "לח",
        "bookseder": "בראשית",
        "seder": "לב",
        "verseseder": "נט",
        "parasha": "וישלח",
        "versenikud": "וַיָּ֖מָת שָׁא֑וּל וַיִּמְלֹ֣ךְ תַּחְתָּ֔יו בַּ֥עַל חָנָ֖ן בֶּן־ עַכְבּֽוֹר׃ ",
        "versenonikud": "וימת שאול וימלך תחתיו בעל חנן בן עכבור "
    },
    {
        "bookchapter": "בראשית",
        "chapter": "לו",
        "versechapter": "לט",
        "bookseder": "בראשית",
        "seder": "לב",
        "verseseder": "ס",
        "parasha": "וישלח",
        "versenikud": "וַיָּמָת֮ בַּ֣עַל חָנָ֣ן בֶּן־ עַכְבּוֹר֒ וַיִּמְלֹ֤ךְ תַּחְתָּיו֙ הֲדַ֔ר וְשֵׁ֥ם עִיר֖וֹ פָּ֑עוּ וְשֵׁ֨ם אִשְׁתּ֤וֹ מְהֵֽיטַבְאֵל֙ בַּת־ מַטְרֵ֔ד בַּ֖ת מֵ֥י זָהָֽב׃ ",
        "versenonikud": "וימת בעל חנן בן עכבור וימלך תחתיו הדר ושם עירו פעו ושם אשתו מהיטבאל בת מטרד בת מי זהב "
    },
    {
        "bookchapter": "בראשית",
        "chapter": "לו",
        "versechapter": "מ",
        "bookseder": "בראשית",
        "seder": "לב",
        "verseseder": "סא",
        "parasha": "וישלח",
        "versenikud": "וְ֠אֵלֶּה שְׁמ֞וֹת אַלּוּפֵ֤י עֵשָׂו֙ לְמִשְׁפְּחֹתָ֔ם לִמְקֹמֹתָ֖ם בִּשְׁמֹתָ֑ם אַלּ֥וּף תִּמְנָ֛ע אַלּ֥וּף עַֽלְוָ֖ה אַלּ֥וּף יְתֵֽת׃ ",
        "versenonikud": "ואלה שמות אלופי עשו למשפחתם למקמתם בשמתם אלוף תמנע אלוף עלוה אלוף יתת "
    },
    {
        "bookchapter": "בראשית",
        "chapter": "לו",
        "versechapter": "מא",
        "bookseder": "בראשית",
        "seder": "לב",
        "verseseder": "סב",
        "parasha": "וישלח",
        "versenikud": "אַלּ֧וּף אָהֳלִיבָמָ֛ה אַלּ֥וּף אֵלָ֖ה אַלּ֥וּף פִּינֹֽן׃ ",
        "versenonikud": "אלוף אהליבמה אלוף אלה אלוף פינן "
    },
    {
        "bookchapter": "בראשית",
        "chapter": "לו",
        "versechapter": "מב",
        "bookseder": "בראשית",
        "seder": "לב",
        "verseseder": "סג",
        "parasha": "וישלח",
        "versenikud": "אַלּ֥וּף קְנַ֛ז אַלּ֥וּף תֵּימָ֖ן אַלּ֥וּף מִבְצָֽר׃ ",
        "versenonikud": "אלוף קנז אלוף תימן אלוף מבצר "
    },
    {
        "bookchapter": "בראשית",
        "chapter": "לו",
        "versechapter": "מג",
        "bookseder": "בראשית",
        "seder": "לב",
        "verseseder": "סד",
        "parasha": "וישלח",
        "versenikud": "אַלּ֥וּף מַגְדִּיאֵ֖ל אַלּ֣וּף עִירָ֑ם אֵ֣לֶּה ׀ אַלּוּפֵ֣י אֱד֗וֹם לְמֹֽשְׁבֹתָם֙ בְּאֶ֣רֶץ אֲחֻזָּתָ֔ם ה֥וּא עֵשָׂ֖ו אֲבִ֥י אֱדֽוֹם׃ {פ}",
        "versenonikud": "אלוף מגדיאל אלוף עירם אלה  אלופי אדום למשבתם בארץ אחזתם הוא עשו אבי אדום "
    }
]