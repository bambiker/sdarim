[
    {
        "bookchapter": "ויקרא",
        "chapter": "טו",
        "versechapter": "א",
        "bookseder": "ויקרא",
        "seder": "יא",
        "verseseder": "א",
        "parasha": "מצורע",
        "versenikud": "וַיְדַבֵּ֣ר יְהוָ֔ה אֶל־ מֹשֶׁ֥ה וְאֶֽל־ אַהֲרֹ֖ן לֵאמֹֽר׃ ",
        "versenonikud": "וידבר יהוה אל משה ואל אהרן לאמר "
    },
    {
        "bookchapter": "ויקרא",
        "chapter": "טו",
        "versechapter": "ב",
        "bookseder": "ויקרא",
        "seder": "יא",
        "verseseder": "ב",
        "parasha": "מצורע",
        "versenikud": "דַּבְּרוּ֙ אֶל־ בְּנֵ֣י יִשְׂרָאֵ֔ל וַאֲמַרְתֶּ֖ם אֲלֵהֶ֑ם אִ֣ישׁ אִ֗ישׁ כִּ֤י יִהְיֶה֙ זָ֣ב מִבְּשָׂר֔וֹ זוֹב֖וֹ טָמֵ֥א הֽוּא׃ ",
        "versenonikud": "דברו אל בני ישראל ואמרתם אלהם איש איש כי יהיה זב מבשרו זובו טמא הוא "
    },
    {
        "bookchapter": "ויקרא",
        "chapter": "טו",
        "versechapter": "ג",
        "bookseder": "ויקרא",
        "seder": "יא",
        "verseseder": "ג",
        "parasha": "מצורע",
        "versenikud": "וְזֹ֛את תִּהְיֶ֥ה טֻמְאָת֖וֹ בְּזוֹב֑וֹ רָ֣ר בְּשָׂר֞וֹ אֶת־ זוֹב֗וֹ אֽוֹ־ הֶחְתִּ֤ים בְּשָׂרוֹ֙ מִזּוֹב֔וֹ טֻמְאָת֖וֹ הִֽוא׃ ",
        "versenonikud": "וזאת תהיה טמאתו בזובו רר בשרו את זובו או החתים בשרו מזובו טמאתו הוא "
    },
    {
        "bookchapter": "ויקרא",
        "chapter": "טו",
        "versechapter": "ד",
        "bookseder": "ויקרא",
        "seder": "יא",
        "verseseder": "ד",
        "parasha": "מצורע",
        "versenikud": "כָּל־ הַמִּשְׁכָּ֗ב אֲשֶׁ֨ר יִשְׁכַּ֥ב עָלָ֛יו הַזָּ֖ב יִטְמָ֑א וְכָֽל־ הַכְּלִ֛י אֲשֶׁר־ יֵשֵׁ֥ב עָלָ֖יו יִטְמָֽא׃ ",
        "versenonikud": "כל המשכב אשר ישכב עליו הזב יטמא וכל הכלי אשר ישב עליו יטמא "
    },
    {
        "bookchapter": "ויקרא",
        "chapter": "טו",
        "versechapter": "ה",
        "bookseder": "ויקרא",
        "seder": "יא",
        "verseseder": "ה",
        "parasha": "מצורע",
        "versenikud": "וְאִ֕ישׁ אֲשֶׁ֥ר יִגַּ֖ע בְּמִשְׁכָּב֑וֹ יְכַבֵּ֧ס בְּגָדָ֛יו וְרָחַ֥ץ בַּמַּ֖יִם וְטָמֵ֥א עַד־ הָעָֽרֶב׃ ",
        "versenonikud": "ואיש אשר יגע במשכבו יכבס בגדיו ורחץ במים וטמא עד הערב "
    },
    {
        "bookchapter": "ויקרא",
        "chapter": "טו",
        "versechapter": "ו",
        "bookseder": "ויקרא",
        "seder": "יא",
        "verseseder": "ו",
        "parasha": "מצורע",
        "versenikud": "וְהַיֹּשֵׁב֙ עַֽל־ הַכְּלִ֔י אֲשֶׁר־ יֵשֵׁ֥ב עָלָ֖יו הַזָּ֑ב יְכַבֵּ֧ס בְּגָדָ֛יו וְרָחַ֥ץ בַּמַּ֖יִם וְטָמֵ֥א עַד־ הָעָֽרֶב׃ ",
        "versenonikud": "והישב על הכלי אשר ישב עליו הזב יכבס בגדיו ורחץ במים וטמא עד הערב "
    },
    {
        "bookchapter": "ויקרא",
        "chapter": "טו",
        "versechapter": "ז",
        "bookseder": "ויקרא",
        "seder": "יא",
        "verseseder": "ז",
        "parasha": "מצורע",
        "versenikud": "וְהַנֹּגֵ֖עַ בִּבְשַׂ֣ר הַזָּ֑ב יְכַבֵּ֧ס בְּגָדָ֛יו וְרָחַ֥ץ בַּמַּ֖יִם וְטָמֵ֥א עַד־ הָעָֽרֶב׃ ",
        "versenonikud": "והנגע בבשר הזב יכבס בגדיו ורחץ במים וטמא עד הערב "
    },
    {
        "bookchapter": "ויקרא",
        "chapter": "טו",
        "versechapter": "ח",
        "bookseder": "ויקרא",
        "seder": "יא",
        "verseseder": "ח",
        "parasha": "מצורע",
        "versenikud": "וְכִֽי־ יָרֹ֛ק הַזָּ֖ב בַּטָּה֑וֹר וְכִבֶּ֧ס בְּגָדָ֛יו וְרָחַ֥ץ בַּמַּ֖יִם וְטָמֵ֥א עַד־ הָעָֽרֶב׃ ",
        "versenonikud": "וכי ירק הזב בטהור וכבס בגדיו ורחץ במים וטמא עד הערב "
    },
    {
        "bookchapter": "ויקרא",
        "chapter": "טו",
        "versechapter": "ט",
        "bookseder": "ויקרא",
        "seder": "יא",
        "verseseder": "ט",
        "parasha": "מצורע",
        "versenikud": "וְכָל־ הַמֶּרְכָּ֗ב אֲשֶׁ֨ר יִרְכַּ֥ב עָלָ֛יו הַזָּ֖ב יִטְמָֽא׃ ",
        "versenonikud": "וכל המרכב אשר ירכב עליו הזב יטמא "
    },
    {
        "bookchapter": "ויקרא",
        "chapter": "טו",
        "versechapter": "י",
        "bookseder": "ויקרא",
        "seder": "יא",
        "verseseder": "י",
        "parasha": "מצורע",
        "versenikud": "וְכָל־ הַנֹּגֵ֗עַ בְּכֹל֙ אֲשֶׁ֣ר יִהְיֶ֣ה תַחְתָּ֔יו יִטְמָ֖א עַד־ הָעָ֑רֶב וְהַנּוֹשֵׂ֣א אוֹתָ֔ם יְכַבֵּ֧ס בְּגָדָ֛יו וְרָחַ֥ץ בַּמַּ֖יִם וְטָמֵ֥א עַד־ הָעָֽרֶב׃ ",
        "versenonikud": "וכל הנגע בכל אשר יהיה תחתיו יטמא עד הערב והנושא אותם יכבס בגדיו ורחץ במים וטמא עד הערב "
    },
    {
        "bookchapter": "ויקרא",
        "chapter": "טו",
        "versechapter": "יא",
        "bookseder": "ויקרא",
        "seder": "יא",
        "verseseder": "יא",
        "parasha": "מצורע",
        "versenikud": "וְכֹ֨ל אֲשֶׁ֤ר יִגַּע־ בּוֹ֙ הַזָּ֔ב וְיָדָ֖יו לֹא־ שָׁטַ֣ף בַּמָּ֑יִם וְכִבֶּ֧ס בְּגָדָ֛יו וְרָחַ֥ץ בַּמַּ֖יִם וְטָמֵ֥א עַד־ הָעָֽרֶב׃ ",
        "versenonikud": "וכל אשר יגע בו הזב וידיו לא שטף במים וכבס בגדיו ורחץ במים וטמא עד הערב "
    },
    {
        "bookchapter": "ויקרא",
        "chapter": "טו",
        "versechapter": "יב",
        "bookseder": "ויקרא",
        "seder": "יא",
        "verseseder": "יב",
        "parasha": "מצורע",
        "versenikud": "וּכְלִי־ חֶ֛רֶשׂ אֲשֶׁר־ יִגַּע־ בּ֥וֹ הַזָּ֖ב יִשָּׁבֵ֑ר וְכָל־ כְּלִי־ עֵ֔ץ יִשָּׁטֵ֖ף בַּמָּֽיִם׃ ",
        "versenonikud": "וכלי חרש אשר יגע בו הזב ישבר וכל כלי עץ ישטף במים "
    },
    {
        "bookchapter": "ויקרא",
        "chapter": "טו",
        "versechapter": "יג",
        "bookseder": "ויקרא",
        "seder": "יא",
        "verseseder": "יג",
        "parasha": "מצורע",
        "versenikud": "וְכִֽי־ יִטְהַ֤ר הַזָּב֙ מִזּוֹב֔וֹ וְסָ֨פַר ל֜וֹ שִׁבְעַ֥ת יָמִ֛ים לְטָהֳרָת֖וֹ וְכִבֶּ֣ס בְּגָדָ֑יו וְרָחַ֧ץ בְּשָׂר֛וֹ בְּמַ֥יִם חַיִּ֖ים וְטָהֵֽר׃ ",
        "versenonikud": "וכי יטהר הזב מזובו וספר לו שבעת ימים לטהרתו וכבס בגדיו ורחץ בשרו במים חיים וטהר "
    },
    {
        "bookchapter": "ויקרא",
        "chapter": "טו",
        "versechapter": "יד",
        "bookseder": "ויקרא",
        "seder": "יא",
        "verseseder": "יד",
        "parasha": "מצורע",
        "versenikud": "וּבַיּ֣וֹם הַשְּׁמִינִ֗י יִֽקַּֽח־ לוֹ֙ שְׁתֵּ֣י תֹרִ֔ים א֥וֹ שְׁנֵ֖י בְּנֵ֣י יוֹנָ֑ה וּבָ֣א ׀ לִפְנֵ֣י יְהוָ֗ה אֶל־ פֶּ֙תַח֙ אֹ֣הֶל מוֹעֵ֔ד וּנְתָנָ֖ם אֶל־ הַכֹּהֵֽן׃ ",
        "versenonikud": "וביום השמיני יקח לו שתי תרים או שני בני יונה ובא  לפני יהוה אל פתח אהל מועד ונתנם אל הכהן "
    },
    {
        "bookchapter": "ויקרא",
        "chapter": "טו",
        "versechapter": "טו",
        "bookseder": "ויקרא",
        "seder": "יא",
        "verseseder": "טו",
        "parasha": "מצורע",
        "versenikud": "וְעָשָׂ֤ה אֹתָם֙ הַכֹּהֵ֔ן אֶחָ֣ד חַטָּ֔את וְהָאֶחָ֖ד עֹלָ֑ה וְכִפֶּ֨ר עָלָ֧יו הַכֹּהֵ֛ן לִפְנֵ֥י יְהוָ֖ה מִזּוֹבֽוֹ׃ ",
        "versenonikud": "ועשה אתם הכהן אחד חטאת והאחד עלה וכפר עליו הכהן לפני יהוה מזובו "
    },
    {
        "bookchapter": "ויקרא",
        "chapter": "טו",
        "versechapter": "טז",
        "bookseder": "ויקרא",
        "seder": "יא",
        "verseseder": "טז",
        "parasha": "מצורע",
        "versenikud": "וְאִ֕ישׁ כִּֽי־ תֵצֵ֥א מִמֶּ֖נּוּ שִׁכְבַת־ זָ֑רַע וְרָחַ֥ץ בַּמַּ֛יִם אֶת־ כָּל־ בְּשָׂר֖וֹ וְטָמֵ֥א עַד־ הָעָֽרֶב׃ ",
        "versenonikud": "ואיש כי תצא ממנו שכבת זרע ורחץ במים את כל בשרו וטמא עד הערב "
    },
    {
        "bookchapter": "ויקרא",
        "chapter": "טו",
        "versechapter": "יז",
        "bookseder": "ויקרא",
        "seder": "יא",
        "verseseder": "יז",
        "parasha": "מצורע",
        "versenikud": "וְכָל־ בֶּ֣גֶד וְכָל־ ע֔וֹר אֲשֶׁר־ יִהְיֶ֥ה עָלָ֖יו שִׁכְבַת־ זָ֑רַע וְכֻבַּ֥ס בַּמַּ֖יִם וְטָמֵ֥א עַד־ הָעָֽרֶב׃ ",
        "versenonikud": "וכל בגד וכל עור אשר יהיה עליו שכבת זרע וכבס במים וטמא עד הערב "
    },
    {
        "bookchapter": "ויקרא",
        "chapter": "טו",
        "versechapter": "יח",
        "bookseder": "ויקרא",
        "seder": "יא",
        "verseseder": "יח",
        "parasha": "מצורע",
        "versenikud": "וְאִשָּׁ֕ה אֲשֶׁ֨ר יִשְׁכַּ֥ב אִ֛ישׁ אֹתָ֖הּ שִׁכְבַת־ זָ֑רַע וְרָחֲצ֣וּ בַמַּ֔יִם וְטָמְא֖וּ עַד־ הָעָֽרֶב׃ ",
        "versenonikud": "ואשה אשר ישכב איש אתה שכבת זרע ורחצו במים וטמאו עד הערב "
    },
    {
        "bookchapter": "ויקרא",
        "chapter": "טו",
        "versechapter": "יט",
        "bookseder": "ויקרא",
        "seder": "יא",
        "verseseder": "יט",
        "parasha": "מצורע",
        "versenikud": "וְאִשָּׁה֙ כִּֽי־ תִהְיֶ֣ה זָבָ֔ה דָּ֛ם יִהְיֶ֥ה זֹבָ֖הּ בִּבְשָׂרָ֑הּ שִׁבְעַ֤ת יָמִים֙ תִּהְיֶ֣ה בְנִדָּתָ֔הּ וְכָל־ הַנֹּגֵ֥עַ בָּ֖הּ יִטְמָ֥א עַד־ הָעָֽרֶב׃ ",
        "versenonikud": "ואשה כי תהיה זבה דם יהיה זבה בבשרה שבעת ימים תהיה בנדתה וכל הנגע בה יטמא עד הערב "
    },
    {
        "bookchapter": "ויקרא",
        "chapter": "טו",
        "versechapter": "כ",
        "bookseder": "ויקרא",
        "seder": "יא",
        "verseseder": "כ",
        "parasha": "מצורע",
        "versenikud": "וְכֹל֩ אֲשֶׁ֨ר תִּשְׁכַּ֥ב עָלָ֛יו בְּנִדָּתָ֖הּ יִטְמָ֑א וְכֹ֛ל אֲשֶׁר־ תֵּשֵׁ֥ב עָלָ֖יו יִטְמָֽא׃ ",
        "versenonikud": "וכל אשר תשכב עליו בנדתה יטמא וכל אשר תשב עליו יטמא "
    },
    {
        "bookchapter": "ויקרא",
        "chapter": "טו",
        "versechapter": "כא",
        "bookseder": "ויקרא",
        "seder": "יא",
        "verseseder": "כא",
        "parasha": "מצורע",
        "versenikud": "וְכָל־ הַנֹּגֵ֖עַ בְּמִשְׁכָּבָ֑הּ יְכַבֵּ֧ס בְּגָדָ֛יו וְרָחַ֥ץ בַּמַּ֖יִם וְטָמֵ֥א עַד־ הָעָֽרֶב׃ ",
        "versenonikud": "וכל הנגע במשכבה יכבס בגדיו ורחץ במים וטמא עד הערב "
    },
    {
        "bookchapter": "ויקרא",
        "chapter": "טו",
        "versechapter": "כב",
        "bookseder": "ויקרא",
        "seder": "יא",
        "verseseder": "כב",
        "parasha": "מצורע",
        "versenikud": "וְכָל־ הַנֹּגֵ֔עַ בְּכָל־ כְּלִ֖י אֲשֶׁר־ תֵּשֵׁ֣ב עָלָ֑יו יְכַבֵּ֧ס בְּגָדָ֛יו וְרָחַ֥ץ בַּמַּ֖יִם וְטָמֵ֥א עַד־ הָעָֽרֶב׃ ",
        "versenonikud": "וכל הנגע בכל כלי אשר תשב עליו יכבס בגדיו ורחץ במים וטמא עד הערב "
    },
    {
        "bookchapter": "ויקרא",
        "chapter": "טו",
        "versechapter": "כג",
        "bookseder": "ויקרא",
        "seder": "יא",
        "verseseder": "כג",
        "parasha": "מצורע",
        "versenikud": "וְאִ֨ם עַֽל־ הַמִּשְׁכָּ֜ב ה֗וּא א֧וֹ עַֽל־ הַכְּלִ֛י אֲשֶׁר־ הִ֥וא יֹשֶֽׁבֶת־ עָלָ֖יו בְּנָגְעוֹ־ ב֑וֹ יִטְמָ֖א עַד־ הָעָֽרֶב׃ ",
        "versenonikud": "ואם על המשכב הוא או על הכלי אשר הוא ישבת עליו בנגעו בו יטמא עד הערב "
    },
    {
        "bookchapter": "ויקרא",
        "chapter": "טו",
        "versechapter": "כד",
        "bookseder": "ויקרא",
        "seder": "יא",
        "verseseder": "כד",
        "parasha": "מצורע",
        "versenikud": "וְאִ֡ם שָׁכֹב֩ יִשְׁכַּ֨ב אִ֜ישׁ אֹתָ֗הּ וּתְהִ֤י נִדָּתָהּ֙ עָלָ֔יו וְטָמֵ֖א שִׁבְעַ֣ת יָמִ֑ים וְכָל־ הַמִּשְׁכָּ֛ב אֲשֶׁר־ יִשְׁכַּ֥ב עָלָ֖יו יִטְמָֽא׃ ",
        "versenonikud": "ואם שכב ישכב איש אתה ותהי נדתה עליו וטמא שבעת ימים וכל המשכב אשר ישכב עליו יטמא "
    }
]