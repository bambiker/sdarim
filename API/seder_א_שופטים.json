[
    {
        "bookchapter": "שופטים",
        "chapter": "א",
        "versechapter": "א",
        "bookseder": "שופטים",
        "seder": "א",
        "verseseder": "א",
        "versenikud": "וַיְהִ֗י אַחֲרֵי֙ מ֣וֹת יְהוֹשֻׁ֔עַ וַֽיִּשְׁאֲלוּ֙ בְּנֵ֣י יִשְׂרָאֵ֔ל בַּיהוָ֖ה לֵאמֹ֑ר מִ֣י יַעֲלֶה־ לָּ֧נוּ אֶל־ הַֽכְּנַעֲנִ֛י בַּתְּחִלָּ֖ה לְהִלָּ֥חֶם בּֽוֹ׃ ",
        "versenonikud": "ויהי אחרי מות יהושע וישאלו בני ישראל ביהוה לאמר מי יעלה לנו אל הכנעני בתחלה להלחם בו "
    },
    {
        "bookchapter": "שופטים",
        "chapter": "א",
        "versechapter": "ב",
        "bookseder": "שופטים",
        "seder": "א",
        "verseseder": "ב",
        "versenikud": "וַיֹּ֣אמֶר יְהוָ֖ה יְהוּדָ֣ה יַעֲלֶ֑ה הִנֵּ֛ה נָתַ֥תִּי אֶת־ הָאָ֖רֶץ בְּיָדֽוֹ׃ ",
        "versenonikud": "ויאמר יהוה יהודה יעלה הנה נתתי את הארץ בידו "
    },
    {
        "bookchapter": "שופטים",
        "chapter": "א",
        "versechapter": "ג",
        "bookseder": "שופטים",
        "seder": "א",
        "verseseder": "ג",
        "versenikud": "וַיֹּ֣אמֶר יְהוּדָה֩ לְשִׁמְע֨וֹן אָחִ֜יו עֲלֵ֧ה אִתִּ֣י בְגוֹרָלִ֗י וְנִֽלָּחֲמָה֙ בַּֽכְּנַעֲנִ֔י וְהָלַכְתִּ֧י גַם־ אֲנִ֛י אִתְּךָ֖ בְּגוֹרָלֶ֑ךָ וַיֵּ֥לֶךְ אִתּ֖וֹ שִׁמְעֽוֹן׃ ",
        "versenonikud": "ויאמר יהודה לשמעון אחיו עלה אתי בגורלי ונלחמה בכנעני והלכתי גם אני אתך בגורלך וילך אתו שמעון "
    },
    {
        "bookchapter": "שופטים",
        "chapter": "א",
        "versechapter": "ד",
        "bookseder": "שופטים",
        "seder": "א",
        "verseseder": "ד",
        "versenikud": "וַיַּ֣עַל יְהוּדָ֔ה וַיִּתֵּ֧ן יְהוָ֛ה אֶת־ הַכְּנַעֲנִ֥י וְהַפְּרִזִּ֖י בְּיָדָ֑ם וַיַּכּ֣וּם בְּבֶ֔זֶק עֲשֶׂ֥רֶת אֲלָפִ֖ים אִֽישׁ׃ ",
        "versenonikud": "ויעל יהודה ויתן יהוה את הכנעני והפרזי בידם ויכום בבזק עשרת אלפים איש "
    },
    {
        "bookchapter": "שופטים",
        "chapter": "א",
        "versechapter": "ה",
        "bookseder": "שופטים",
        "seder": "א",
        "verseseder": "ה",
        "versenikud": "וַֽ֠יִּמְצְאוּ אֶת־ אֲדֹנִ֥י בֶ֙זֶק֙ בְּבֶ֔זֶק וַיִּֽלָּחֲמ֖וּ בּ֑וֹ וַיַּכּ֕וּ אֶת־ הַֽכְּנַעֲנִ֖י וְאֶת־ הַפְּרִזִּֽי׃ ",
        "versenonikud": "וימצאו את אדני בזק בבזק וילחמו בו ויכו את הכנעני ואת הפרזי "
    },
    {
        "bookchapter": "שופטים",
        "chapter": "א",
        "versechapter": "ו",
        "bookseder": "שופטים",
        "seder": "א",
        "verseseder": "ו",
        "versenikud": "וַיָּ֙נָס֙ אֲדֹ֣נִי בֶ֔זֶק וַֽיִּרְדְּפ֖וּ אַחֲרָ֑יו וַיֹּאחֲז֣וּ אֹת֔וֹ וַֽיְקַצְּצ֔וּ אֶת־ בְּהֹנ֥וֹת יָדָ֖יו וְרַגְלָֽיו׃ ",
        "versenonikud": "וינס אדני בזק וירדפו אחריו ויאחזו אתו ויקצצו את בהנות ידיו ורגליו "
    },
    {
        "bookchapter": "שופטים",
        "chapter": "א",
        "versechapter": "ז",
        "bookseder": "שופטים",
        "seder": "א",
        "verseseder": "ז",
        "versenikud": "וַיֹּ֣אמֶר אֲדֹֽנִי־ בֶ֗זֶק שִׁבְעִ֣ים ׀ מְלָכִ֡ים בְּֽהֹנוֹת֩ יְדֵיהֶ֨ם וְרַגְלֵיהֶ֜ם מְקֻצָּצִ֗ים הָי֤וּ מְלַקְּטִים֙ תַּ֣חַת שֻׁלְחָנִ֔י כַּאֲשֶׁ֣ר עָשִׂ֔יתִי כֵּ֥ן שִׁלַּם־ לִ֖י אֱלֹהִ֑ים וַיְבִיאֻ֥הוּ יְרוּשָׁלִַ֖ם וַיָּ֥מָת שָֽׁם׃ ",
        "versenonikud": "ויאמר אדני בזק שבעים  מלכים בהנות ידיהם ורגליהם מקצצים היו מלקטים תחת שלחני כאשר עשיתי כן שלם לי אלהים ויביאהו ירושלם וימת שם "
    },
    {
        "bookchapter": "שופטים",
        "chapter": "א",
        "versechapter": "ח",
        "bookseder": "שופטים",
        "seder": "א",
        "verseseder": "ח",
        "versenikud": "וַיִּלָּחֲמ֤וּ בְנֵֽי־ יְהוּדָה֙ בִּיר֣וּשָׁלִַ֔ם וַיִּלְכְּד֣וּ אוֹתָ֔הּ וַיַּכּ֖וּהָ לְפִי־ חָ֑רֶב וְאֶת־ הָעִ֖יר שִׁלְּח֥וּ בָאֵֽשׁ׃ ",
        "versenonikud": "וילחמו בני יהודה בירושלם וילכדו אותה ויכוה לפי חרב ואת העיר שלחו באש "
    },
    {
        "bookchapter": "שופטים",
        "chapter": "א",
        "versechapter": "ט",
        "bookseder": "שופטים",
        "seder": "א",
        "verseseder": "ט",
        "versenikud": "וְאַחַ֗ר יָֽרְדוּ֙ בְּנֵ֣י יְהוּדָ֔ה לְהִלָּחֵ֖ם בַּֽכְּנַעֲנִ֑י יוֹשֵׁ֣ב הָהָ֔ר וְהַנֶּ֖גֶב וְהַשְּׁפֵלָֽה׃ ",
        "versenonikud": "ואחר ירדו בני יהודה להלחם בכנעני יושב ההר והנגב והשפלה "
    },
    {
        "bookchapter": "שופטים",
        "chapter": "א",
        "versechapter": "י",
        "bookseder": "שופטים",
        "seder": "א",
        "verseseder": "י",
        "versenikud": "וַיֵּ֣לֶךְ יְהוּדָ֗ה אֶל־ הַֽכְּנַעֲנִי֙ הַיּוֹשֵׁ֣ב בְּחֶבְר֔וֹן וְשֵׁם־ חֶבְר֥וֹן לְפָנִ֖ים קִרְיַ֣ת אַרְבַּ֑ע וַיַּכּ֛וּ אֶת־ שֵׁשַׁ֥י וְאֶת־ אֲחִימַ֖ן וְאֶת־ תַּלְמָֽי׃ ",
        "versenonikud": "וילך יהודה אל הכנעני היושב בחברון ושם חברון לפנים קרית ארבע ויכו את ששי ואת אחימן ואת תלמי "
    },
    {
        "bookchapter": "שופטים",
        "chapter": "א",
        "versechapter": "יא",
        "bookseder": "שופטים",
        "seder": "א",
        "verseseder": "יא",
        "versenikud": "וַיֵּ֣לֶךְ מִשָּׁ֔ם אֶל־ יוֹשְׁבֵ֖י דְּבִ֑יר וְשֵׁם־ דְּבִ֥יר לְפָנִ֖ים קִרְיַת־ סֵֽפֶר׃ ",
        "versenonikud": "וילך משם אל יושבי דביר ושם דביר לפנים קרית ספר "
    },
    {
        "bookchapter": "שופטים",
        "chapter": "א",
        "versechapter": "יב",
        "bookseder": "שופטים",
        "seder": "א",
        "verseseder": "יב",
        "versenikud": "וַיֹּ֣אמֶר כָּלֵ֔ב אֲשֶׁר־ יַכֶּ֥ה אֶת־ קִרְיַת־ סֵ֖פֶר וּלְכָדָ֑הּ וְנָתַ֥תִּי ל֛וֹ אֶת־ עַכְסָ֥ה בִתִּ֖י לְאִשָּֽׁה׃ ",
        "versenonikud": "ויאמר כלב אשר יכה את קרית ספר ולכדה ונתתי לו את עכסה בתי לאשה "
    },
    {
        "bookchapter": "שופטים",
        "chapter": "א",
        "versechapter": "יג",
        "bookseder": "שופטים",
        "seder": "א",
        "verseseder": "יג",
        "versenikud": "וַֽיִּלְכְּדָהּ֙ עָתְנִיאֵ֣ל בֶּן־ קְנַ֔ז אֲחִ֥י כָלֵ֖ב הַקָּטֹ֣ן מִמֶּ֑נּוּ וַיִּתֶּן־ ל֛וֹ אֶת־ עַכְסָ֥ה בִתּ֖וֹ לְאִשָּֽׁה׃ ",
        "versenonikud": "וילכדה עתניאל בן קנז אחי כלב הקטן ממנו ויתן לו את עכסה בתו לאשה "
    },
    {
        "bookchapter": "שופטים",
        "chapter": "א",
        "versechapter": "יד",
        "bookseder": "שופטים",
        "seder": "א",
        "verseseder": "יד",
        "versenikud": "וַיְהִ֣י בְּבוֹאָ֗הּ וַתְּסִיתֵ֙הוּ֙ לִשְׁא֤וֹל מֵֽאֵת־ אָבִ֙יהָ֙ הַשָּׂדֶ֔ה וַתִּצְנַ֖ח מֵעַ֣ל הַחֲמ֑וֹר וַיֹּֽאמֶר־ לָ֥הּ כָּלֵ֖ב מַה־ לָּֽךְ׃ ",
        "versenonikud": "ויהי בבואה ותסיתהו לשאול מאת אביה השדה ותצנח מעל החמור ויאמר לה כלב מה לך "
    },
    {
        "bookchapter": "שופטים",
        "chapter": "א",
        "versechapter": "טו",
        "bookseder": "שופטים",
        "seder": "א",
        "verseseder": "טו",
        "versenikud": "וַתֹּ֨אמֶר ל֜וֹ הָֽבָה־ לִּ֣י בְרָכָ֗ה כִּ֣י אֶ֤רֶץ הַנֶּ֙גֶב֙ נְתַתָּ֔נִי וְנָתַתָּ֥ה לִ֖י גֻּלֹּ֣ת מָ֑יִם וַיִּתֶּן־ לָ֣הּ כָּלֵ֗ב אֵ֚ת גֻּלֹּ֣ת עִלִּ֔ית וְאֵ֖ת גֻּלֹּ֥ת תַּחְתִּֽית׃ ",
        "versenonikud": "ותאמר לו הבה לי ברכה כי ארץ הנגב נתתני ונתתה לי גלת מים ויתן לה כלב את גלת עלית ואת גלת תחתית "
    },
    {
        "bookchapter": "שופטים",
        "chapter": "א",
        "versechapter": "טז",
        "bookseder": "שופטים",
        "seder": "א",
        "verseseder": "טז",
        "versenikud": "וּבְנֵ֣י קֵינִי֩ חֹתֵ֨ן מֹשֶׁ֜ה עָל֨וּ מֵעִ֤יר הַתְּמָרִים֙ אֶת־ בְּנֵ֣י יְהוּדָ֔ה מִדְבַּ֣ר יְהוּדָ֔ה אֲשֶׁ֖ר בְּנֶ֣גֶב עֲרָ֑ד וַיֵּ֖לֶךְ וַיֵּ֥שֶׁב אֶת־ הָעָֽם׃ ",
        "versenonikud": "ובני קיני חתן משה עלו מעיר התמרים את בני יהודה מדבר יהודה אשר בנגב ערד וילך וישב את העם "
    },
    {
        "bookchapter": "שופטים",
        "chapter": "א",
        "versechapter": "יז",
        "bookseder": "שופטים",
        "seder": "א",
        "verseseder": "יז",
        "versenikud": "וַיֵּ֤לֶךְ יְהוּדָה֙ אֶת־ שִׁמְע֣וֹן אָחִ֔יו וַיַּכּ֕וּ אֶת־ הַֽכְּנַעֲנִ֖י יוֹשֵׁ֣ב צְפַ֑ת וַיַּחֲרִ֣ימוּ אוֹתָ֔הּ וַיִּקְרָ֥א אֶת־ שֵׁם־ הָעִ֖יר חָרְמָֽה׃ ",
        "versenonikud": "וילך יהודה את שמעון אחיו ויכו את הכנעני יושב צפת ויחרימו אותה ויקרא את שם העיר חרמה "
    },
    {
        "bookchapter": "שופטים",
        "chapter": "א",
        "versechapter": "יח",
        "bookseder": "שופטים",
        "seder": "א",
        "verseseder": "יח",
        "versenikud": "וַיִּלְכֹּ֤ד יְהוּדָה֙ אֶת־ עַזָּ֣ה וְאֶת־ גְּבוּלָ֔הּ וְאֶֽת־ אַשְׁקְל֖וֹן וְאֶת־ גְּבוּלָ֑הּ וְאֶת־ עֶקְר֖וֹן וְאֶת־ גְּבוּלָֽהּ׃ ",
        "versenonikud": "וילכד יהודה את עזה ואת גבולה ואת אשקלון ואת גבולה ואת עקרון ואת גבולה "
    },
    {
        "bookchapter": "שופטים",
        "chapter": "א",
        "versechapter": "יט",
        "bookseder": "שופטים",
        "seder": "א",
        "verseseder": "יט",
        "versenikud": "וַיְהִ֤י יְהוָה֙ אֶתּ־ יְהוּדָ֔ה וַיֹּ֖רֶשׁ אֶת־ הָהָ֑ר כִּ֣י לֹ֤א לְהוֹרִישׁ֙ אֶת־ יֹשְׁבֵ֣י הָעֵ֔מֶק כִּי־ רֶ֥כֶב בַּרְזֶ֖ל לָהֶֽם׃ ",
        "versenonikud": "ויהי יהוה את יהודה וירש את ההר כי לא להוריש את ישבי העמק כי רכב ברזל להם "
    },
    {
        "bookchapter": "שופטים",
        "chapter": "א",
        "versechapter": "כ",
        "bookseder": "שופטים",
        "seder": "א",
        "verseseder": "כ",
        "versenikud": "וַיִּתְּנ֤וּ לְכָלֵב֙ אֶת־ חֶבְר֔וֹן כַּֽאֲשֶׁ֖ר דִּבֶּ֣ר מֹשֶׁ֑ה וַיּ֣וֹרֶשׁ מִשָּׁ֔ם אֶת־ שְׁלֹשָׁ֖ה בְּנֵ֥י הָעֲנָֽק׃ ",
        "versenonikud": "ויתנו לכלב את חברון כאשר דבר משה ויורש משם את שלשה בני הענק "
    },
    {
        "bookchapter": "שופטים",
        "chapter": "א",
        "versechapter": "כא",
        "bookseder": "שופטים",
        "seder": "א",
        "verseseder": "כא",
        "versenikud": "וְאֶת־ הַיְבוּסִי֙ יֹשֵׁ֣ב יְרֽוּשָׁלִַ֔ם לֹ֥א הוֹרִ֖ישׁוּ בְּנֵ֣י בִנְיָמִ֑ן וַיֵּ֨שֶׁב הַיְבוּסִ֜י אֶת־ בְּנֵ֤י בִנְיָמִן֙ בִּיר֣וּשָׁלִַ֔ם עַ֖ד הַיּ֥וֹם הַזֶּֽה׃ ",
        "versenonikud": "ואת היבוסי ישב ירושלם לא הורישו בני בנימן וישב היבוסי את בני בנימן בירושלם עד היום הזה "
    },
    {
        "bookchapter": "שופטים",
        "chapter": "א",
        "versechapter": "כב",
        "bookseder": "שופטים",
        "seder": "א",
        "verseseder": "כב",
        "versenikud": "וַיַּעֲל֧וּ בֵית־ יוֹסֵ֛ף גַּם־ הֵ֖ם בֵּֽית־ אֵ֑ל וַֽיהוָ֖ה עִמָּֽם׃ ",
        "versenonikud": "ויעלו בית יוסף גם הם בית אל ויהוה עמם "
    },
    {
        "bookchapter": "שופטים",
        "chapter": "א",
        "versechapter": "כג",
        "bookseder": "שופטים",
        "seder": "א",
        "verseseder": "כג",
        "versenikud": "וַיָּתִ֥ירוּ בֵית־ יוֹסֵ֖ף בְּבֵֽית־ אֵ֑ל וְשֵׁם־ הָעִ֥יר לְפָנִ֖ים לֽוּז׃ ",
        "versenonikud": "ויתירו בית יוסף בבית אל ושם העיר לפנים לוז "
    },
    {
        "bookchapter": "שופטים",
        "chapter": "א",
        "versechapter": "כד",
        "bookseder": "שופטים",
        "seder": "א",
        "verseseder": "כד",
        "versenikud": "וַיִּרְאוּ֙ הַשֹּׁ֣מְרִ֔ים אִ֖ישׁ יוֹצֵ֣א מִן־ הָעִ֑יר וַיֹּ֣אמְרוּ ל֗וֹ הַרְאֵ֤נוּ נָא֙ אֶת־ מְב֣וֹא הָעִ֔יר וְעָשִׂ֥ינוּ עִמְּךָ֖ חָֽסֶד׃ ",
        "versenonikud": "ויראו השמרים איש יוצא מן העיר ויאמרו לו הראנו נא את מבוא העיר ועשינו עמך חסד "
    },
    {
        "bookchapter": "שופטים",
        "chapter": "א",
        "versechapter": "כה",
        "bookseder": "שופטים",
        "seder": "א",
        "verseseder": "כה",
        "versenikud": "וַיַּרְאֵם֙ אֶת־ מְב֣וֹא הָעִ֔יר וַיַּכּ֥וּ אֶת־ הָעִ֖יר לְפִי־ חָ֑רֶב וְאֶת־ הָאִ֥ישׁ וְאֶת־ כָּל־ מִשְׁפַּחְתּ֖וֹ שִׁלֵּֽחוּ׃ ",
        "versenonikud": "ויראם את מבוא העיר ויכו את העיר לפי חרב ואת האיש ואת כל משפחתו שלחו "
    },
    {
        "bookchapter": "שופטים",
        "chapter": "א",
        "versechapter": "כו",
        "bookseder": "שופטים",
        "seder": "א",
        "verseseder": "כו",
        "versenikud": "וַיֵּ֣לֶךְ הָאִ֔ישׁ אֶ֖רֶץ הַחִתִּ֑ים וַיִּ֣בֶן עִ֗יר וַיִּקְרָ֤א שְׁמָהּ֙ ל֔וּז ה֣וּא שְׁמָ֔הּ עַ֖ד הַיּ֥וֹם הַזֶּֽה׃ ",
        "versenonikud": "וילך האיש ארץ החתים ויבן עיר ויקרא שמה לוז הוא שמה עד היום הזה "
    },
    {
        "bookchapter": "שופטים",
        "chapter": "א",
        "versechapter": "כז",
        "bookseder": "שופטים",
        "seder": "א",
        "verseseder": "כז",
        "versenikud": "וְלֹא־ הוֹרִ֣ישׁ מְנַשֶּׁ֗ה אֶת־ בֵּית־ שְׁאָ֣ן וְאֶת־ בְּנוֹתֶיהָ֮ וְאֶת־ תַּעְנַ֣ךְ וְאֶת־ בְּנֹתֶיהָ֒ וְאֶת־ ישב יֹשְׁבֵ֨י ד֜וֹר וְאֶת־ בְּנוֹתֶ֗יהָ וְאֶת־ יוֹשְׁבֵ֤י יִבְלְעָם֙ וְאֶת־ בְּנֹתֶ֔יהָ וְאֶת־ יוֹשְׁבֵ֥י מְגִדּ֖וֹ וְאֶת־ בְּנוֹתֶ֑יהָ וַיּ֙וֹאֶל֙ הַֽכְּנַעֲנִ֔י לָשֶׁ֖בֶת בָּאָ֥רֶץ הַזֹּֽאת׃ ",
        "versenonikud": "ולא הוריש מנשה את בית שאן ואת בנותיה ואת תענך ואת בנתיה ואת ישב ישבי דור ואת בנותיה ואת יושבי יבלעם ואת בנתיה ואת יושבי מגדו ואת בנותיה ויואל הכנעני לשבת בארץ הזאת "
    },
    {
        "bookchapter": "שופטים",
        "chapter": "א",
        "versechapter": "כח",
        "bookseder": "שופטים",
        "seder": "א",
        "verseseder": "כח",
        "versenikud": "וַֽיְהִי֙ כִּֽי־ חָזַ֣ק יִשְׂרָאֵ֔ל וַיָּ֥שֶׂם אֶת־ הַֽכְּנַעֲנִ֖י לָמַ֑ס וְהוֹרֵ֖ישׁ לֹ֥א הוֹרִישֽׁוֹ׃ ",
        "versenonikud": "ויהי כי חזק ישראל וישם את הכנעני למס והוריש לא הורישו "
    },
    {
        "bookchapter": "שופטים",
        "chapter": "א",
        "versechapter": "כט",
        "bookseder": "שופטים",
        "seder": "א",
        "verseseder": "כט",
        "versenikud": "וְאֶפְרַ֙יִם֙ לֹ֣א הוֹרִ֔ישׁ אֶת־ הַֽכְּנַעֲנִ֖י הַיּוֹשֵׁ֣ב בְּגָ֑זֶר וַיֵּ֧שֶׁב הַֽכְּנַעֲנִ֛י בְּקִרְבּ֖וֹ בְּגָֽזֶר׃ ",
        "versenonikud": "ואפרים לא הוריש את הכנעני היושב בגזר וישב הכנעני בקרבו בגזר "
    },
    {
        "bookchapter": "שופטים",
        "chapter": "א",
        "versechapter": "ל",
        "bookseder": "שופטים",
        "seder": "א",
        "verseseder": "ל",
        "versenikud": "זְבוּלֻ֗ן לֹ֤א הוֹרִישׁ֙ אֶת־ יוֹשְׁבֵ֣י קִטְר֔וֹן וְאֶת־ יוֹשְׁבֵ֖י נַהֲלֹ֑ל וַיֵּ֤שֶׁב הַֽכְּנַעֲנִי֙ בְּקִרְבּ֔וֹ וַיִּֽהְי֖וּ לָמַֽס׃ ",
        "versenonikud": "זבולן לא הוריש את יושבי קטרון ואת יושבי נהלל וישב הכנעני בקרבו ויהיו למס "
    },
    {
        "bookchapter": "שופטים",
        "chapter": "א",
        "versechapter": "לא",
        "bookseder": "שופטים",
        "seder": "א",
        "verseseder": "לא",
        "versenikud": "אָשֵׁ֗ר לֹ֤א הוֹרִישׁ֙ אֶת־ יֹשְׁבֵ֣י עַכּ֔וֹ וְאֶת־ יוֹשְׁבֵ֖י צִיד֑וֹן וְאֶת־ אַחְלָ֤ב וְאֶת־ אַכְזִיב֙ וְאֶת־ חֶלְבָּ֔ה וְאֶת־ אֲפִ֖יק וְאֶת־ רְחֹֽב׃ ",
        "versenonikud": "אשר לא הוריש את ישבי עכו ואת יושבי צידון ואת אחלב ואת אכזיב ואת חלבה ואת אפיק ואת רחב "
    },
    {
        "bookchapter": "שופטים",
        "chapter": "א",
        "versechapter": "לב",
        "bookseder": "שופטים",
        "seder": "א",
        "verseseder": "לב",
        "versenikud": "וַיֵּ֙שֶׁב֙ הָאָ֣שֵׁרִ֔י בְּקֶ֥רֶב הַֽכְּנַעֲנִ֖י יֹשְׁבֵ֣י הָאָ֑רֶץ כִּ֖י לֹ֥א הוֹרִישֽׁוֹ׃ ",
        "versenonikud": "וישב האשרי בקרב הכנעני ישבי הארץ כי לא הורישו "
    },
    {
        "bookchapter": "שופטים",
        "chapter": "א",
        "versechapter": "לג",
        "bookseder": "שופטים",
        "seder": "א",
        "verseseder": "לג",
        "versenikud": "נַפְתָּלִ֗י לֹֽא־ הוֹרִ֞ישׁ אֶת־ יֹשְׁבֵ֤י בֵֽית־ שֶׁ֙מֶשׁ֙ וְאֶת־ יֹשְׁבֵ֣י בֵית־ עֲנָ֔ת וַיֵּ֕שֶׁב בְּקֶ֥רֶב הַֽכְּנַעֲנִ֖י יֹשְׁבֵ֣י הָאָ֑רֶץ וְיֹשְׁבֵ֤י בֵֽית־ שֶׁ֙מֶשׁ֙ וּבֵ֣ית עֲנָ֔ת הָי֥וּ לָהֶ֖ם לָמַֽס׃ ",
        "versenonikud": "נפתלי לא הוריש את ישבי בית שמש ואת ישבי בית ענת וישב בקרב הכנעני ישבי הארץ וישבי בית שמש ובית ענת היו להם למס "
    },
    {
        "bookchapter": "שופטים",
        "chapter": "א",
        "versechapter": "לד",
        "bookseder": "שופטים",
        "seder": "א",
        "verseseder": "לד",
        "versenikud": "וַיִּלְחֲצ֧וּ הָאֱמֹרִ֛י אֶת־ בְּנֵי־ דָ֖ן הָהָ֑רָה כִּי־ לֹ֥א נְתָנ֖וֹ לָרֶ֥דֶת לָעֵֽמֶק׃ ",
        "versenonikud": "וילחצו האמרי את בני דן ההרה כי לא נתנו לרדת לעמק "
    },
    {
        "bookchapter": "שופטים",
        "chapter": "א",
        "versechapter": "לה",
        "bookseder": "שופטים",
        "seder": "א",
        "verseseder": "לה",
        "versenikud": "וַיּ֤וֹאֶל הָֽאֱמֹרִי֙ לָשֶׁ֣בֶת בְּהַר־ חֶ֔רֶס בְּאַיָּל֖וֹן וּבְשַֽׁעַלְבִ֑ים וַתִּכְבַּד֙ יַ֣ד בֵּית־ יוֹסֵ֔ף וַיִּהְי֖וּ לָמַֽס׃ ",
        "versenonikud": "ויואל האמרי לשבת בהר חרס באילון ובשעלבים ותכבד יד בית יוסף ויהיו למס "
    },
    {
        "bookchapter": "שופטים",
        "chapter": "א",
        "versechapter": "לו",
        "bookseder": "שופטים",
        "seder": "א",
        "verseseder": "לו",
        "versenikud": "וּגְבוּל֙ הָאֱמֹרִ֔י מִֽמַּעֲלֵ֖ה עַקְרַבִּ֑ים מֵהַסֶּ֖לַע וָמָֽעְלָה׃ ",
        "versenonikud": "וגבול האמרי ממעלה עקרבים מהסלע ומעלה "
    },
    {
        "bookchapter": "שופטים",
        "chapter": "ב",
        "versechapter": "א",
        "bookseder": "שופטים",
        "seder": "א",
        "verseseder": "לז",
        "versenikud": "וַיַּ֧עַל מַלְאַךְ־ יְהוָ֛ה מִן־ הַגִּלְגָּ֖ל אֶל־ הַבֹּכִ֑ים וַיֹּאמֶר֩ אַעֲלֶ֨ה אֶתְכֶ֜ם מִמִּצְרַ֗יִם וָאָבִ֤יא אֶתְכֶם֙ אֶל־ הָאָ֗רֶץ אֲשֶׁ֤ר נִשְׁבַּ֙עְתִּי֙ לַאֲבֹ֣תֵיכֶ֔ם וָאֹמַ֕ר לֹֽא־ אָפֵ֧ר בְּרִיתִ֛י אִתְּכֶ֖ם לְעוֹלָֽם׃ ",
        "versenonikud": "ויעל מלאך יהוה מן הגלגל אל הבכים ויאמר אעלה אתכם ממצרים ואביא אתכם אל הארץ אשר נשבעתי לאבתיכם ואמר לא אפר בריתי אתכם לעולם "
    },
    {
        "bookchapter": "שופטים",
        "chapter": "ב",
        "versechapter": "ב",
        "bookseder": "שופטים",
        "seder": "א",
        "verseseder": "לח",
        "versenikud": "וְאַתֶּ֗ם לֹֽא־ תִכְרְת֤וּ בְרִית֙ לְיֽוֹשְׁבֵי֙ הָאָ֣רֶץ הַזֹּ֔את מִזְבְּחוֹתֵיהֶ֖ם תִּתֹּצ֑וּן וְלֹֽא־ שְׁמַעְתֶּ֥ם בְּקֹלִ֖י מַה־ זֹּ֥את עֲשִׂיתֶֽם׃ ",
        "versenonikud": "ואתם לא תכרתו ברית ליושבי הארץ הזאת מזבחותיהם תתצון ולא שמעתם בקלי מה זאת עשיתם "
    },
    {
        "bookchapter": "שופטים",
        "chapter": "ב",
        "versechapter": "ג",
        "bookseder": "שופטים",
        "seder": "א",
        "verseseder": "לט",
        "versenikud": "וְגַ֣ם אָמַ֔רְתִּי לֹֽא־ אֲגָרֵ֥שׁ אוֹתָ֖ם מִפְּנֵיכֶ֑ם וְהָי֤וּ לָכֶם֙ לְצִדִּ֔ים וֵאלֹ֣הֵיהֶ֔ם יִהְי֥וּ לָכֶ֖ם לְמוֹקֵֽשׁ׃ ",
        "versenonikud": "וגם אמרתי לא אגרש אותם מפניכם והיו לכם לצדים ואלהיהם יהיו לכם למוקש "
    },
    {
        "bookchapter": "שופטים",
        "chapter": "ב",
        "versechapter": "ד",
        "bookseder": "שופטים",
        "seder": "א",
        "verseseder": "מ",
        "versenikud": "וַיְהִ֗י כְּדַבֵּ֞ר מַלְאַ֤ךְ יְהוָה֙ אֶת־ הַדְּבָרִ֣ים הָאֵ֔לֶּה אֶֽל־ כָּל־ בְּנֵ֖י יִשְׂרָאֵ֑ל וַיִּשְׂא֥וּ הָעָ֛ם אֶת־ קוֹלָ֖ם וַיִּבְכּֽוּ׃ ",
        "versenonikud": "ויהי כדבר מלאך יהוה את הדברים האלה אל כל בני ישראל וישאו העם את קולם ויבכו "
    },
    {
        "bookchapter": "שופטים",
        "chapter": "ב",
        "versechapter": "ה",
        "bookseder": "שופטים",
        "seder": "א",
        "verseseder": "מא",
        "versenikud": "וַֽיִּקְרְא֛וּ שֵֽׁם־ הַמָּק֥וֹם הַה֖וּא בֹּכִ֑ים וַיִּזְבְּחוּ־ שָׁ֖ם לַֽיהוָֽה׃ ",
        "versenonikud": "ויקראו שם המקום ההוא בכים ויזבחו שם ליהוה "
    },
    {
        "bookchapter": "שופטים",
        "chapter": "ב",
        "versechapter": "ו",
        "bookseder": "שופטים",
        "seder": "א",
        "verseseder": "מב",
        "versenikud": "וַיְשַׁלַּ֥ח יְהוֹשֻׁ֖עַ אֶת־ הָעָ֑ם וַיֵּלְכ֧וּ בְנֵֽי־ יִשְׂרָאֵ֛ל אִ֥ישׁ לְנַחֲלָת֖וֹ לָרֶ֥שֶׁת אֶת־ הָאָֽרֶץ׃ ",
        "versenonikud": "וישלח יהושע את העם וילכו בני ישראל איש לנחלתו לרשת את הארץ "
    }
]