[
    {
        "bookchapter": "בראשית",
        "chapter": "מד",
        "versechapter": "א",
        "bookseder": "בראשית",
        "seder": "לט",
        "verseseder": "כב",
        "parasha": "מקץ",
        "versenikud": "וַיְצַ֞ו אֶת־ אֲשֶׁ֣ר עַל־ בֵּיתוֹ֮ לֵאמֹר֒ מַלֵּ֞א אֶת־ אַמְתְּחֹ֤ת הָֽאֲנָשִׁים֙ אֹ֔כֶל כַּאֲשֶׁ֥ר יוּכְל֖וּן שְׂאֵ֑ת וְשִׂ֥ים כֶּֽסֶף־ אִ֖ישׁ בְּפִ֥י אַמְתַּחְתּֽוֹ׃ ",
        "versenonikud": "ויצו את אשר על ביתו לאמר מלא את אמתחת האנשים אכל כאשר יוכלון שאת ושים כסף איש בפי אמתחתו "
    },
    {
        "bookchapter": "בראשית",
        "chapter": "מד",
        "versechapter": "ב",
        "bookseder": "בראשית",
        "seder": "לט",
        "verseseder": "כג",
        "parasha": "מקץ",
        "versenikud": "וְאֶת־ גְּבִיעִ֞י גְּבִ֣יעַ הַכֶּ֗סֶף תָּשִׂים֙ בְּפִי֙ אַמְתַּ֣חַת הַקָּטֹ֔ן וְאֵ֖ת כֶּ֣סֶף שִׁבְר֑וֹ וַיַּ֕עַשׂ כִּדְבַ֥ר יוֹסֵ֖ף אֲשֶׁ֥ר דִּבֵּֽר׃ ",
        "versenonikud": "ואת גביעי גביע הכסף תשים בפי אמתחת הקטן ואת כסף שברו ויעש כדבר יוסף אשר דבר "
    },
    {
        "bookchapter": "בראשית",
        "chapter": "מד",
        "versechapter": "ג",
        "bookseder": "בראשית",
        "seder": "לט",
        "verseseder": "כד",
        "parasha": "מקץ",
        "versenikud": "הַבֹּ֖קֶר א֑וֹר וְהָאֲנָשִׁ֣ים שֻׁלְּח֔וּ הֵ֖מָּה וַחֲמֹרֵיהֶֽם׃ ",
        "versenonikud": "הבקר אור והאנשים שלחו המה וחמריהם "
    },
    {
        "bookchapter": "בראשית",
        "chapter": "מד",
        "versechapter": "ד",
        "bookseder": "בראשית",
        "seder": "לט",
        "verseseder": "כה",
        "parasha": "מקץ",
        "versenikud": "הֵ֠ם יָֽצְא֣וּ אֶת־ הָעִיר֮ לֹ֣א הִרְחִיקוּ֒ וְיוֹסֵ֤ף אָמַר֙ לַֽאֲשֶׁ֣ר עַל־ בֵּית֔וֹ ק֥וּם רְדֹ֖ף אַחֲרֵ֣י הָֽאֲנָשִׁ֑ים וְהִשַּׂגְתָּם֙ וְאָמַרְתָּ֣ אֲלֵהֶ֔ם לָ֛מָּה שִׁלַּמְתֶּ֥ם רָעָ֖ה תַּ֥חַת טוֹבָֽה׃ ",
        "versenonikud": "הם יצאו את העיר לא הרחיקו ויוסף אמר לאשר על ביתו קום רדף אחרי האנשים והשגתם ואמרת אלהם למה שלמתם רעה תחת טובה "
    },
    {
        "bookchapter": "בראשית",
        "chapter": "מד",
        "versechapter": "ה",
        "bookseder": "בראשית",
        "seder": "לט",
        "verseseder": "כו",
        "parasha": "מקץ",
        "versenikud": "הֲל֣וֹא זֶ֗ה אֲשֶׁ֨ר יִשְׁתֶּ֤ה אֲדֹנִי֙ בּ֔וֹ וְה֕וּא נַחֵ֥שׁ יְנַחֵ֖שׁ בּ֑וֹ הֲרֵעֹתֶ֖ם אֲשֶׁ֥ר עֲשִׂיתֶֽם׃ ",
        "versenonikud": "הלוא זה אשר ישתה אדני בו והוא נחש ינחש בו הרעתם אשר עשיתם "
    },
    {
        "bookchapter": "בראשית",
        "chapter": "מד",
        "versechapter": "ו",
        "bookseder": "בראשית",
        "seder": "לט",
        "verseseder": "כז",
        "parasha": "מקץ",
        "versenikud": "וַֽיַּשִּׂגֵ֑ם וַיְדַבֵּ֣ר אֲלֵהֶ֔ם אֶת־ הַדְּבָרִ֖ים הָאֵֽלֶּה׃ ",
        "versenonikud": "וישגם וידבר אלהם את הדברים האלה "
    },
    {
        "bookchapter": "בראשית",
        "chapter": "מד",
        "versechapter": "ז",
        "bookseder": "בראשית",
        "seder": "לט",
        "verseseder": "כח",
        "parasha": "מקץ",
        "versenikud": "וַיֹּאמְר֣וּ אֵלָ֔יו לָ֚מָּה יְדַבֵּ֣ר אֲדֹנִ֔י כַּדְּבָרִ֖ים הָאֵ֑לֶּה חָלִ֙ילָה֙ לַעֲבָדֶ֔יךָ מֵעֲשׂ֖וֹת כַּדָּבָ֥ר הַזֶּֽה׃ ",
        "versenonikud": "ויאמרו אליו למה ידבר אדני כדברים האלה חלילה לעבדיך מעשות כדבר הזה "
    },
    {
        "bookchapter": "בראשית",
        "chapter": "מד",
        "versechapter": "ח",
        "bookseder": "בראשית",
        "seder": "לט",
        "verseseder": "כט",
        "parasha": "מקץ",
        "versenikud": "הֵ֣ן כֶּ֗סֶף אֲשֶׁ֤ר מָצָ֙אנוּ֙ בְּפִ֣י אַמְתְּחֹתֵ֔ינוּ הֱשִׁיבֹ֥נוּ אֵלֶ֖יךָ מֵאֶ֣רֶץ כְּנָ֑עַן וְאֵ֗יךְ נִגְנֹב֙ מִבֵּ֣ית אֲדֹנֶ֔יךָ כֶּ֖סֶף א֥וֹ זָהָֽב׃ ",
        "versenonikud": "הן כסף אשר מצאנו בפי אמתחתינו השיבנו אליך מארץ כנען ואיך נגנב מבית אדניך כסף או זהב "
    },
    {
        "bookchapter": "בראשית",
        "chapter": "מד",
        "versechapter": "ט",
        "bookseder": "בראשית",
        "seder": "לט",
        "verseseder": "ל",
        "parasha": "מקץ",
        "versenikud": "אֲשֶׁ֨ר יִמָּצֵ֥א אִתּ֛וֹ מֵעֲבָדֶ֖יךָ וָמֵ֑ת וְגַם־ אֲנַ֕חְנוּ נִֽהְיֶ֥ה לַֽאדֹנִ֖י לַעֲבָדִֽים׃ ",
        "versenonikud": "אשר ימצא אתו מעבדיך ומת וגם אנחנו נהיה לאדני לעבדים "
    },
    {
        "bookchapter": "בראשית",
        "chapter": "מד",
        "versechapter": "י",
        "bookseder": "בראשית",
        "seder": "לט",
        "verseseder": "לא",
        "parasha": "מקץ",
        "versenikud": "וַיֹּ֕אמֶר גַּם־ עַתָּ֥ה כְדִבְרֵיכֶ֖ם כֶּן־ ה֑וּא אֲשֶׁ֨ר יִמָּצֵ֤א אִתּוֹ֙ יִהְיֶה־ לִּ֣י עָ֔בֶד וְאַתֶּ֖ם תִּהְי֥וּ נְקִיִּֽם׃ ",
        "versenonikud": "ויאמר גם עתה כדבריכם כן הוא אשר ימצא אתו יהיה לי עבד ואתם תהיו נקים "
    },
    {
        "bookchapter": "בראשית",
        "chapter": "מד",
        "versechapter": "יא",
        "bookseder": "בראשית",
        "seder": "לט",
        "verseseder": "לב",
        "parasha": "מקץ",
        "versenikud": "וַֽיְמַהֲר֗וּ וַיּוֹרִ֛דוּ אִ֥ישׁ אֶת־ אַמְתַּחְתּ֖וֹ אָ֑רְצָה וַֽיִּפְתְּח֖וּ אִ֥ישׁ אַמְתַּחְתּֽוֹ׃ ",
        "versenonikud": "וימהרו ויורדו איש את אמתחתו ארצה ויפתחו איש אמתחתו "
    },
    {
        "bookchapter": "בראשית",
        "chapter": "מד",
        "versechapter": "יב",
        "bookseder": "בראשית",
        "seder": "לט",
        "verseseder": "לג",
        "parasha": "מקץ",
        "versenikud": "וַיְחַפֵּ֕שׂ בַּגָּד֣וֹל הֵחֵ֔ל וּבַקָּטֹ֖ן כִּלָּ֑ה וַיִּמָּצֵא֙ הַגָּבִ֔יעַ בְּאַמְתַּ֖חַת בִּנְיָמִֽן׃ ",
        "versenonikud": "ויחפש בגדול החל ובקטן כלה וימצא הגביע באמתחת בנימן "
    },
    {
        "bookchapter": "בראשית",
        "chapter": "מד",
        "versechapter": "יג",
        "bookseder": "בראשית",
        "seder": "לט",
        "verseseder": "לד",
        "parasha": "מקץ",
        "versenikud": "וַֽיִּקְרְע֖וּ שִׂמְלֹתָ֑ם וַֽיַּעֲמֹס֙ אִ֣ישׁ עַל־ חֲמֹר֔וֹ וַיָּשֻׁ֖בוּ הָעִֽירָה׃ ",
        "versenonikud": "ויקרעו שמלתם ויעמס איש על חמרו וישבו העירה "
    },
    {
        "bookchapter": "בראשית",
        "chapter": "מד",
        "versechapter": "יד",
        "bookseder": "בראשית",
        "seder": "לט",
        "verseseder": "לה",
        "parasha": "מקץ",
        "versenikud": "וַיָּבֹ֨א יְהוּדָ֤ה וְאֶחָיו֙ בֵּ֣יתָה יוֹסֵ֔ף וְה֖וּא עוֹדֶ֣נּוּ שָׁ֑ם וַיִּפְּל֥וּ לְפָנָ֖יו אָֽרְצָה׃ ",
        "versenonikud": "ויבא יהודה ואחיו ביתה יוסף והוא עודנו שם ויפלו לפניו ארצה "
    },
    {
        "bookchapter": "בראשית",
        "chapter": "מד",
        "versechapter": "טו",
        "bookseder": "בראשית",
        "seder": "לט",
        "verseseder": "לו",
        "parasha": "מקץ",
        "versenikud": "וַיֹּ֤אמֶר לָהֶם֙ יוֹסֵ֔ף מָֽה־ הַמַּעֲשֶׂ֥ה הַזֶּ֖ה אֲשֶׁ֣ר עֲשִׂיתֶ֑ם הֲל֣וֹא יְדַעְתֶּ֔ם כִּֽי־ נַחֵ֧שׁ יְנַחֵ֛שׁ אִ֖ישׁ אֲשֶׁ֥ר כָּמֹֽנִי׃ ",
        "versenonikud": "ויאמר להם יוסף מה המעשה הזה אשר עשיתם הלוא ידעתם כי נחש ינחש איש אשר כמני "
    },
    {
        "bookchapter": "בראשית",
        "chapter": "מד",
        "versechapter": "טז",
        "bookseder": "בראשית",
        "seder": "לט",
        "verseseder": "לז",
        "parasha": "מקץ",
        "versenikud": "וַיֹּ֣אמֶר יְהוּדָ֗ה מַה־ נֹּאמַר֙ לַֽאדֹנִ֔י מַה־ נְּדַבֵּ֖ר וּמַה־ נִּצְטַדָּ֑ק הָאֱלֹהִ֗ים מָצָא֙ אֶת־ עֲוֺ֣ן עֲבָדֶ֔יךָ הִנֶּנּ֤וּ עֲבָדִים֙ לַֽאדֹנִ֔י גַּם־ אֲנַ֕חְנוּ גַּ֛ם אֲשֶׁר־ נִמְצָ֥א הַגָּבִ֖יעַ בְּיָדֽוֹ׃ ",
        "versenonikud": "ויאמר יהודה מה נאמר לאדני מה נדבר ומה נצטדק האלהים מצא את עון עבדיך הננו עבדים לאדני גם אנחנו גם אשר נמצא הגביע בידו "
    },
    {
        "bookchapter": "בראשית",
        "chapter": "מד",
        "versechapter": "יז",
        "bookseder": "בראשית",
        "seder": "לט",
        "verseseder": "לח",
        "parasha": "מקץ",
        "versenikud": "וַיֹּ֕אמֶר חָלִ֣ילָה לִּ֔י מֵעֲשׂ֖וֹת זֹ֑את הָאִ֡ישׁ אֲשֶׁר֩ נִמְצָ֨א הַגָּבִ֜יעַ בְּיָד֗וֹ ה֚וּא יִהְיֶה־ לִּ֣י עָ֔בֶד וְאַתֶּ֕ם עֲל֥וּ לְשָׁל֖וֹם אֶל־ אֲבִיכֶֽם׃ {ס}",
        "versenonikud": "ויאמר חלילה לי מעשות זאת האיש אשר נמצא הגביע בידו הוא יהיה לי עבד ואתם עלו לשלום אל אביכם "
    },
    {
        "bookchapter": "בראשית",
        "chapter": "מד",
        "versechapter": "יח",
        "bookseder": "בראשית",
        "seder": "מ",
        "verseseder": "א",
        "parasha": "ויגש",
        "versenikud": "וַיִּגַּ֨שׁ אֵלָ֜יו יְהוּדָ֗ה וַיֹּאמֶר֮ בִּ֣י אֲדֹנִי֒ יְדַבֶּר־ נָ֨א עַבְדְּךָ֤ דָבָר֙ בְּאָזְנֵ֣י אֲדֹנִ֔י וְאַל־ יִ֥חַר אַפְּךָ֖ בְּעַבְדֶּ֑ךָ כִּ֥י כָמ֖וֹךָ כְּפַרְעֹֽה׃ ",
        "versenonikud": "ויגש אליו יהודה ויאמר בי אדני ידבר נא עבדך דבר באזני אדני ואל יחר אפך בעבדך כי כמוך כפרעה "
    },
    {
        "bookchapter": "בראשית",
        "chapter": "מד",
        "versechapter": "יט",
        "bookseder": "בראשית",
        "seder": "מ",
        "verseseder": "ב",
        "parasha": "ויגש",
        "versenikud": "אֲדֹנִ֣י שָׁאַ֔ל אֶת־ עֲבָדָ֖יו לֵאמֹ֑ר הֲיֵשׁ־ לָכֶ֥ם אָ֖ב אוֹ־ אָֽח׃ ",
        "versenonikud": "אדני שאל את עבדיו לאמר היש לכם אב או אח "
    },
    {
        "bookchapter": "בראשית",
        "chapter": "מד",
        "versechapter": "כ",
        "bookseder": "בראשית",
        "seder": "מ",
        "verseseder": "ג",
        "parasha": "ויגש",
        "versenikud": "וַנֹּ֙אמֶר֙ אֶל־ אֲדֹנִ֔י יֶשׁ־ לָ֙נוּ֙ אָ֣ב זָקֵ֔ן וְיֶ֥לֶד זְקֻנִ֖ים קָטָ֑ן וְאָחִ֨יו מֵ֜ת וַיִּוָּתֵ֨ר ה֧וּא לְבַדּ֛וֹ לְאִמּ֖וֹ וְאָבִ֥יו אֲהֵבֽוֹ׃ ",
        "versenonikud": "ונאמר אל אדני יש לנו אב זקן וילד זקנים קטן ואחיו מת ויותר הוא לבדו לאמו ואביו אהבו "
    },
    {
        "bookchapter": "בראשית",
        "chapter": "מד",
        "versechapter": "כא",
        "bookseder": "בראשית",
        "seder": "מ",
        "verseseder": "ד",
        "parasha": "ויגש",
        "versenikud": "וַתֹּ֙אמֶר֙ אֶל־ עֲבָדֶ֔יךָ הוֹרִדֻ֖הוּ אֵלָ֑י וְאָשִׂ֥ימָה עֵינִ֖י עָלָֽיו׃ ",
        "versenonikud": "ותאמר אל עבדיך הורדהו אלי ואשימה עיני עליו "
    },
    {
        "bookchapter": "בראשית",
        "chapter": "מד",
        "versechapter": "כב",
        "bookseder": "בראשית",
        "seder": "מ",
        "verseseder": "ה",
        "parasha": "ויגש",
        "versenikud": "וַנֹּ֙אמֶר֙ אֶל־ אֲדֹנִ֔י לֹא־ יוּכַ֥ל הַנַּ֖עַר לַעֲזֹ֣ב אֶת־ אָבִ֑יו וְעָזַ֥ב אֶת־ אָבִ֖יו וָמֵֽת׃ ",
        "versenonikud": "ונאמר אל אדני לא יוכל הנער לעזב את אביו ועזב את אביו ומת "
    },
    {
        "bookchapter": "בראשית",
        "chapter": "מד",
        "versechapter": "כג",
        "bookseder": "בראשית",
        "seder": "מ",
        "verseseder": "ו",
        "parasha": "ויגש",
        "versenikud": "וַתֹּ֙אמֶר֙ אֶל־ עֲבָדֶ֔יךָ אִם־ לֹ֥א יֵרֵ֛ד אֲחִיכֶ֥ם הַקָּטֹ֖ן אִתְּכֶ֑ם לֹ֥א תֹסִפ֖וּן לִרְא֥וֹת פָּנָֽי׃ ",
        "versenonikud": "ותאמר אל עבדיך אם לא ירד אחיכם הקטן אתכם לא תספון לראות פני "
    },
    {
        "bookchapter": "בראשית",
        "chapter": "מד",
        "versechapter": "כד",
        "bookseder": "בראשית",
        "seder": "מ",
        "verseseder": "ז",
        "parasha": "ויגש",
        "versenikud": "וַיְהִי֙ כִּ֣י עָלִ֔ינוּ אֶֽל־ עַבְדְּךָ֖ אָבִ֑י וַנַּ֨גֶּד־ ל֔וֹ אֵ֖ת דִּבְרֵ֥י אֲדֹנִֽי׃ ",
        "versenonikud": "ויהי כי עלינו אל עבדך אבי ונגד לו את דברי אדני "
    },
    {
        "bookchapter": "בראשית",
        "chapter": "מד",
        "versechapter": "כה",
        "bookseder": "בראשית",
        "seder": "מ",
        "verseseder": "ח",
        "parasha": "ויגש",
        "versenikud": "וַיֹּ֖אמֶר אָבִ֑ינוּ שֻׁ֖בוּ שִׁבְרוּ־ לָ֥נוּ מְעַט־ אֹֽכֶל׃ ",
        "versenonikud": "ויאמר אבינו שבו שברו לנו מעט אכל "
    },
    {
        "bookchapter": "בראשית",
        "chapter": "מד",
        "versechapter": "כו",
        "bookseder": "בראשית",
        "seder": "מ",
        "verseseder": "ט",
        "parasha": "ויגש",
        "versenikud": "וַנֹּ֕אמֶר לֹ֥א נוּכַ֖ל לָרֶ֑דֶת אִם־ יֵשׁ֩ אָחִ֨ינוּ הַקָּטֹ֤ן אִתָּ֙נוּ֙ וְיָרַ֔דְנוּ כִּי־ לֹ֣א נוּכַ֗ל לִרְאוֹת֙ פְּנֵ֣י הָאִ֔ישׁ וְאָחִ֥ינוּ הַקָּטֹ֖ן אֵינֶ֥נּוּ אִתָּֽנוּ׃ ",
        "versenonikud": "ונאמר לא נוכל לרדת אם יש אחינו הקטן אתנו וירדנו כי לא נוכל לראות פני האיש ואחינו הקטן איננו אתנו "
    },
    {
        "bookchapter": "בראשית",
        "chapter": "מד",
        "versechapter": "כז",
        "bookseder": "בראשית",
        "seder": "מ",
        "verseseder": "י",
        "parasha": "ויגש",
        "versenikud": "וַיֹּ֛אמֶר עַבְדְּךָ֥ אָבִ֖י אֵלֵ֑ינוּ אַתֶּ֣ם יְדַעְתֶּ֔ם כִּ֥י שְׁנַ֖יִם יָֽלְדָה־ לִּ֥י אִשְׁתִּֽי׃ ",
        "versenonikud": "ויאמר עבדך אבי אלינו אתם ידעתם כי שנים ילדה לי אשתי "
    },
    {
        "bookchapter": "בראשית",
        "chapter": "מד",
        "versechapter": "כח",
        "bookseder": "בראשית",
        "seder": "מ",
        "verseseder": "יא",
        "parasha": "ויגש",
        "versenikud": "וַיֵּצֵ֤א הָֽאֶחָד֙ מֵֽאִתִּ֔י וָאֹמַ֕ר אַ֖ךְ טָרֹ֣ף טֹרָ֑ף וְלֹ֥א רְאִיתִ֖יו עַד־ הֵֽנָּה׃ ",
        "versenonikud": "ויצא האחד מאתי ואמר אך טרף טרף ולא ראיתיו עד הנה "
    },
    {
        "bookchapter": "בראשית",
        "chapter": "מד",
        "versechapter": "כט",
        "bookseder": "בראשית",
        "seder": "מ",
        "verseseder": "יב",
        "parasha": "ויגש",
        "versenikud": "וּלְקַחְתֶּ֧ם גַּם־ אֶת־ זֶ֛ה מֵעִ֥ם פָּנַ֖י וְקָרָ֣הוּ אָס֑וֹן וְהֽוֹרַדְתֶּ֧ם אֶת־ שֵׂיבָתִ֛י בְּרָעָ֖ה שְׁאֹֽלָה׃ ",
        "versenonikud": "ולקחתם גם את זה מעם פני וקרהו אסון והורדתם את שיבתי ברעה שאלה "
    },
    {
        "bookchapter": "בראשית",
        "chapter": "מד",
        "versechapter": "ל",
        "bookseder": "בראשית",
        "seder": "מ",
        "verseseder": "יג",
        "parasha": "ויגש",
        "versenikud": "וְעַתָּ֗ה כְּבֹאִי֙ אֶל־ עַבְדְּךָ֣ אָבִ֔י וְהַנַּ֖עַר אֵינֶ֣נּוּ אִתָּ֑נוּ וְנַפְשׁ֖וֹ קְשׁוּרָ֥ה בְנַפְשֽׁוֹ׃ ",
        "versenonikud": "ועתה כבאי אל עבדך אבי והנער איננו אתנו ונפשו קשורה בנפשו "
    },
    {
        "bookchapter": "בראשית",
        "chapter": "מד",
        "versechapter": "לא",
        "bookseder": "בראשית",
        "seder": "מ",
        "verseseder": "יד",
        "parasha": "ויגש",
        "versenikud": "וְהָיָ֗ה כִּרְאוֹת֛וֹ כִּי־ אֵ֥ין הַנַּ֖עַר וָמֵ֑ת וְהוֹרִ֨ידוּ עֲבָדֶ֜יךָ אֶת־ שֵׂיבַ֨ת עַבְדְּךָ֥ אָבִ֛ינוּ בְּיָג֖וֹן שְׁאֹֽלָה׃ ",
        "versenonikud": "והיה כראותו כי אין הנער ומת והורידו עבדיך את שיבת עבדך אבינו ביגון שאלה "
    },
    {
        "bookchapter": "בראשית",
        "chapter": "מד",
        "versechapter": "לב",
        "bookseder": "בראשית",
        "seder": "מ",
        "verseseder": "טו",
        "parasha": "ויגש",
        "versenikud": "כִּ֤י עַבְדְּךָ֙ עָרַ֣ב אֶת־ הַנַּ֔עַר מֵעִ֥ם אָבִ֖י לֵאמֹ֑ר אִם־ לֹ֤א אֲבִיאֶ֙נּוּ֙ אֵלֶ֔יךָ וְחָטָ֥אתִי לְאָבִ֖י כָּל־ הַיָּמִֽים׃ ",
        "versenonikud": "כי עבדך ערב את הנער מעם אבי לאמר אם לא אביאנו אליך וחטאתי לאבי כל הימים "
    },
    {
        "bookchapter": "בראשית",
        "chapter": "מד",
        "versechapter": "לג",
        "bookseder": "בראשית",
        "seder": "מ",
        "verseseder": "טז",
        "parasha": "ויגש",
        "versenikud": "וְעַתָּ֗ה יֵֽשֶׁב־ נָ֤א עַבְדְּךָ֙ תַּ֣חַת הַנַּ֔עַר עֶ֖בֶד לַֽאדֹנִ֑י וְהַנַּ֖עַר יַ֥עַל עִם־ אֶחָֽיו׃ ",
        "versenonikud": "ועתה ישב נא עבדך תחת הנער עבד לאדני והנער יעל עם אחיו "
    },
    {
        "bookchapter": "בראשית",
        "chapter": "מד",
        "versechapter": "לד",
        "bookseder": "בראשית",
        "seder": "מ",
        "verseseder": "יז",
        "parasha": "ויגש",
        "versenikud": "כִּי־ אֵיךְ֙ אֶֽעֱלֶ֣ה אֶל־ אָבִ֔י וְהַנַּ֖עַר אֵינֶ֣נּוּ אִתִּ֑י פֶּ֚ן אֶרְאֶ֣ה בָרָ֔ע אֲשֶׁ֥ר יִמְצָ֖א אֶת־ אָבִֽי׃ ",
        "versenonikud": "כי איך אעלה אל אבי והנער איננו אתי פן אראה ברע אשר ימצא את אבי "
    }
]