[
    {
        "bookchapter": "דברים",
        "chapter": "כו",
        "versechapter": "א",
        "bookseder": "דברים",
        "seder": "כא",
        "verseseder": "א",
        "parasha": "כי תבוא",
        "versenikud": "וְהָיָה֙ כִּֽי־ תָב֣וֹא אֶל־ הָאָ֔רֶץ אֲשֶׁר֙ יְהוָ֣ה אֱלֹהֶ֔יךָ נֹתֵ֥ן לְךָ֖ נַחֲלָ֑ה וִֽירִשְׁתָּ֖הּ וְיָשַׁ֥בְתָּ בָּֽהּ׃ ",
        "versenonikud": "והיה כי תבוא אל הארץ אשר יהוה אלהיך נתן לך נחלה וירשתה וישבת בה "
    },
    {
        "bookchapter": "דברים",
        "chapter": "כו",
        "versechapter": "ב",
        "bookseder": "דברים",
        "seder": "כא",
        "verseseder": "ב",
        "parasha": "כי תבוא",
        "versenikud": "וְלָקַחְתָּ֞ מֵרֵאשִׁ֣ית ׀ כָּל־ פְּרִ֣י הָאֲדָמָ֗ה אֲשֶׁ֨ר תָּבִ֧יא מֵֽאַרְצְךָ֛ אֲשֶׁ֨ר יְהוָ֧ה אֱלֹהֶ֛יךָ נֹתֵ֥ן לָ֖ךְ וְשַׂמְתָּ֣ בַטֶּ֑נֶא וְהָֽלַכְתָּ֙ אֶל־ הַמָּק֔וֹם אֲשֶׁ֤ר יִבְחַר֙ יְהוָ֣ה אֱלֹהֶ֔יךָ לְשַׁכֵּ֥ן שְׁמ֖וֹ שָֽׁם׃ ",
        "versenonikud": "ולקחת מראשית  כל פרי האדמה אשר תביא מארצך אשר יהוה אלהיך נתן לך ושמת בטנא והלכת אל המקום אשר יבחר יהוה אלהיך לשכן שמו שם "
    },
    {
        "bookchapter": "דברים",
        "chapter": "כו",
        "versechapter": "ג",
        "bookseder": "דברים",
        "seder": "כא",
        "verseseder": "ג",
        "parasha": "כי תבוא",
        "versenikud": "וּבָאתָ֙ אֶל־ הַכֹּהֵ֔ן אֲשֶׁ֥ר יִהְיֶ֖ה בַּיָּמִ֣ים הָהֵ֑ם וְאָמַרְתָּ֣ אֵלָ֗יו הִגַּ֤דְתִּי הַיּוֹם֙ לַיהוָ֣ה אֱלֹהֶ֔יךָ כִּי־ בָ֙אתִי֙ אֶל־ הָאָ֔רֶץ אֲשֶׁ֨ר נִשְׁבַּ֧ע יְהוָ֛ה לַאֲבֹתֵ֖ינוּ לָ֥תֶת לָֽנוּ׃ ",
        "versenonikud": "ובאת אל הכהן אשר יהיה בימים ההם ואמרת אליו הגדתי היום ליהוה אלהיך כי באתי אל הארץ אשר נשבע יהוה לאבתינו לתת לנו "
    },
    {
        "bookchapter": "דברים",
        "chapter": "כו",
        "versechapter": "ד",
        "bookseder": "דברים",
        "seder": "כא",
        "verseseder": "ד",
        "parasha": "כי תבוא",
        "versenikud": "וְלָקַ֧ח הַכֹּהֵ֛ן הַטֶּ֖נֶא מִיָּדֶ֑ךָ וְהִ֨נִּיח֔וֹ לִפְנֵ֕י מִזְבַּ֖ח יְהוָ֥ה אֱלֹהֶֽיךָ׃ ",
        "versenonikud": "ולקח הכהן הטנא מידך והניחו לפני מזבח יהוה אלהיך "
    },
    {
        "bookchapter": "דברים",
        "chapter": "כו",
        "versechapter": "ה",
        "bookseder": "דברים",
        "seder": "כא",
        "verseseder": "ה",
        "parasha": "כי תבוא",
        "versenikud": "וְעָנִ֨יתָ וְאָמַרְתָּ֜ לִפְנֵ֣י ׀ יְהוָ֣ה אֱלֹהֶ֗יךָ אֲרַמִּי֙ אֹבֵ֣ד אָבִ֔י וַיֵּ֣רֶד מִצְרַ֔יְמָה וַיָּ֥גָר שָׁ֖ם בִּמְתֵ֣י מְעָ֑ט וַֽיְהִי־ שָׁ֕ם לְג֥וֹי גָּד֖וֹל עָצ֥וּם וָרָֽב׃ ",
        "versenonikud": "וענית ואמרת לפני  יהוה אלהיך ארמי אבד אבי וירד מצרימה ויגר שם במתי מעט ויהי שם לגוי גדול עצום ורב "
    },
    {
        "bookchapter": "דברים",
        "chapter": "כו",
        "versechapter": "ו",
        "bookseder": "דברים",
        "seder": "כא",
        "verseseder": "ו",
        "parasha": "כי תבוא",
        "versenikud": "וַיָּרֵ֧עוּ אֹתָ֛נוּ הַמִּצְרִ֖ים וַיְעַנּ֑וּנוּ וַיִּתְּנ֥וּ עָלֵ֖ינוּ עֲבֹדָ֥ה קָשָֽׁה׃ ",
        "versenonikud": "וירעו אתנו המצרים ויענונו ויתנו עלינו עבדה קשה "
    },
    {
        "bookchapter": "דברים",
        "chapter": "כו",
        "versechapter": "ז",
        "bookseder": "דברים",
        "seder": "כא",
        "verseseder": "ז",
        "parasha": "כי תבוא",
        "versenikud": "וַנִּצְעַ֕ק אֶל־ יְהוָ֖ה אֱלֹהֵ֣י אֲבֹתֵ֑ינוּ וַיִּשְׁמַ֤ע יְהוָה֙ אֶת־ קֹלֵ֔נוּ וַיַּ֧רְא אֶת־ עָנְיֵ֛נוּ וְאֶת־ עֲמָלֵ֖נוּ וְאֶת־ לַחֲצֵֽנוּ׃ ",
        "versenonikud": "ונצעק אל יהוה אלהי אבתינו וישמע יהוה את קלנו וירא את ענינו ואת עמלנו ואת לחצנו "
    },
    {
        "bookchapter": "דברים",
        "chapter": "כו",
        "versechapter": "ח",
        "bookseder": "דברים",
        "seder": "כא",
        "verseseder": "ח",
        "parasha": "כי תבוא",
        "versenikud": "וַיּוֹצִאֵ֤נוּ יְהוָה֙ מִמִּצְרַ֔יִם בְּיָ֤ד חֲזָקָה֙ וּבִזְרֹ֣עַ נְטוּיָ֔ה וּבְמֹרָ֖א גָּדֹ֑ל וּבְאֹת֖וֹת וּבְמֹפְתִֽים׃ ",
        "versenonikud": "ויוצאנו יהוה ממצרים ביד חזקה ובזרע נטויה ובמרא גדל ובאתות ובמפתים "
    },
    {
        "bookchapter": "דברים",
        "chapter": "כו",
        "versechapter": "ט",
        "bookseder": "דברים",
        "seder": "כא",
        "verseseder": "ט",
        "parasha": "כי תבוא",
        "versenikud": "וַיְבִאֵ֖נוּ אֶל־ הַמָּק֣וֹם הַזֶּ֑ה וַיִּתֶּן־ לָ֙נוּ֙ אֶת־ הָאָ֣רֶץ הַזֹּ֔את אֶ֛רֶץ זָבַ֥ת חָלָ֖ב וּדְבָֽשׁ׃ ",
        "versenonikud": "ויבאנו אל המקום הזה ויתן לנו את הארץ הזאת ארץ זבת חלב ודבש "
    },
    {
        "bookchapter": "דברים",
        "chapter": "כו",
        "versechapter": "י",
        "bookseder": "דברים",
        "seder": "כא",
        "verseseder": "י",
        "parasha": "כי תבוא",
        "versenikud": "וְעַתָּ֗ה הִנֵּ֤ה הֵבֵ֙אתִי֙ אֶת־ רֵאשִׁית֙ פְּרִ֣י הָאֲדָמָ֔ה אֲשֶׁר־ נָתַ֥תָּה לִּ֖י יְהוָ֑ה וְהִנַּחְתּ֗וֹ לִפְנֵי֙ יְהוָ֣ה אֱלֹהֶ֔יךָ וְהִֽשְׁתַּחֲוִ֔יתָ לִפְנֵ֖י יְהוָ֥ה אֱלֹהֶֽיךָ׃ ",
        "versenonikud": "ועתה הנה הבאתי את ראשית פרי האדמה אשר נתתה לי יהוה והנחתו לפני יהוה אלהיך והשתחוית לפני יהוה אלהיך "
    },
    {
        "bookchapter": "דברים",
        "chapter": "כו",
        "versechapter": "יא",
        "bookseder": "דברים",
        "seder": "כא",
        "verseseder": "יא",
        "parasha": "כי תבוא",
        "versenikud": "וְשָׂמַחְתָּ֣ בְכָל־ הַטּ֗וֹב אֲשֶׁ֧ר נָֽתַן־ לְךָ֛ יְהוָ֥ה אֱלֹהֶ֖יךָ וּלְבֵיתֶ֑ךָ אַתָּה֙ וְהַלֵּוִ֔י וְהַגֵּ֖ר אֲשֶׁ֥ר בְּקִרְבֶּֽךָ׃ ",
        "versenonikud": "ושמחת בכל הטוב אשר נתן לך יהוה אלהיך ולביתך אתה והלוי והגר אשר בקרבך "
    },
    {
        "bookchapter": "דברים",
        "chapter": "כו",
        "versechapter": "יב",
        "bookseder": "דברים",
        "seder": "כא",
        "verseseder": "יב",
        "parasha": "כי תבוא",
        "versenikud": "כִּ֣י תְכַלֶּ֞ה לַ֠עְשֵׂר אֶת־ כָּל־ מַעְשַׂ֧ר תְּבוּאָתְךָ֛ בַּשָּׁנָ֥ה הַשְּׁלִישִׁ֖ת שְׁנַ֣ת הַֽמַּעֲשֵׂ֑ר וְנָתַתָּ֣ה לַלֵּוִ֗י לַגֵּר֙ לַיָּת֣וֹם וְלָֽאַלְמָנָ֔ה וְאָכְל֥וּ בִשְׁעָרֶ֖יךָ וְשָׂבֵֽעוּ׃ ",
        "versenonikud": "כי תכלה לעשר את כל מעשר תבואתך בשנה השלישת שנת המעשר ונתתה ללוי לגר ליתום ולאלמנה ואכלו בשעריך ושבעו "
    },
    {
        "bookchapter": "דברים",
        "chapter": "כו",
        "versechapter": "יג",
        "bookseder": "דברים",
        "seder": "כא",
        "verseseder": "יג",
        "parasha": "כי תבוא",
        "versenikud": "וְאָמַרְתָּ֡ לִפְנֵי֩ יְהוָ֨ה אֱלֹהֶ֜יךָ בִּעַ֧רְתִּי הַקֹּ֣דֶשׁ מִן־ הַבַּ֗יִת וְגַ֨ם נְתַתִּ֤יו לַלֵּוִי֙ וְלַגֵּר֙ לַיָּת֣וֹם וְלָאַלְמָנָ֔ה כְּכָל־ מִצְוָתְךָ֖ אֲשֶׁ֣ר צִוִּיתָ֑נִי לֹֽא־ עָבַ֥רְתִּי מִמִּצְוֺתֶ֖יךָ וְלֹ֥א שָׁכָֽחְתִּי׃ ",
        "versenonikud": "ואמרת לפני יהוה אלהיך בערתי הקדש מן הבית וגם נתתיו ללוי ולגר ליתום ולאלמנה ככל מצותך אשר צויתני לא עברתי ממצותיך ולא שכחתי "
    },
    {
        "bookchapter": "דברים",
        "chapter": "כו",
        "versechapter": "יד",
        "bookseder": "דברים",
        "seder": "כא",
        "verseseder": "יד",
        "parasha": "כי תבוא",
        "versenikud": "לֹא־ אָכַ֨לְתִּי בְאֹנִ֜י מִמֶּ֗נּוּ וְלֹא־ בִעַ֤רְתִּי מִמֶּ֙נּוּ֙ בְּטָמֵ֔א וְלֹא־ נָתַ֥תִּי מִמֶּ֖נּוּ לְמֵ֑ת שָׁמַ֗עְתִּי בְּקוֹל֙ יְהוָ֣ה אֱלֹהָ֔י עָשִׂ֕יתִי כְּכֹ֖ל אֲשֶׁ֥ר צִוִּיתָֽנִי׃ ",
        "versenonikud": "לא אכלתי באני ממנו ולא בערתי ממנו בטמא ולא נתתי ממנו למת שמעתי בקול יהוה אלהי עשיתי ככל אשר צויתני "
    },
    {
        "bookchapter": "דברים",
        "chapter": "כו",
        "versechapter": "טו",
        "bookseder": "דברים",
        "seder": "כא",
        "verseseder": "טו",
        "parasha": "כי תבוא",
        "versenikud": "הַשְׁקִיפָה֩ מִמְּע֨וֹן קָדְשְׁךָ֜ מִן־ הַשָּׁמַ֗יִם וּבָרֵ֤ךְ אֶֽת־ עַמְּךָ֙ אֶת־ יִשְׂרָאֵ֔ל וְאֵת֙ הָאֲדָמָ֔ה אֲשֶׁ֥ר נָתַ֖תָּה לָ֑נוּ כַּאֲשֶׁ֤ר נִשְׁבַּ֙עְתָּ֙ לַאֲבֹתֵ֔ינוּ אֶ֛רֶץ זָבַ֥ת חָלָ֖ב וּדְבָֽשׁ׃ ",
        "versenonikud": "השקיפה ממעון קדשך מן השמים וברך את עמך את ישראל ואת האדמה אשר נתתה לנו כאשר נשבעת לאבתינו ארץ זבת חלב ודבש "
    },
    {
        "bookchapter": "דברים",
        "chapter": "כו",
        "versechapter": "טז",
        "bookseder": "דברים",
        "seder": "כא",
        "verseseder": "טז",
        "parasha": "כי תבוא",
        "versenikud": "הַיּ֣וֹם הַזֶּ֗ה יְהוָ֨ה אֱלֹהֶ֜יךָ מְצַוְּךָ֧ לַעֲשׂ֛וֹת אֶת־ הַחֻקִּ֥ים הָאֵ֖לֶּה וְאֶת־ הַמִּשְׁפָּטִ֑ים וְשָׁמַרְתָּ֤ וְעָשִׂ֙יתָ֙ אוֹתָ֔ם בְּכָל־ לְבָבְךָ֖ וּבְכָל־ נַפְשֶֽׁךָ׃ ",
        "versenonikud": "היום הזה יהוה אלהיך מצוך לעשות את החקים האלה ואת המשפטים ושמרת ועשית אותם בכל לבבך ובכל נפשך "
    },
    {
        "bookchapter": "דברים",
        "chapter": "כו",
        "versechapter": "יז",
        "bookseder": "דברים",
        "seder": "כא",
        "verseseder": "יז",
        "parasha": "כי תבוא",
        "versenikud": "אֶת־ יְהוָ֥ה הֶאֱמַ֖רְתָּ הַיּ֑וֹם לִהְיוֹת֩ לְךָ֨ לֵֽאלֹהִ֜ים וְלָלֶ֣כֶת בִּדְרָכָ֗יו וְלִשְׁמֹ֨ר חֻקָּ֧יו וּמִצְוֺתָ֛יו וּמִשְׁפָּטָ֖יו וְלִשְׁמֹ֥עַ בְּקֹלֽוֹ׃ ",
        "versenonikud": "את יהוה האמרת היום להיות לך לאלהים וללכת בדרכיו ולשמר חקיו ומצותיו ומשפטיו ולשמע בקלו "
    },
    {
        "bookchapter": "דברים",
        "chapter": "כו",
        "versechapter": "יח",
        "bookseder": "דברים",
        "seder": "כא",
        "verseseder": "יח",
        "parasha": "כי תבוא",
        "versenikud": "וַֽיהוָ֞ה הֶאֱמִֽירְךָ֣ הַיּ֗וֹם לִהְי֥וֹת לוֹ֙ לְעַ֣ם סְגֻלָּ֔ה כַּאֲשֶׁ֖ר דִּבֶּר־ לָ֑ךְ וְלִשְׁמֹ֖ר כָּל־ מִצְוֺתָֽיו׃ ",
        "versenonikud": "ויהוה האמירך היום להיות לו לעם סגלה כאשר דבר לך ולשמר כל מצותיו "
    },
    {
        "bookchapter": "דברים",
        "chapter": "כו",
        "versechapter": "יט",
        "bookseder": "דברים",
        "seder": "כא",
        "verseseder": "יט",
        "parasha": "כי תבוא",
        "versenikud": "וּֽלְתִתְּךָ֣ עֶלְי֗וֹן עַ֤ל כָּל־ הַגּוֹיִם֙ אֲשֶׁ֣ר עָשָׂ֔ה לִתְהִלָּ֖ה וּלְשֵׁ֣ם וּלְתִפְאָ֑רֶת וְלִֽהְיֹתְךָ֧ עַם־ קָדֹ֛שׁ לַיהוָ֥ה אֱלֹהֶ֖יךָ כַּאֲשֶׁ֥ר דִּבֵּֽר׃ ",
        "versenonikud": "ולתתך עליון על כל הגוים אשר עשה לתהלה ולשם ולתפארת ולהיתך עם קדש ליהוה אלהיך כאשר דבר "
    },
    {
        "bookchapter": "דברים",
        "chapter": "כז",
        "versechapter": "א",
        "bookseder": "דברים",
        "seder": "כא",
        "verseseder": "כ",
        "parasha": "כי תבוא",
        "versenikud": "וַיְצַ֤ו מֹשֶׁה֙ וְזִקְנֵ֣י יִשְׂרָאֵ֔ל אֶת־ הָעָ֖ם לֵאמֹ֑ר שָׁמֹר֙ אֶת־ כָּל־ הַמִּצְוָ֔ה אֲשֶׁ֧ר אָנֹכִ֛י מְצַוֶּ֥ה אֶתְכֶ֖ם הַיּֽוֹם׃ ",
        "versenonikud": "ויצו משה וזקני ישראל את העם לאמר שמר את כל המצוה אשר אנכי מצוה אתכם היום "
    },
    {
        "bookchapter": "דברים",
        "chapter": "כז",
        "versechapter": "ב",
        "bookseder": "דברים",
        "seder": "כא",
        "verseseder": "כא",
        "parasha": "כי תבוא",
        "versenikud": "וְהָיָ֗ה בַּיּוֹם֮ אֲשֶׁ֣ר תַּעַבְר֣וּ אֶת־ הַיַּרְדֵּן֒ אֶל־ הָאָ֕רֶץ אֲשֶׁר־ יְהוָ֥ה אֱלֹהֶ֖יךָ נֹתֵ֣ן לָ֑ךְ וַהֲקֵמֹתָ֤ לְךָ֙ אֲבָנִ֣ים גְּדֹל֔וֹת וְשַׂדְתָּ֥ אֹתָ֖ם בַּשִּֽׂיד׃ ",
        "versenonikud": "והיה ביום אשר תעברו את הירדן אל הארץ אשר יהוה אלהיך נתן לך והקמת לך אבנים גדלות ושדת אתם בשיד "
    },
    {
        "bookchapter": "דברים",
        "chapter": "כז",
        "versechapter": "ג",
        "bookseder": "דברים",
        "seder": "כא",
        "verseseder": "כב",
        "parasha": "כי תבוא",
        "versenikud": "וְכָתַבְתָּ֣ עֲלֵיהֶ֗ן אֶֽת־ כָּל־ דִּבְרֵ֛י הַתּוֹרָ֥ה הַזֹּ֖את בְּעָבְרֶ֑ךָ לְמַ֡עַן אֲשֶׁר֩ תָּבֹ֨א אֶל־ הָאָ֜רֶץ אֲ‍ֽשֶׁר־ יְהוָ֥ה אֱלֹהֶ֣יךָ ׀ נֹתֵ֣ן לְךָ֗ אֶ֣רֶץ זָבַ֤ת חָלָב֙ וּדְבַ֔שׁ כַּאֲשֶׁ֥ר דִּבֶּ֛ר יְהוָ֥ה אֱלֹהֵֽי־ אֲבֹתֶ֖יךָ לָֽךְ׃ ",
        "versenonikud": "וכתבת עליהן את כל דברי התורה הזאת בעברך למען אשר תבא אל הארץ אשר יהוה אלהיך  נתן לך ארץ זבת חלב ודבש כאשר דבר יהוה אלהי אבתיך לך "
    },
    {
        "bookchapter": "דברים",
        "chapter": "כז",
        "versechapter": "ד",
        "bookseder": "דברים",
        "seder": "כא",
        "verseseder": "כג",
        "parasha": "כי תבוא",
        "versenikud": "וְהָיָה֮ בְּעָבְרְכֶ֣ם אֶת־ הַיַּרְדֵּן֒ תָּקִ֜ימוּ אֶת־ הָאֲבָנִ֣ים הָאֵ֗לֶּה אֲשֶׁ֨ר אָנֹכִ֜י מְצַוֶּ֥ה אֶתְכֶ֛ם הַיּ֖וֹם בְּהַ֣ר עֵיבָ֑ל וְשַׂדְתָּ֥ אוֹתָ֖ם בַּשִּֽׂיד׃ ",
        "versenonikud": "והיה בעברכם את הירדן תקימו את האבנים האלה אשר אנכי מצוה אתכם היום בהר עיבל ושדת אותם בשיד "
    },
    {
        "bookchapter": "דברים",
        "chapter": "כז",
        "versechapter": "ה",
        "bookseder": "דברים",
        "seder": "כא",
        "verseseder": "כד",
        "parasha": "כי תבוא",
        "versenikud": "וּבָנִ֤יתָ שָּׁם֙ מִזְבֵּ֔חַ לַיהוָ֖ה אֱלֹהֶ֑יךָ מִזְבַּ֣ח אֲבָנִ֔ים לֹא־ תָנִ֥יף עֲלֵיהֶ֖ם בַּרְזֶֽל׃ ",
        "versenonikud": "ובנית שם מזבח ליהוה אלהיך מזבח אבנים לא תניף עליהם ברזל "
    },
    {
        "bookchapter": "דברים",
        "chapter": "כז",
        "versechapter": "ו",
        "bookseder": "דברים",
        "seder": "כא",
        "verseseder": "כה",
        "parasha": "כי תבוא",
        "versenikud": "אֲבָנִ֤ים שְׁלֵמוֹת֙ תִּבְנֶ֔ה אֶת־ מִזְבַּ֖ח יְהוָ֣ה אֱלֹהֶ֑יךָ וְהַעֲלִ֤יתָ עָלָיו֙ עוֹלֹ֔ת לַיהוָ֖ה אֱלֹהֶֽיךָ׃ ",
        "versenonikud": "אבנים שלמות תבנה את מזבח יהוה אלהיך והעלית עליו עולת ליהוה אלהיך "
    },
    {
        "bookchapter": "דברים",
        "chapter": "כז",
        "versechapter": "ז",
        "bookseder": "דברים",
        "seder": "כא",
        "verseseder": "כו",
        "parasha": "כי תבוא",
        "versenikud": "וְזָבַחְתָּ֥ שְׁלָמִ֖ים וְאָכַ֣לְתָּ שָּׁ֑ם וְשָׂ֣מַחְתָּ֔ לִפְנֵ֖י יְהוָ֥ה אֱלֹהֶֽיךָ׃ ",
        "versenonikud": "וזבחת שלמים ואכלת שם ושמחת לפני יהוה אלהיך "
    },
    {
        "bookchapter": "דברים",
        "chapter": "כז",
        "versechapter": "ח",
        "bookseder": "דברים",
        "seder": "כא",
        "verseseder": "כז",
        "parasha": "כי תבוא",
        "versenikud": "וְכָתַבְתָּ֣ עַל־ הָאֲבָנִ֗ים אֶֽת־ כָּל־ דִּבְרֵ֛י הַתּוֹרָ֥ה הַזֹּ֖את בַּאֵ֥ר הֵיטֵֽב׃ ",
        "versenonikud": "וכתבת על האבנים את כל דברי התורה הזאת באר היטב "
    },
    {
        "bookchapter": "דברים",
        "chapter": "כז",
        "versechapter": "ט",
        "bookseder": "דברים",
        "seder": "כא",
        "verseseder": "כח",
        "parasha": "כי תבוא",
        "versenikud": "וַיְדַבֵּ֤ר מֹשֶׁה֙ וְהַכֹּהֲנִ֣ים הַלְוִיִּ֔ם אֶ֥ל כָּל־ יִשְׂרָאֵ֖ל לֵאמֹ֑ר הַסְכֵּ֤ת ׀ וּשְׁמַע֙ יִשְׂרָאֵ֔ל הַיּ֤וֹם הַזֶּה֙ נִהְיֵ֣יתָֽ לְעָ֔ם לַיהוָ֖ה אֱלֹהֶֽיךָ׃ ",
        "versenonikud": "וידבר משה והכהנים הלוים אל כל ישראל לאמר הסכת  ושמע ישראל היום הזה נהיית לעם ליהוה אלהיך "
    },
    {
        "bookchapter": "דברים",
        "chapter": "כז",
        "versechapter": "י",
        "bookseder": "דברים",
        "seder": "כא",
        "verseseder": "כט",
        "parasha": "כי תבוא",
        "versenikud": "וְשָׁ֣מַעְתָּ֔ בְּק֖וֹל יְהוָ֣ה אֱלֹהֶ֑יךָ וְעָשִׂ֤יתָ אֶת־ מִצְוֺתָו֙ וְאֶת־ חֻקָּ֔יו אֲשֶׁ֛ר אָנֹכִ֥י מְצַוְּךָ֖ הַיּֽוֹם׃ ",
        "versenonikud": "ושמעת בקול יהוה אלהיך ועשית את מצותו ואת חקיו אשר אנכי מצוך היום "
    },
    {
        "bookchapter": "דברים",
        "chapter": "כז",
        "versechapter": "יא",
        "bookseder": "דברים",
        "seder": "כא",
        "verseseder": "ל",
        "parasha": "כי תבוא",
        "versenikud": "וַיְצַ֤ו מֹשֶׁה֙ אֶת־ הָעָ֔ם בַּיּ֥וֹם הַה֖וּא לֵאמֹֽר׃ ",
        "versenonikud": "ויצו משה את העם ביום ההוא לאמר "
    },
    {
        "bookchapter": "דברים",
        "chapter": "כז",
        "versechapter": "יב",
        "bookseder": "דברים",
        "seder": "כא",
        "verseseder": "לא",
        "parasha": "כי תבוא",
        "versenikud": "אֵ֠לֶּה יַֽעַמְד֞וּ לְבָרֵ֤ךְ אֶת־ הָעָם֙ עַל־ הַ֣ר גְּרִזִ֔ים בְּעָבְרְכֶ֖ם אֶת־ הַיַּרְדֵּ֑ן שִׁמְעוֹן֙ וְלֵוִ֣י וִֽיהוּדָ֔ה וְיִשָּׂשכָ֖ר וְיוֹסֵ֥ף וּבִנְיָמִֽן׃ ",
        "versenonikud": "אלה יעמדו לברך את העם על הר גרזים בעברכם את הירדן שמעון ולוי ויהודה ויששכר ויוסף ובנימן "
    },
    {
        "bookchapter": "דברים",
        "chapter": "כז",
        "versechapter": "יג",
        "bookseder": "דברים",
        "seder": "כא",
        "verseseder": "לב",
        "parasha": "כי תבוא",
        "versenikud": "וְאֵ֛לֶּה יַֽעַמְד֥וּ עַל־ הַקְּלָלָ֖ה בְּהַ֣ר עֵיבָ֑ל רְאוּבֵן֙ גָּ֣ד וְאָשֵׁ֔ר וּזְבוּלֻ֖ן דָּ֥ן וְנַפְתָּלִֽי׃ ",
        "versenonikud": "ואלה יעמדו על הקללה בהר עיבל ראובן גד ואשר וזבולן דן ונפתלי "
    },
    {
        "bookchapter": "דברים",
        "chapter": "כז",
        "versechapter": "יד",
        "bookseder": "דברים",
        "seder": "כא",
        "verseseder": "לג",
        "parasha": "כי תבוא",
        "versenikud": "וְעָנ֣וּ הַלְוִיִּ֗ם וְאָֽמְר֛וּ אֶל־ כָּל־ אִ֥ישׁ יִשְׂרָאֵ֖ל ק֥וֹל רָֽם׃ ",
        "versenonikud": "וענו הלוים ואמרו אל כל איש ישראל קול רם "
    },
    {
        "bookchapter": "דברים",
        "chapter": "כז",
        "versechapter": "טו",
        "bookseder": "דברים",
        "seder": "כא",
        "verseseder": "לד",
        "parasha": "כי תבוא",
        "versenikud": "אָר֣וּר הָאִ֡ישׁ אֲשֶׁ֣ר יַעֲשֶׂה֩ פֶ֨סֶל וּמַסֵּכָ֜ה תּוֹעֲבַ֣ת יְהוָ֗ה מַעֲשֵׂ֛ה יְדֵ֥י חָרָ֖שׁ וְשָׂ֣ם בַּסָּ֑תֶר וְעָנ֧וּ כָל־ הָעָ֛ם וְאָמְר֖וּ אָמֵֽן׃ ",
        "versenonikud": "ארור האיש אשר יעשה פסל ומסכה תועבת יהוה מעשה ידי חרש ושם בסתר וענו כל העם ואמרו אמן "
    },
    {
        "bookchapter": "דברים",
        "chapter": "כז",
        "versechapter": "טז",
        "bookseder": "דברים",
        "seder": "כא",
        "verseseder": "לה",
        "parasha": "כי תבוא",
        "versenikud": "אָר֕וּר מַקְלֶ֥ה אָבִ֖יו וְאִמּ֑וֹ וְאָמַ֥ר כָּל־ הָעָ֖ם אָמֵֽן׃ ",
        "versenonikud": "ארור מקלה אביו ואמו ואמר כל העם אמן "
    },
    {
        "bookchapter": "דברים",
        "chapter": "כז",
        "versechapter": "יז",
        "bookseder": "דברים",
        "seder": "כא",
        "verseseder": "לו",
        "parasha": "כי תבוא",
        "versenikud": "אָר֕וּר מַסִּ֖יג גְּב֣וּל רֵעֵ֑הוּ וְאָמַ֥ר כָּל־ הָעָ֖ם אָמֵֽן׃ ",
        "versenonikud": "ארור מסיג גבול רעהו ואמר כל העם אמן "
    },
    {
        "bookchapter": "דברים",
        "chapter": "כז",
        "versechapter": "יח",
        "bookseder": "דברים",
        "seder": "כא",
        "verseseder": "לז",
        "parasha": "כי תבוא",
        "versenikud": "אָר֕וּר מַשְׁגֶּ֥ה עִוֵּ֖ר בַּדָּ֑רֶךְ וְאָמַ֥ר כָּל־ הָעָ֖ם אָמֵֽן׃ ",
        "versenonikud": "ארור משגה עור בדרך ואמר כל העם אמן "
    },
    {
        "bookchapter": "דברים",
        "chapter": "כז",
        "versechapter": "יט",
        "bookseder": "דברים",
        "seder": "כא",
        "verseseder": "לח",
        "parasha": "כי תבוא",
        "versenikud": "אָר֗וּר מַטֶּ֛ה מִשְׁפַּ֥ט גֵּר־ יָת֖וֹם וְאַלְמָנָ֑ה וְאָמַ֥ר כָּל־ הָעָ֖ם אָמֵֽן׃ ",
        "versenonikud": "ארור מטה משפט גר יתום ואלמנה ואמר כל העם אמן "
    },
    {
        "bookchapter": "דברים",
        "chapter": "כז",
        "versechapter": "כ",
        "bookseder": "דברים",
        "seder": "כא",
        "verseseder": "לט",
        "parasha": "כי תבוא",
        "versenikud": "אָר֗וּר שֹׁכֵב֙ עִם־ אֵ֣שֶׁת אָבִ֔יו כִּ֥י גִלָּ֖ה כְּנַ֣ף אָבִ֑יו וְאָמַ֥ר כָּל־ הָעָ֖ם אָמֵֽן׃ ",
        "versenonikud": "ארור שכב עם אשת אביו כי גלה כנף אביו ואמר כל העם אמן "
    },
    {
        "bookchapter": "דברים",
        "chapter": "כז",
        "versechapter": "כא",
        "bookseder": "דברים",
        "seder": "כא",
        "verseseder": "מ",
        "parasha": "כי תבוא",
        "versenikud": "אָר֕וּר שֹׁכֵ֖ב עִם־ כָּל־ בְּהֵמָ֑ה וְאָמַ֥ר כָּל־ הָעָ֖ם אָמֵֽן׃ ",
        "versenonikud": "ארור שכב עם כל בהמה ואמר כל העם אמן "
    },
    {
        "bookchapter": "דברים",
        "chapter": "כז",
        "versechapter": "כב",
        "bookseder": "דברים",
        "seder": "כא",
        "verseseder": "מא",
        "parasha": "כי תבוא",
        "versenikud": "אָר֗וּר שֹׁכֵב֙ עִם־ אֲחֹת֔וֹ בַּת־ אָבִ֖יו א֣וֹ בַת־ אִמּ֑וֹ וְאָמַ֥ר כָּל־ הָעָ֖ם אָמֵֽן׃ ",
        "versenonikud": "ארור שכב עם אחתו בת אביו או בת אמו ואמר כל העם אמן "
    },
    {
        "bookchapter": "דברים",
        "chapter": "כז",
        "versechapter": "כג",
        "bookseder": "דברים",
        "seder": "כא",
        "verseseder": "מב",
        "parasha": "כי תבוא",
        "versenikud": "אָר֕וּר שֹׁכֵ֖ב עִם־ חֹֽתַנְתּ֑וֹ וְאָמַ֥ר כָּל־ הָעָ֖ם אָמֵֽן׃ ",
        "versenonikud": "ארור שכב עם חתנתו ואמר כל העם אמן "
    },
    {
        "bookchapter": "דברים",
        "chapter": "כז",
        "versechapter": "כד",
        "bookseder": "דברים",
        "seder": "כא",
        "verseseder": "מג",
        "parasha": "כי תבוא",
        "versenikud": "אָר֕וּר מַכֵּ֥ה רֵעֵ֖הוּ בַּסָּ֑תֶר וְאָמַ֥ר כָּל־ הָעָ֖ם אָמֵֽן׃ ",
        "versenonikud": "ארור מכה רעהו בסתר ואמר כל העם אמן "
    },
    {
        "bookchapter": "דברים",
        "chapter": "כז",
        "versechapter": "כה",
        "bookseder": "דברים",
        "seder": "כא",
        "verseseder": "מד",
        "parasha": "כי תבוא",
        "versenikud": "אָרוּר֙ לֹקֵ֣חַ שֹׁ֔חַד לְהַכּ֥וֹת נֶ֖פֶשׁ דָּ֣ם נָקִ֑י וְאָמַ֥ר כָּל־ הָעָ֖ם אָמֵֽן׃ ",
        "versenonikud": "ארור לקח שחד להכות נפש דם נקי ואמר כל העם אמן "
    },
    {
        "bookchapter": "דברים",
        "chapter": "כז",
        "versechapter": "כו",
        "bookseder": "דברים",
        "seder": "כא",
        "verseseder": "מה",
        "parasha": "כי תבוא",
        "versenikud": "אָר֗וּר אֲשֶׁ֧ר לֹא־ יָקִ֛ים אֶת־ דִּבְרֵ֥י הַתּוֹרָֽה־ הַזֹּ֖את לַעֲשׂ֣וֹת אוֹתָ֑ם וְאָמַ֥ר כָּל־ הָעָ֖ם אָמֵֽן׃ ",
        "versenonikud": "ארור אשר לא יקים את דברי התורה הזאת לעשות אותם ואמר כל העם אמן "
    }
]