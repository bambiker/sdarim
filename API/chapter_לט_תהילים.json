[
    {
        "bookchapter": "תהילים",
        "chapter": "לט",
        "versechapter": "א",
        "bookseder": "תהילים",
        "seder": "ה",
        "verseseder": "עח",
        "versenikud": "לַמְנַצֵּ֥חַ לידיתון לִֽידוּת֗וּן מִזְמ֥וֹר לְדָוִֽד׃ ",
        "versenonikud": "למנצח לידיתון לידותון מזמור לדוד "
    },
    {
        "bookchapter": "תהילים",
        "chapter": "לט",
        "versechapter": "ב",
        "bookseder": "תהילים",
        "seder": "ה",
        "verseseder": "עט",
        "versenikud": "אָמַ֗רְתִּי אֶֽשְׁמְרָ֣ה דְרָכַי֮ מֵחֲט֪וֹא בִלְשׁ֫וֹנִ֥י אֶשְׁמְרָ֥ה לְפִ֥י מַחְס֑וֹם בְּעֹ֖ד רָשָׁ֣ע לְנֶגְדִּֽי׃ ",
        "versenonikud": "אמרתי אשמרה דרכי מחטוא בלשוני אשמרה לפי מחסום בעד רשע לנגדי "
    },
    {
        "bookchapter": "תהילים",
        "chapter": "לט",
        "versechapter": "ג",
        "bookseder": "תהילים",
        "seder": "ה",
        "verseseder": "פ",
        "versenikud": "נֶאֱלַ֣מְתִּי ד֭וּמִיָּה הֶחֱשֵׁ֣יתִי מִטּ֑וֹב וּכְאֵבִ֥י נֶעְכָּֽר׃ ",
        "versenonikud": "נאלמתי דומיה החשיתי מטוב וכאבי נעכר "
    },
    {
        "bookchapter": "תהילים",
        "chapter": "לט",
        "versechapter": "ד",
        "bookseder": "תהילים",
        "seder": "ה",
        "verseseder": "פא",
        "versenikud": "חַם־ לִבִּ֨י ׀ בְּקִרְבִּ֗י בַּהֲגִיגִ֥י תִבְעַר־ אֵ֑שׁ דִּ֝בַּ֗רְתִּי בִּלְשֽׁוֹנִי׃ ",
        "versenonikud": "חם לבי  בקרבי בהגיגי תבער אש דברתי בלשוני "
    },
    {
        "bookchapter": "תהילים",
        "chapter": "לט",
        "versechapter": "ה",
        "bookseder": "תהילים",
        "seder": "ה",
        "verseseder": "פב",
        "versenikud": "הוֹדִ֘יעֵ֤נִי יְהוָ֨ה ׀ קִצִּ֗י וּמִדַּ֣ת יָמַ֣י מַה־ הִ֑יא אֵ֝דְעָ֗ה מֶה־ חָדֵ֥ל אָֽנִי׃ ",
        "versenonikud": "הודיעני יהוה  קצי ומדת ימי מה היא אדעה מה חדל אני "
    },
    {
        "bookchapter": "תהילים",
        "chapter": "לט",
        "versechapter": "ו",
        "bookseder": "תהילים",
        "seder": "ה",
        "verseseder": "פג",
        "versenikud": "הִנֵּ֤ה טְפָח֨וֹת ׀ נָ֘תַ֤תָּה יָמַ֗י וְחֶלְדִּ֣י כְאַ֣יִן נֶגְדֶּ֑ךָ אַ֥ךְ כָּֽל־ הֶ֥בֶל כָּל־ אָ֝דָ֗ם נִצָּ֥ב סֶֽלָה׃ ",
        "versenonikud": "הנה טפחות  נתתה ימי וחלדי כאין נגדך אך כל הבל כל אדם נצב סלה "
    },
    {
        "bookchapter": "תהילים",
        "chapter": "לט",
        "versechapter": "ז",
        "bookseder": "תהילים",
        "seder": "ה",
        "verseseder": "פד",
        "versenikud": "אַךְ־ בְּצֶ֤לֶם ׀ יִֽתְהַלֶּךְ־ אִ֗ישׁ אַךְ־ הֶ֥בֶל יֶהֱמָי֑וּן יִ֝צְבֹּ֗ר וְֽלֹא־ יֵדַ֥ע מִי־ אֹסְפָֽם׃ ",
        "versenonikud": "אך בצלם  יתהלך איש אך הבל יהמיון יצבר ולא ידע מי אספם "
    },
    {
        "bookchapter": "תהילים",
        "chapter": "לט",
        "versechapter": "ח",
        "bookseder": "תהילים",
        "seder": "ה",
        "verseseder": "פה",
        "versenikud": "וְעַתָּ֣ה מַה־ קִּוִּ֣יתִי אֲדֹנָ֑י תּ֝וֹחַלְתִּ֗י לְךָ֣ הִֽיא׃ ",
        "versenonikud": "ועתה מה קויתי אדני תוחלתי לך היא "
    },
    {
        "bookchapter": "תהילים",
        "chapter": "לט",
        "versechapter": "ט",
        "bookseder": "תהילים",
        "seder": "ה",
        "verseseder": "פו",
        "versenikud": "מִכָּל־ פְּשָׁעַ֥י הַצִּילֵ֑נִי חֶרְפַּ֥ת נָ֝בָ֗ל אַל־ תְּשִׂימֵֽנִי׃ ",
        "versenonikud": "מכל פשעי הצילני חרפת נבל אל תשימני "
    },
    {
        "bookchapter": "תהילים",
        "chapter": "לט",
        "versechapter": "י",
        "bookseder": "תהילים",
        "seder": "ה",
        "verseseder": "פז",
        "versenikud": "נֶ֭אֱלַמְתִּי לֹ֣א אֶפְתַּח־ פִּ֑י כִּ֖י אַתָּ֣ה עָשִֽׂיתָ׃ ",
        "versenonikud": "נאלמתי לא אפתח פי כי אתה עשית "
    },
    {
        "bookchapter": "תהילים",
        "chapter": "לט",
        "versechapter": "יא",
        "bookseder": "תהילים",
        "seder": "ה",
        "verseseder": "פח",
        "versenikud": "הָסֵ֣ר מֵעָלַ֣י נִגְעֶ֑ךָ מִתִּגְרַ֥ת יָ֝דְךָ֗ אֲנִ֣י כָלִֽיתִי׃ ",
        "versenonikud": "הסר מעלי נגעך מתגרת ידך אני כליתי "
    },
    {
        "bookchapter": "תהילים",
        "chapter": "לט",
        "versechapter": "יב",
        "bookseder": "תהילים",
        "seder": "ה",
        "verseseder": "פט",
        "versenikud": "בְּֽתוֹכָ֘ח֤וֹת עַל־ עָוֺ֨ן ׀ יִסַּ֬רְתָּ אִ֗ישׁ וַתֶּ֣מֶס כָּעָ֣שׁ חֲמוּד֑וֹ אַ֤ךְ הֶ֖בֶל כָּל־ אָדָ֣ם סֶֽלָה׃ ",
        "versenonikud": "בתוכחות על עון  יסרת איש ותמס כעש חמודו אך הבל כל אדם סלה "
    },
    {
        "bookchapter": "תהילים",
        "chapter": "לט",
        "versechapter": "יג",
        "bookseder": "תהילים",
        "seder": "ה",
        "verseseder": "צ",
        "versenikud": "שִֽׁמְעָ֥ה־ תְפִלָּתִ֨י ׀ יְהוָ֡ה וְשַׁוְעָתִ֨י ׀ הַאֲזִינָה֮ אֶֽל־ דִּמְעָתִ֗י אַֽל־ תֶּ֫חֱרַ֥שׁ כִּ֤י גֵ֣ר אָנֹכִ֣י עִמָּ֑ךְ תּ֝וֹשָׁ֗ב כְּכָל־ אֲבוֹתָֽי׃ ",
        "versenonikud": "שמעה תפלתי  יהוה ושועתי  האזינה אל דמעתי אל תחרש כי גר אנכי עמך תושב ככל אבותי "
    },
    {
        "bookchapter": "תהילים",
        "chapter": "לט",
        "versechapter": "יד",
        "bookseder": "תהילים",
        "seder": "ה",
        "verseseder": "צא",
        "versenikud": "הָשַׁ֣ע מִמֶּ֣נִּי וְאַבְלִ֑יגָה בְּטֶ֖רֶם אֵלֵ֣ךְ וְאֵינֶֽנִּי׃ ",
        "versenonikud": "השע ממני ואבליגה בטרם אלך ואינני "
    }
]