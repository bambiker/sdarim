[
    {
        "bookchapter": "דברי הימים א",
        "chapter": "כח",
        "versechapter": "י",
        "bookseder": "דברי הימים",
        "seder": "יא",
        "verseseder": "א",
        "versenikud": "רְאֵ֣ה ׀ עַתָּ֗ה כִּֽי־ יְהוָ֛ה בָּ֧חַר בְּךָ֛ לִבְנֽוֹת־ בַּ֥יִת לַמִּקְדָּ֖שׁ חֲזַ֥ק וַעֲשֵֽׂה׃ ",
        "versenonikud": "ראה  עתה כי יהוה בחר בך לבנות בית למקדש חזק ועשה "
    },
    {
        "bookchapter": "דברי הימים א",
        "chapter": "כח",
        "versechapter": "יא",
        "bookseder": "דברי הימים",
        "seder": "יא",
        "verseseder": "ב",
        "versenikud": "וַיִּתֵּ֣ן דָּוִ֣יד לִשְׁלֹמֹ֣ה בְנ֡וֹ אֶת־ תַּבְנִ֣ית הָאוּלָם֩ וְֽאֶת־ בָּ֨תָּ֜יו וְגַנְזַכָּ֧יו וַעֲלִיֹּתָ֛יו וַחֲדָרָ֥יו הַפְּנִימִ֖ים וּבֵ֥ית הַכַּפֹּֽרֶת׃ ",
        "versenonikud": "ויתן דויד לשלמה בנו את תבנית האולם ואת בתיו וגנזכיו ועליתיו וחדריו הפנימים ובית הכפרת "
    },
    {
        "bookchapter": "דברי הימים א",
        "chapter": "כח",
        "versechapter": "יב",
        "bookseder": "דברי הימים",
        "seder": "יא",
        "verseseder": "ג",
        "versenikud": "וְתַבְנִ֗ית כֹּל֩ אֲשֶׁ֨ר הָיָ֤ה בָר֙וּחַ֙ עִמּ֔וֹ לְחַצְר֧וֹת בֵּית־ יְהוָ֛ה וּלְכָל־ הַלְּשָׁכ֖וֹת סָבִ֑יב לְאֹֽצְרוֹת֙ בֵּ֣ית הָאֱלֹהִ֔ים וּלְאֹצְר֖וֹת הַקֳּדָשִֽׁים׃ ",
        "versenonikud": "ותבנית כל אשר היה ברוח עמו לחצרות בית יהוה ולכל הלשכות סביב לאצרות בית האלהים ולאצרות הקדשים "
    },
    {
        "bookchapter": "דברי הימים א",
        "chapter": "כח",
        "versechapter": "יג",
        "bookseder": "דברי הימים",
        "seder": "יא",
        "verseseder": "ד",
        "versenikud": "וּֽלְמַחְלְקוֹת֙ הַכֹּהֲנִ֣ים וְהַלְוִיִּ֔ם וּֽלְכָל־ מְלֶ֖אכֶת עֲבוֹדַ֣ת בֵּית־ יְהוָ֑ה וּֽלְכָל־ כְּלֵ֖י עֲבוֹדַ֥ת בֵּית־ יְהוָֽה׃ ",
        "versenonikud": "ולמחלקות הכהנים והלוים ולכל מלאכת עבודת בית יהוה ולכל כלי עבודת בית יהוה "
    },
    {
        "bookchapter": "דברי הימים א",
        "chapter": "כח",
        "versechapter": "יד",
        "bookseder": "דברי הימים",
        "seder": "יא",
        "verseseder": "ה",
        "versenikud": "לַזָּהָ֤ב בַּמִּשְׁקָל֙ לַזָּהָ֔ב לְכָל־ כְּלֵ֖י עֲבוֹדָ֣ה וַעֲבוֹדָ֑ה לְכֹ֨ל כְּלֵ֤י הַכֶּ֙סֶף֙ בְּמִשְׁקָ֔ל לְכָל־ כְּלֵ֖י עֲבוֹדָ֥ה וַעֲבוֹדָֽה׃ ",
        "versenonikud": "לזהב במשקל לזהב לכל כלי עבודה ועבודה לכל כלי הכסף במשקל לכל כלי עבודה ועבודה "
    },
    {
        "bookchapter": "דברי הימים א",
        "chapter": "כח",
        "versechapter": "טו",
        "bookseder": "דברי הימים",
        "seder": "יא",
        "verseseder": "ו",
        "versenikud": "וּמִשְׁקָ֞ל לִמְנֹר֣וֹת הַזָּהָ֗ב וְנֵרֹֽתֵיהֶם֙ זָהָ֔ב בְּמִשְׁקַל־ מְנוֹרָ֥ה וּמְנוֹרָ֖ה וְנֵרֹתֶ֑יהָ וְלִמְנֹר֨וֹת הַכֶּ֤סֶף בְּמִשְׁקָל֙ לִמְנוֹרָ֣ה וְנֵרֹתֶ֔יהָ כַּעֲבוֹדַ֖ת מְנוֹרָ֥ה וּמְנוֹרָֽה׃ ",
        "versenonikud": "ומשקל למנרות הזהב ונרתיהם זהב במשקל מנורה ומנורה ונרתיה ולמנרות הכסף במשקל למנורה ונרתיה כעבודת מנורה ומנורה "
    },
    {
        "bookchapter": "דברי הימים א",
        "chapter": "כח",
        "versechapter": "טז",
        "bookseder": "דברי הימים",
        "seder": "יא",
        "verseseder": "ז",
        "versenikud": "וְאֶת־ הַזָּהָ֥ב מִשְׁקָ֛ל לְשֻׁלְחֲנ֥וֹת הַֽמַּעֲרֶ֖כֶת לְשֻׁלְחַ֣ן וְשֻׁלְחָ֑ן וְכֶ֖סֶף לְשֻׁלְחֲנ֥וֹת הַכָּֽסֶף׃ ",
        "versenonikud": "ואת הזהב משקל לשלחנות המערכת לשלחן ושלחן וכסף לשלחנות הכסף "
    },
    {
        "bookchapter": "דברי הימים א",
        "chapter": "כח",
        "versechapter": "יז",
        "bookseder": "דברי הימים",
        "seder": "יא",
        "verseseder": "ח",
        "versenikud": "וְהַמִּזְלָג֧וֹת וְהַמִּזְרָק֛וֹת וְהַקְּשָׂוֺ֖ת זָהָ֣ב טָה֑וֹר וְלִכְפוֹרֵ֨י הַזָּהָ֤ב בְּמִשְׁקָל֙ לִכְפ֣וֹר וּכְפ֔וֹר וְלִכְפוֹרֵ֥י הַכֶּ֛סֶף בְּמִשְׁקָ֖ל לִכְפ֥וֹר וּכְפֽוֹר׃ ",
        "versenonikud": "והמזלגות והמזרקות והקשות זהב טהור ולכפורי הזהב במשקל לכפור וכפור ולכפורי הכסף במשקל לכפור וכפור "
    },
    {
        "bookchapter": "דברי הימים א",
        "chapter": "כח",
        "versechapter": "יח",
        "bookseder": "דברי הימים",
        "seder": "יא",
        "verseseder": "ט",
        "versenikud": "וּלְמִזְבַּ֧ח הַקְּטֹ֛רֶת זָהָ֥ב מְזֻקָּ֖ק בַּמִּשְׁקָ֑ל וּלְתַבְנִ֣ית הַמֶּרְכָּבָ֗ה הַכְּרֻבִ֤ים זָהָב֙ לְפֹ֣רְשִׂ֔ים וְסֹכְכִ֖ים עַל־ אֲר֥וֹן בְּרִית־ יְהוָֽה׃ ",
        "versenonikud": "ולמזבח הקטרת זהב מזקק במשקל ולתבנית המרכבה הכרבים זהב לפרשים וסככים על ארון ברית יהוה "
    },
    {
        "bookchapter": "דברי הימים א",
        "chapter": "כח",
        "versechapter": "יט",
        "bookseder": "דברי הימים",
        "seder": "יא",
        "verseseder": "י",
        "versenikud": "הַכֹּ֥ל בִּכְתָ֛ב מִיַּ֥ד יְהוָ֖ה עָלַ֣י הִשְׂכִּ֑יל כֹּ֖ל מַלְאֲכ֥וֹת הַתַּבְנִֽית׃ ",
        "versenonikud": "הכל בכתב מיד יהוה עלי השכיל כל מלאכות התבנית "
    },
    {
        "bookchapter": "דברי הימים א",
        "chapter": "כח",
        "versechapter": "כ",
        "bookseder": "דברי הימים",
        "seder": "יא",
        "verseseder": "יא",
        "versenikud": "וַיֹּ֨אמֶר דָּוִ֜יד לִשְׁלֹמֹ֣ה בְנ֗וֹ חֲזַ֤ק וֶאֱמַץ֙ וַעֲשֵׂ֔ה אַל־ תִּירָ֖א וְאַל־ תֵּחָ֑ת כִּי֩ יְהוָ֨ה אֱלֹהִ֤ים אֱלֹהַי֙ עִמָּ֔ךְ לֹ֤א יַרְפְּךָ֙ וְלֹ֣א יַֽעַזְבֶ֔ךָּ עַד־ לִכְל֕וֹת כָּל־ מְלֶ֖אכֶת עֲבוֹדַ֥ת בֵּית־ יְהוָֽה׃ ",
        "versenonikud": "ויאמר דויד לשלמה בנו חזק ואמץ ועשה אל תירא ואל תחת כי יהוה אלהים אלהי עמך לא ירפך ולא יעזבך עד לכלות כל מלאכת עבודת בית יהוה "
    },
    {
        "bookchapter": "דברי הימים א",
        "chapter": "כח",
        "versechapter": "כא",
        "bookseder": "דברי הימים",
        "seder": "יא",
        "verseseder": "יב",
        "versenikud": "וְהִנֵּ֗ה מַחְלְקוֹת֙ הַכֹּהֲנִ֣ים וְהַלְוִיִּ֔ם לְכָל־ עֲבוֹדַ֖ת בֵּ֣ית הָאֱלֹהִ֑ים וְעִמְּךָ֙ בְכָל־ מְלָאכָ֜ה לְכָל־ נָדִ֤יב בַּֽחָכְמָה֙ לְכָל־ עֲבוֹדָ֔ה וְהַשָּׂרִ֥ים וְכָל־ הָעָ֖ם לְכָל־ דְּבָרֶֽיךָ׃ ",
        "versenonikud": "והנה מחלקות הכהנים והלוים לכל עבודת בית האלהים ועמך בכל מלאכה לכל נדיב בחכמה לכל עבודה והשרים וכל העם לכל דבריך "
    },
    {
        "bookchapter": "דברי הימים א",
        "chapter": "כט",
        "versechapter": "א",
        "bookseder": "דברי הימים",
        "seder": "יא",
        "verseseder": "יג",
        "versenikud": "וַיֹּ֨אמֶר דָּוִ֤יד הַמֶּ֙לֶךְ֙ לְכָל־ הַקָּהָ֔ל שְׁלֹמֹ֨ה בְנִ֥י אֶחָ֛ד בָּֽחַר־ בּ֥וֹ אֱלֹהִ֖ים נַ֣עַר וָרָ֑ךְ וְהַמְּלָאכָ֣ה גְדוֹלָ֔ה כִּ֣י לֹ֤א לְאָדָם֙ הַבִּירָ֔ה כִּ֖י לַיהוָ֥ה אֱלֹהִֽים׃ ",
        "versenonikud": "ויאמר דויד המלך לכל הקהל שלמה בני אחד בחר בו אלהים נער ורך והמלאכה גדולה כי לא לאדם הבירה כי ליהוה אלהים "
    },
    {
        "bookchapter": "דברי הימים א",
        "chapter": "כט",
        "versechapter": "ב",
        "bookseder": "דברי הימים",
        "seder": "יא",
        "verseseder": "יד",
        "versenikud": "וּֽכְכָל־ כֹּחִ֞י הֲכִינ֣וֹתִי לְבֵית־ אֱלֹהַ֗י הַזָּהָ֣ב ׀ לַ֠זָּהָב וְהַכֶּ֨סֶף לַכֶּ֜סֶף וְהַנְּחֹ֣שֶׁת לַנְּחֹ֗שֶׁת הַבַּרְזֶל֙ לַבַּרְזֶ֔ל וְהָעֵצִ֖ים לָעֵצִ֑ים אַבְנֵי־ שֹׁ֨הַם וּמִלּוּאִ֜ים אַבְנֵי־ פ֣וּךְ וְרִקְמָ֗ה וְכֹ֨ל אֶ֧בֶן יְקָרָ֛ה וְאַבְנֵי־ שַׁ֖יִשׁ לָרֹֽב׃ ",
        "versenonikud": "וככל כחי הכינותי לבית אלהי הזהב  לזהב והכסף לכסף והנחשת לנחשת הברזל לברזל והעצים לעצים אבני שהם ומלואים אבני פוך ורקמה וכל אבן יקרה ואבני שיש לרב "
    },
    {
        "bookchapter": "דברי הימים א",
        "chapter": "כט",
        "versechapter": "ג",
        "bookseder": "דברי הימים",
        "seder": "יא",
        "verseseder": "טו",
        "versenikud": "וְע֗וֹד בִּרְצוֹתִי֙ בְּבֵ֣ית אֱלֹהַ֔י יֶשׁ־ לִ֥י סְגֻלָּ֖ה זָהָ֣ב וָכָ֑סֶף נָתַ֤תִּי לְבֵית־ אֱלֹהַי֙ לְמַ֔עְלָה מִכָּל־ הֲכִינ֖וֹתִי לְבֵ֥ית הַקֹּֽדֶשׁ׃ ",
        "versenonikud": "ועוד ברצותי בבית אלהי יש לי סגלה זהב וכסף נתתי לבית אלהי למעלה מכל הכינותי לבית הקדש "
    },
    {
        "bookchapter": "דברי הימים א",
        "chapter": "כט",
        "versechapter": "ד",
        "bookseder": "דברי הימים",
        "seder": "יא",
        "verseseder": "טז",
        "versenikud": "שְׁלֹ֧שֶׁת אֲלָפִ֛ים כִּכְּרֵ֥י זָהָ֖ב מִזְּהַ֣ב אוֹפִ֑יר וְשִׁבְעַ֨ת אֲלָפִ֤ים כִּכַּר־ כֶּ֙סֶף֙ מְזֻקָּ֔ק לָט֖וּחַ קִיר֥וֹת הַבָּתִּֽים׃ ",
        "versenonikud": "שלשת אלפים ככרי זהב מזהב אופיר ושבעת אלפים ככר כסף מזקק לטוח קירות הבתים "
    },
    {
        "bookchapter": "דברי הימים א",
        "chapter": "כט",
        "versechapter": "ה",
        "bookseder": "דברי הימים",
        "seder": "יא",
        "verseseder": "יז",
        "versenikud": "לַזָּהָ֤ב לַזָּהָב֙ וְלַכֶּ֣סֶף לַכֶּ֔סֶף וּלְכָל־ מְלָאכָ֖ה בְּיַ֣ד חָרָשִׁ֑ים וּמִ֣י מִתְנַדֵּ֔ב לְמַלֹּ֥אות יָד֛וֹ הַיּ֖וֹם לַיהוָֽה׃ ",
        "versenonikud": "לזהב לזהב ולכסף לכסף ולכל מלאכה ביד חרשים ומי מתנדב למלאות ידו היום ליהוה "
    },
    {
        "bookchapter": "דברי הימים א",
        "chapter": "כט",
        "versechapter": "ו",
        "bookseder": "דברי הימים",
        "seder": "יא",
        "verseseder": "יח",
        "versenikud": "וַיִּֽתְנַדְּבוּ֩ שָׂרֵ֨י הָאָב֜וֹת וְשָׂרֵ֣י ׀ שִׁבְטֵ֣י יִשְׂרָאֵ֗ל וְשָׂרֵ֤י הָאֲלָפִים֙ וְהַמֵּא֔וֹת וּלְשָׂרֵ֖י מְלֶ֥אכֶת הַמֶּֽלֶךְ׃ ",
        "versenonikud": "ויתנדבו שרי האבות ושרי  שבטי ישראל ושרי האלפים והמאות ולשרי מלאכת המלך "
    },
    {
        "bookchapter": "דברי הימים א",
        "chapter": "כט",
        "versechapter": "ז",
        "bookseder": "דברי הימים",
        "seder": "יא",
        "verseseder": "יט",
        "versenikud": "וַֽיִּתְּנ֞וּ לַעֲבוֹדַ֣ת בֵּית־ הָאֱלֹהִ֗ים זָהָ֞ב כִּכָּרִ֣ים חֲמֵֽשֶׁת־ אֲלָפִים֮ וַאֲדַרְכֹנִ֣ים רִבּוֹ֒ וְכֶ֗סֶף כִּכָּרִים֙ עֲשֶׂ֣רֶת אֲלָפִ֔ים וּנְחֹ֕שֶׁת רִבּ֛וֹ וּשְׁמוֹנַ֥ת אֲלָפִ֖ים כִּכָּרִ֑ים וּבַרְזֶ֖ל מֵֽאָה־ אֶ֥לֶף כִּכָּרִֽים׃ ",
        "versenonikud": "ויתנו לעבודת בית האלהים זהב ככרים חמשת אלפים ואדרכנים רבו וכסף ככרים עשרת אלפים ונחשת רבו ושמונת אלפים ככרים וברזל מאה אלף ככרים "
    },
    {
        "bookchapter": "דברי הימים א",
        "chapter": "כט",
        "versechapter": "ח",
        "bookseder": "דברי הימים",
        "seder": "יא",
        "verseseder": "כ",
        "versenikud": "וְהַנִּמְצָ֤א אִתּוֹ֙ אֲבָנִ֔ים נָתְנ֖וּ לְאוֹצַ֣ר בֵּית־ יְהוָ֑ה עַ֥ל יַד־ יְחִיאֵ֖ל הַגֵּרְשֻׁנִּֽי׃ ",
        "versenonikud": "והנמצא אתו אבנים נתנו לאוצר בית יהוה על יד יחיאל הגרשני "
    },
    {
        "bookchapter": "דברי הימים א",
        "chapter": "כט",
        "versechapter": "ט",
        "bookseder": "דברי הימים",
        "seder": "יא",
        "verseseder": "כא",
        "versenikud": "וַיִּשְׂמְח֤וּ הָעָם֙ עַל־ הִֽתְנַדְּבָ֔ם כִּ֚י בְּלֵ֣ב שָׁלֵ֔ם הִֽתְנַדְּב֖וּ לַיהוָ֑ה וְגַם֙ דָּוִ֣יד הַמֶּ֔לֶךְ שָׂמַ֖ח שִׂמְחָ֥ה גְדוֹלָֽה׃ ",
        "versenonikud": "וישמחו העם על התנדבם כי בלב שלם התנדבו ליהוה וגם דויד המלך שמח שמחה גדולה "
    },
    {
        "bookchapter": "דברי הימים א",
        "chapter": "כט",
        "versechapter": "י",
        "bookseder": "דברי הימים",
        "seder": "יא",
        "verseseder": "כב",
        "versenikud": "וַיְבָ֤רֶךְ דָּוִיד֙ אֶת־ יְהוָ֔ה לְעֵינֵ֖י כָּל־ הַקָּהָ֑ל וַיֹּ֣אמֶר דָּוִ֗יד בָּר֨וּךְ אַתָּ֤ה יְהוָה֙ אֱלֹהֵי֙ יִשְׂרָאֵ֣ל אָבִ֔ינוּ מֵעוֹלָ֖ם וְעַד־ עוֹלָֽם׃ ",
        "versenonikud": "ויברך דויד את יהוה לעיני כל הקהל ויאמר דויד ברוך אתה יהוה אלהי ישראל אבינו מעולם ועד עולם "
    },
    {
        "bookchapter": "דברי הימים א",
        "chapter": "כט",
        "versechapter": "יא",
        "bookseder": "דברי הימים",
        "seder": "יא",
        "verseseder": "כג",
        "versenikud": "לְךָ֣ יְ֠הוָה הַגְּדֻלָּ֨ה וְהַגְּבוּרָ֤ה וְהַתִּפְאֶ֙רֶת֙ וְהַנֵּ֣צַח וְהַה֔וֹד כִּי־ כֹ֖ל בַּשָּׁמַ֣יִם וּבָאָ֑רֶץ לְךָ֤ יְהוָה֙ הַמַּמְלָכָ֔ה וְהַמִּתְנַשֵּׂ֖א לְכֹ֥ל ׀ לְרֹֽאשׁ׃ ",
        "versenonikud": "לך יהוה הגדלה והגבורה והתפארת והנצח וההוד כי כל בשמים ובארץ לך יהוה הממלכה והמתנשא לכל  לראש "
    },
    {
        "bookchapter": "דברי הימים א",
        "chapter": "כט",
        "versechapter": "יב",
        "bookseder": "דברי הימים",
        "seder": "יא",
        "verseseder": "כד",
        "versenikud": "וְהָעֹ֤שֶׁר וְהַכָּבוֹד֙ מִלְּפָנֶ֔יךָ וְאַתָּה֙ מוֹשֵׁ֣ל בַּכֹּ֔ל וּבְיָדְךָ֖ כֹּ֣חַ וּגְבוּרָ֑ה וּבְיָ֣דְךָ֔ לְגַדֵּ֥ל וּלְחַזֵּ֖ק לַכֹּֽל׃ ",
        "versenonikud": "והעשר והכבוד מלפניך ואתה מושל בכל ובידך כח וגבורה ובידך לגדל ולחזק לכל "
    },
    {
        "bookchapter": "דברי הימים א",
        "chapter": "כט",
        "versechapter": "יג",
        "bookseder": "דברי הימים",
        "seder": "יא",
        "verseseder": "כה",
        "versenikud": "וְעַתָּ֣ה אֱלֹהֵ֔ינוּ מוֹדִ֥ים אֲנַ֖חְנוּ לָ֑ךְ וּֽמְהַֽלְלִ֖ים לְשֵׁ֥ם תִּפְאַרְתֶּֽךָ׃ ",
        "versenonikud": "ועתה אלהינו מודים אנחנו לך ומהללים לשם תפארתך "
    },
    {
        "bookchapter": "דברי הימים א",
        "chapter": "כט",
        "versechapter": "יד",
        "bookseder": "דברי הימים",
        "seder": "יא",
        "verseseder": "כו",
        "versenikud": "וְכִ֨י מִ֤י אֲנִי֙ וּמִ֣י עַמִּ֔י כִּֽי־ נַעְצֹ֣ר כֹּ֔חַ לְהִתְנַדֵּ֖ב כָּזֹ֑את כִּֽי־ מִמְּךָ֣ הַכֹּ֔ל וּמִיָּדְךָ֖ נָתַ֥נּוּ לָֽךְ׃ ",
        "versenonikud": "וכי מי אני ומי עמי כי נעצר כח להתנדב כזאת כי ממך הכל ומידך נתנו לך "
    },
    {
        "bookchapter": "דברי הימים א",
        "chapter": "כט",
        "versechapter": "טו",
        "bookseder": "דברי הימים",
        "seder": "יא",
        "verseseder": "כז",
        "versenikud": "כִּֽי־ גֵרִ֨ים אֲנַ֧חְנוּ לְפָנֶ֛יךָ וְתוֹשָׁבִ֖ים כְּכָל־ אֲבֹתֵ֑ינוּ כַּצֵּ֧ל ׀ יָמֵ֛ינוּ עַל־ הָאָ֖רֶץ וְאֵ֥ין מִקְוֶֽה׃ ",
        "versenonikud": "כי גרים אנחנו לפניך ותושבים ככל אבתינו כצל  ימינו על הארץ ואין מקוה "
    },
    {
        "bookchapter": "דברי הימים א",
        "chapter": "כט",
        "versechapter": "טז",
        "bookseder": "דברי הימים",
        "seder": "יא",
        "verseseder": "כח",
        "versenikud": "יְהוָ֣ה אֱלֹהֵ֔ינוּ כֹ֣ל הֶהָמ֤וֹן הַזֶּה֙ אֲשֶׁ֣ר הֲכִינֹ֔נוּ לִבְנֽוֹת־ לְךָ֥ בַ֖יִת לְשֵׁ֣ם קָדְשֶׁ֑ךָ מִיָּדְךָ֥ היא ה֖וּא וּלְךָ֥ הַכֹּֽל׃ ",
        "versenonikud": "יהוה אלהינו כל ההמון הזה אשר הכיננו לבנות לך בית לשם קדשך מידך היא הוא ולך הכל "
    },
    {
        "bookchapter": "דברי הימים א",
        "chapter": "כט",
        "versechapter": "יז",
        "bookseder": "דברי הימים",
        "seder": "יא",
        "verseseder": "כט",
        "versenikud": "וְיָדַ֣עְתִּי אֱלֹהַ֔י כִּ֤י אַתָּה֙ בֹּחֵ֣ן לֵבָ֔ב וּמֵישָׁרִ֖ים תִּרְצֶ֑ה אֲנִ֗י בְּיֹ֤שֶׁר לְבָבִי֙ הִתְנַדַּ֣בְתִּי כָל־ אֵ֔לֶּה וְעַתָּ֗ה עַמְּךָ֙ הַנִּמְצְאוּ־ פֹ֔ה רָאִ֥יתִי בְשִׂמְחָ֖ה לְהִֽתְנַדֶּב־ לָֽךְ׃ ",
        "versenonikud": "וידעתי אלהי כי אתה בחן לבב ומישרים תרצה אני בישר לבבי התנדבתי כל אלה ועתה עמך הנמצאו פה ראיתי בשמחה להתנדב לך "
    },
    {
        "bookchapter": "דברי הימים א",
        "chapter": "כט",
        "versechapter": "יח",
        "bookseder": "דברי הימים",
        "seder": "יא",
        "verseseder": "ל",
        "versenikud": "יְהוָ֗ה אֱ֠לֹהֵי אַבְרָהָ֞ם יִצְחָ֤ק וְיִשְׂרָאֵל֙ אֲבֹתֵ֔ינוּ שֳׁמְרָה־ זֹּ֣את לְעוֹלָ֔ם לְיֵ֥צֶר מַחְשְׁב֖וֹת לְבַ֣ב עַמֶּ֑ךָ וְהָכֵ֥ן לְבָבָ֖ם אֵלֶֽיךָ׃ ",
        "versenonikud": "יהוה אלהי אברהם יצחק וישראל אבתינו שמרה זאת לעולם ליצר מחשבות לבב עמך והכן לבבם אליך "
    },
    {
        "bookchapter": "דברי הימים א",
        "chapter": "כט",
        "versechapter": "יט",
        "bookseder": "דברי הימים",
        "seder": "יא",
        "verseseder": "לא",
        "versenikud": "וְלִשְׁלֹמֹ֣ה בְנִ֗י תֵּ֚ן לֵבָ֣ב שָׁלֵ֔ם לִשְׁמוֹר֙ מִצְוֺתֶ֔יךָ עֵדְוֺתֶ֖יךָ וְחֻקֶּ֑יךָ וְלַעֲשׂ֣וֹת הַכֹּ֔ל וְלִבְנ֖וֹת הַבִּירָ֥ה אֲשֶׁר־ הֲכִינֽוֹתִי׃ ",
        "versenonikud": "ולשלמה בני תן לבב שלם לשמור מצותיך עדותיך וחקיך ולעשות הכל ולבנות הבירה אשר הכינותי "
    },
    {
        "bookchapter": "דברי הימים א",
        "chapter": "כט",
        "versechapter": "כ",
        "bookseder": "דברי הימים",
        "seder": "יא",
        "verseseder": "לב",
        "versenikud": "וַיֹּ֤אמֶר דָּוִיד֙ לְכָל־ הַקָּהָ֔ל בָּֽרְכוּ־ נָ֖א אֶת־ יְהוָ֣ה אֱלֹהֵיכֶ֑ם וַיְבָרֲכ֣וּ כָֽל־ הַקָּהָ֗ל לַיהוָה֙ אֱלֹהֵ֣י אֲבֹֽתֵיהֶ֔ם וַיִּקְּד֧וּ וַיִּֽשְׁתַּחֲו֛וּ לַיהוָ֖ה וְלַמֶּֽלֶךְ׃ ",
        "versenonikud": "ויאמר דויד לכל הקהל ברכו נא את יהוה אלהיכם ויברכו כל הקהל ליהוה אלהי אבתיהם ויקדו וישתחוו ליהוה ולמלך "
    },
    {
        "bookchapter": "דברי הימים א",
        "chapter": "כט",
        "versechapter": "כא",
        "bookseder": "דברי הימים",
        "seder": "יא",
        "verseseder": "לג",
        "versenikud": "וַיִּזְבְּח֣וּ לַיהוָ֣ה ׀ זְ֠בָחִים וַיַּעֲל֨וּ עֹל֜וֹת לַיהוָ֗ה לְֽמָחֳרַת֮ הַיּ֣וֹם הַהוּא֒ פָּרִ֨ים אֶ֜לֶף אֵילִ֥ים אֶ֛לֶף כְּבָשִׂ֥ים אֶ֖לֶף וְנִסְכֵּיהֶ֑ם וּזְבָחִ֥ים לָרֹ֖ב לְכָל־ יִשְׂרָאֵֽל׃ ",
        "versenonikud": "ויזבחו ליהוה  זבחים ויעלו עלות ליהוה למחרת היום ההוא פרים אלף אילים אלף כבשים אלף ונסכיהם וזבחים לרב לכל ישראל "
    },
    {
        "bookchapter": "דברי הימים א",
        "chapter": "כט",
        "versechapter": "כב",
        "bookseder": "דברי הימים",
        "seder": "יא",
        "verseseder": "לד",
        "versenikud": "וַיֹּאכְל֨וּ וַיִּשְׁתּ֜וּ לִפְנֵ֧י יְהוָ֛ה בַּיּ֥וֹם הַה֖וּא בְּשִׂמְחָ֣ה גְדוֹלָ֑ה וַיַּמְלִ֤יכוּ שֵׁנִית֙ לִשְׁלֹמֹ֣ה בֶן־ דָּוִ֔יד וַיִּמְשְׁח֧וּ לַיהוָ֛ה לְנָגִ֥יד וּלְצָד֖וֹק לְכֹהֵֽן׃ ",
        "versenonikud": "ויאכלו וישתו לפני יהוה ביום ההוא בשמחה גדולה וימליכו שנית לשלמה בן דויד וימשחו ליהוה לנגיד ולצדוק לכהן "
    },
    {
        "bookchapter": "דברי הימים א",
        "chapter": "כט",
        "versechapter": "כג",
        "bookseder": "דברי הימים",
        "seder": "יא",
        "verseseder": "לה",
        "versenikud": "וַיֵּ֣שֶׁב שְׁ֠לֹמֹה עַל־ כִּסֵּ֨א יְהוָ֧ה ׀ לְמֶ֛לֶךְ תַּֽחַת־ דָּוִ֥יד אָבִ֖יו וַיַּצְלַ֑ח וַיִּשְׁמְע֥וּ אֵלָ֖יו כָּל־ יִשְׂרָאֵֽל׃ ",
        "versenonikud": "וישב שלמה על כסא יהוה  למלך תחת דויד אביו ויצלח וישמעו אליו כל ישראל "
    },
    {
        "bookchapter": "דברי הימים א",
        "chapter": "כט",
        "versechapter": "כד",
        "bookseder": "דברי הימים",
        "seder": "יא",
        "verseseder": "לו",
        "versenikud": "וְכָל־ הַשָּׂרִים֙ וְהַגִּבֹּרִ֔ים וְגַ֕ם כָּל־ בְּנֵ֖י הַמֶּ֣לֶךְ דָּוִ֑יד נָ֣תְנוּ יָ֔ד תַּ֖חַת שְׁלֹמֹ֥ה הַמֶּֽלֶךְ׃ ",
        "versenonikud": "וכל השרים והגברים וגם כל בני המלך דויד נתנו יד תחת שלמה המלך "
    },
    {
        "bookchapter": "דברי הימים א",
        "chapter": "כט",
        "versechapter": "כה",
        "bookseder": "דברי הימים",
        "seder": "יא",
        "verseseder": "לז",
        "versenikud": "וַיְגַדֵּ֨ל יְהוָ֤ה אֶת־ שְׁלֹמֹה֙ לְמַ֔עְלָה לְעֵינֵ֖י כָּל־ יִשְׂרָאֵ֑ל וַיִּתֵּ֤ן עָלָיו֙ ה֣וֹד מַלְכ֔וּת אֲ֠שֶׁר לֹֽא־ הָיָ֧ה עַל־ כָּל־ מֶ֛לֶךְ לְפָנָ֖יו עַל־ יִשְׂרָאֵֽל׃ ",
        "versenonikud": "ויגדל יהוה את שלמה למעלה לעיני כל ישראל ויתן עליו הוד מלכות אשר לא היה על כל מלך לפניו על ישראל "
    },
    {
        "bookchapter": "דברי הימים א",
        "chapter": "כט",
        "versechapter": "כו",
        "bookseder": "דברי הימים",
        "seder": "יא",
        "verseseder": "לח",
        "versenikud": "וְדָוִיד֙ בֶּן־ יִשָׁ֔י מָלַ֖ךְ עַל־ כָּל־ יִשְׂרָאֵֽל׃ ",
        "versenonikud": "ודויד בן ישי מלך על כל ישראל "
    },
    {
        "bookchapter": "דברי הימים א",
        "chapter": "כט",
        "versechapter": "כז",
        "bookseder": "דברי הימים",
        "seder": "יא",
        "verseseder": "לט",
        "versenikud": "וְהַיָּמִ֗ים אֲשֶׁ֤ר מָלַךְ֙ עַל־ יִשְׂרָאֵ֔ל אַרְבָּעִ֖ים שָׁנָ֑ה בְּחֶבְר֤וֹן מָלַךְ֙ שֶׁ֣בַע שָׁנִ֔ים וּבִירוּשָׁלִַ֥ם מָלַ֖ךְ שְׁלֹשִׁ֥ים וְשָׁלֽוֹשׁ׃ ",
        "versenonikud": "והימים אשר מלך על ישראל ארבעים שנה בחברון מלך שבע שנים ובירושלם מלך שלשים ושלוש "
    },
    {
        "bookchapter": "דברי הימים א",
        "chapter": "כט",
        "versechapter": "כח",
        "bookseder": "דברי הימים",
        "seder": "יא",
        "verseseder": "מ",
        "versenikud": "וַיָּ֙מָת֙ בְּשֵׂיבָ֣ה טוֹבָ֔ה שְׂבַ֥ע יָמִ֖ים עֹ֣שֶׁר וְכָב֑וֹד וַיִּמְלֹ֛ךְ שְׁלֹמֹ֥ה בְנ֖וֹ תַּחְתָּֽיו׃ ",
        "versenonikud": "וימת בשיבה טובה שבע ימים עשר וכבוד וימלך שלמה בנו תחתיו "
    },
    {
        "bookchapter": "דברי הימים א",
        "chapter": "כט",
        "versechapter": "כט",
        "bookseder": "דברי הימים",
        "seder": "יא",
        "verseseder": "מא",
        "versenikud": "וְדִבְרֵי֙ דָּוִ֣יד הַמֶּ֔לֶךְ הָרִאשֹׁנִ֖ים וְהָאֲחרֹנִ֑ים הִנָּ֣ם כְּתוּבִ֗ים עַל־ דִּבְרֵי֙ שְׁמוּאֵ֣ל הָרֹאֶ֔ה וְעַל־ דִּבְרֵי֙ נָתָ֣ן הַנָּבִ֔יא וְעַל־ דִּבְרֵ֖י גָּ֥ד הַחֹזֶֽה׃ ",
        "versenonikud": "ודברי דויד המלך הראשנים והאחרנים הנם כתובים על דברי שמואל הראה ועל דברי נתן הנביא ועל דברי גד החזה "
    },
    {
        "bookchapter": "דברי הימים א",
        "chapter": "כט",
        "versechapter": "ל",
        "bookseder": "דברי הימים",
        "seder": "יא",
        "verseseder": "מב",
        "versenikud": "עִ֥ם כָּל־ מַלְכוּת֖וֹ וּגְבוּרָת֑וֹ וְהָעִתִּ֗ים אֲשֶׁ֨ר עָבְר֤וּ עָלָיו֙ וְעַל־ יִשְׂרָאֵ֔ל וְעַ֖ל כָּל־ מַמְלְכ֥וֹת הָאֲרָצֽוֹת׃ ",
        "versenonikud": "עם כל מלכותו וגבורתו והעתים אשר עברו עליו ועל ישראל ועל כל ממלכות הארצות "
    },
    {
        "bookchapter": "דברי הימים ב",
        "chapter": "א",
        "versechapter": "א",
        "bookseder": "דברי הימים",
        "seder": "יא",
        "verseseder": "מג",
        "versenikud": "וַיִּתְחַזֵּ֛ק שְׁלֹמֹ֥ה בֶן־ דָּוִ֖יד עַל־ מַלְכוּת֑וֹ וַיהוָ֤ה אֱלֹהָיו֙ עִמּ֔וֹ וַֽיְגַדְּלֵ֖הוּ לְמָֽעְלָה׃ ",
        "versenonikud": "ויתחזק שלמה בן דויד על מלכותו ויהוה אלהיו עמו ויגדלהו למעלה "
    },
    {
        "bookchapter": "דברי הימים ב",
        "chapter": "א",
        "versechapter": "ב",
        "bookseder": "דברי הימים",
        "seder": "יא",
        "verseseder": "מד",
        "versenikud": "וַיֹּ֣אמֶר שְׁלֹמֹ֣ה לְכָל־ יִשְׂרָאֵ֡ל לְשָׂרֵי֩ הָאֲלָפִ֨ים וְהַמֵּא֜וֹת וְלַשֹּֽׁפְטִ֗ים וּלְכֹ֛ל נָשִׂ֥יא לְכָל־ יִשְׂרָאֵ֖ל רָאשֵׁ֥י הָאָבֽוֹת׃ ",
        "versenonikud": "ויאמר שלמה לכל ישראל לשרי האלפים והמאות ולשפטים ולכל נשיא לכל ישראל ראשי האבות "
    },
    {
        "bookchapter": "דברי הימים ב",
        "chapter": "א",
        "versechapter": "ג",
        "bookseder": "דברי הימים",
        "seder": "יא",
        "verseseder": "מה",
        "versenikud": "וַיֵּלְכ֗וּ שְׁלֹמֹה֙ וְכָל־ הַקָּהָ֣ל עִמּ֔וֹ לַבָּמָ֖ה אֲשֶׁ֣ר בְּגִבְע֑וֹן כִּי־ שָׁ֣ם הָיָ֗ה אֹ֤הֶל מוֹעֵד֙ הָֽאֱלֹהִ֔ים אֲשֶׁ֥ר עָשָׂ֛ה מֹשֶׁ֥ה עֶֽבֶד־ יְהוָ֖ה בַּמִּדְבָּֽר׃ ",
        "versenonikud": "וילכו שלמה וכל הקהל עמו לבמה אשר בגבעון כי שם היה אהל מועד האלהים אשר עשה משה עבד יהוה במדבר "
    },
    {
        "bookchapter": "דברי הימים ב",
        "chapter": "א",
        "versechapter": "ד",
        "bookseder": "דברי הימים",
        "seder": "יא",
        "verseseder": "מו",
        "versenikud": "אֲבָ֗ל אֲר֤וֹן הָאֱלֹהִים֙ הֶעֱלָ֤ה דָוִיד֙ מִקִּרְיַ֣ת יְעָרִ֔ים בַּֽהֵכִ֥ין ל֖וֹ דָּוִ֑יד כִּ֧י נָֽטָה־ ל֛וֹ אֹ֖הֶל בִּירוּשָׁלִָֽם׃ ",
        "versenonikud": "אבל ארון האלהים העלה דויד מקרית יערים בהכין לו דויד כי נטה לו אהל בירושלם "
    },
    {
        "bookchapter": "דברי הימים ב",
        "chapter": "א",
        "versechapter": "ה",
        "bookseder": "דברי הימים",
        "seder": "יא",
        "verseseder": "מז",
        "versenikud": "וּמִזְבַּ֣ח הַנְּחֹ֗שֶׁת אֲשֶׁ֤ר עָשָׂה֙ בְּצַלְאֵל֙ בֶּן־ אוּרִ֣י בֶן־ ח֔וּר שָׂ֕ם לִפְנֵ֖י מִשְׁכַּ֣ן יְהוָ֑ה וַיִּדְרְשֵׁ֥הוּ שְׁלֹמֹ֖ה וְהַקָּהָֽל׃ ",
        "versenonikud": "ומזבח הנחשת אשר עשה בצלאל בן אורי בן חור שם לפני משכן יהוה וידרשהו שלמה והקהל "
    },
    {
        "bookchapter": "דברי הימים ב",
        "chapter": "א",
        "versechapter": "ו",
        "bookseder": "דברי הימים",
        "seder": "יא",
        "verseseder": "מח",
        "versenikud": "וַיַּעַל֩ שְׁלֹמֹ֨ה שָׁ֜ם עַל־ מִזְבַּ֤ח הַנְּחֹ֙שֶׁת֙ לִפְנֵ֣י יְהוָ֔ה אֲשֶׁ֖ר לְאֹ֣הֶל מוֹעֵ֑ד וַיַּ֧עַל עָלָ֛יו עֹל֖וֹת אָֽלֶף׃ ",
        "versenonikud": "ויעל שלמה שם על מזבח הנחשת לפני יהוה אשר לאהל מועד ויעל עליו עלות אלף "
    },
    {
        "bookchapter": "דברי הימים ב",
        "chapter": "א",
        "versechapter": "ז",
        "bookseder": "דברי הימים",
        "seder": "יא",
        "verseseder": "מט",
        "versenikud": "בַּלַּ֣יְלָה הַה֔וּא נִרְאָ֥ה אֱלֹהִ֖ים לִשְׁלֹמֹ֑ה וַיֹּ֣אמֶר ל֔וֹ שְׁאַ֖ל מָ֥ה אֶתֶּן־ לָֽךְ׃ ",
        "versenonikud": "בלילה ההוא נראה אלהים לשלמה ויאמר לו שאל מה אתן לך "
    },
    {
        "bookchapter": "דברי הימים ב",
        "chapter": "א",
        "versechapter": "ח",
        "bookseder": "דברי הימים",
        "seder": "יא",
        "verseseder": "נ",
        "versenikud": "וַיֹּ֤אמֶר שְׁלֹמֹה֙ לֵֽאלֹהִ֔ים אַתָּ֗ה עָשִׂ֛יתָ עִם־ דָּוִ֥יד אָבִ֖י חֶ֣סֶד גָּד֑וֹל וְהִמְלַכְתַּ֖נִי תַּחְתָּֽיו׃ ",
        "versenonikud": "ויאמר שלמה לאלהים אתה עשית עם דויד אבי חסד גדול והמלכתני תחתיו "
    },
    {
        "bookchapter": "דברי הימים ב",
        "chapter": "א",
        "versechapter": "ט",
        "bookseder": "דברי הימים",
        "seder": "יא",
        "verseseder": "נא",
        "versenikud": "עַתָּה֙ יְהוָ֣ה אֱלֹהִ֔ים יֵֽאָמֵן֙ דְּבָ֣רְךָ֔ עִ֖ם דָּוִ֣יד אָבִ֑י כִּ֤י אַתָּה֙ הִמְלַכְתַּ֔נִי עַל־ עַ֕ם רַ֖ב כַּעֲפַ֥ר הָאָֽרֶץ׃ ",
        "versenonikud": "עתה יהוה אלהים יאמן דברך עם דויד אבי כי אתה המלכתני על עם רב כעפר הארץ "
    },
    {
        "bookchapter": "דברי הימים ב",
        "chapter": "א",
        "versechapter": "י",
        "bookseder": "דברי הימים",
        "seder": "יא",
        "verseseder": "נב",
        "versenikud": "עַתָּ֗ה חָכְמָ֤ה וּמַדָּע֙ תֶּן־ לִ֔י וְאֵֽצְאָ֛ה לִפְנֵ֥י הָֽעָם־ הַזֶּ֖ה וְאָב֑וֹאָה כִּֽי־ מִ֣י יִשְׁפֹּ֔ט אֶת־ עַמְּךָ֥ הַזֶּ֖ה הַגָּדֽוֹל׃ ",
        "versenonikud": "עתה חכמה ומדע תן לי ואצאה לפני העם הזה ואבואה כי מי ישפט את עמך הזה הגדול "
    },
    {
        "bookchapter": "דברי הימים ב",
        "chapter": "א",
        "versechapter": "יא",
        "bookseder": "דברי הימים",
        "seder": "יא",
        "verseseder": "נג",
        "versenikud": "וַיֹּ֣אמֶר־ אֱלֹהִ֣ים ׀ לִשְׁלֹמֹ֡ה יַ֣עַן אֲשֶׁר֩ הָיְתָ֨ה זֹ֜את עִם־ לְבָבֶ֗ךָ וְלֹֽא־ שָׁ֠אַלְתָּ עֹ֣שֶׁר נְכָסִ֤ים וְכָבוֹד֙ וְאֵת֙ נֶ֣פֶשׁ שֹׂנְאֶ֔יךָ וְגַם־ יָמִ֥ים רַבִּ֖ים לֹ֣א שָׁאָ֑לְתָּ וַתִּֽשְׁאַל־ לְךָ֙ חָכְמָ֣ה וּמַדָּ֔ע אֲשֶׁ֤ר תִּשְׁפּוֹט֙ אֶת־ עַמִּ֔י אֲשֶׁ֥ר הִמְלַכְתִּ֖יךָ עָלָֽיו׃ ",
        "versenonikud": "ויאמר אלהים  לשלמה יען אשר היתה זאת עם לבבך ולא שאלת עשר נכסים וכבוד ואת נפש שנאיך וגם ימים רבים לא שאלת ותשאל לך חכמה ומדע אשר תשפוט את עמי אשר המלכתיך עליו "
    },
    {
        "bookchapter": "דברי הימים ב",
        "chapter": "א",
        "versechapter": "יב",
        "bookseder": "דברי הימים",
        "seder": "יא",
        "verseseder": "נד",
        "versenikud": "הַֽחָכְמָ֥ה וְהַמַּדָּ֖ע נָת֣וּן לָ֑ךְ וְעֹ֨שֶׁר וּנְכָסִ֤ים וְכָבוֹד֙ אֶתֶּן־ לָ֔ךְ אֲשֶׁ֣ר ׀ לֹא־ הָ֣יָה כֵ֗ן לַמְּלָכִים֙ אֲשֶׁ֣ר לְפָנֶ֔יךָ וְאַחֲרֶ֖יךָ לֹ֥א יִֽהְיֶה־ כֵּֽן׃ ",
        "versenonikud": "החכמה והמדע נתון לך ועשר ונכסים וכבוד אתן לך אשר  לא היה כן למלכים אשר לפניך ואחריך לא יהיה כן "
    },
    {
        "bookchapter": "דברי הימים ב",
        "chapter": "א",
        "versechapter": "יג",
        "bookseder": "דברי הימים",
        "seder": "יא",
        "verseseder": "נה",
        "versenikud": "וַיָּבֹ֨א שְׁלֹמֹ֜ה לַבָּמָ֤ה אֲשֶׁר־ בְּגִבְעוֹן֙ יְר֣וּשָׁלִַ֔ם מִלִּפְנֵ֖י אֹ֣הֶל מוֹעֵ֑ד וַיִּמְלֹ֖ךְ עַל־ יִשְׂרָאֵֽל׃ ",
        "versenonikud": "ויבא שלמה לבמה אשר בגבעון ירושלם מלפני אהל מועד וימלך על ישראל "
    },
    {
        "bookchapter": "דברי הימים ב",
        "chapter": "א",
        "versechapter": "יד",
        "bookseder": "דברי הימים",
        "seder": "יא",
        "verseseder": "נו",
        "versenikud": "וַיֶּאֱסֹ֣ף שְׁלֹמֹה֮ רֶ֣כֶב וּפָרָשִׁים֒ וַֽיְהִי־ ל֗וֹ אֶ֤לֶף וְאַרְבַּע־ מֵאוֹת֙ רֶ֔כֶב וּשְׁנֵים־ עָשָׂ֥ר אֶ֖לֶף פָּרָשִׁ֑ים וַיַּנִּיחֵם֙ בְּעָרֵ֣י הָרֶ֔כֶב וְעִם־ הַמֶּ֖לֶךְ בִּירֽוּשָׁלִָֽם׃ ",
        "versenonikud": "ויאסף שלמה רכב ופרשים ויהי לו אלף וארבע מאות רכב ושנים עשר אלף פרשים ויניחם בערי הרכב ועם המלך בירושלם "
    },
    {
        "bookchapter": "דברי הימים ב",
        "chapter": "א",
        "versechapter": "טו",
        "bookseder": "דברי הימים",
        "seder": "יא",
        "verseseder": "נז",
        "versenikud": "וַיִּתֵּ֨ן הַמֶּ֜לֶךְ אֶת־ הַכֶּ֧סֶף וְאֶת־ הַזָּהָ֛ב בִּירוּשָׁלִַ֖ם כָּאֲבָנִ֑ים וְאֵ֣ת הָאֲרָזִ֗ים נָתַ֛ן כַּשִּׁקְמִ֥ים אֲשֶׁר־ בַּשְּׁפֵלָ֖ה לָרֹֽב׃ ",
        "versenonikud": "ויתן המלך את הכסף ואת הזהב בירושלם כאבנים ואת הארזים נתן כשקמים אשר בשפלה לרב "
    },
    {
        "bookchapter": "דברי הימים ב",
        "chapter": "א",
        "versechapter": "טז",
        "bookseder": "דברי הימים",
        "seder": "יא",
        "verseseder": "נח",
        "versenikud": "וּמוֹצָ֧א הַסּוּסִ֛ים אֲשֶׁ֥ר לִשְׁלֹמֹ֖ה מִמִּצְרָ֑יִם וּמִקְוֵ֕א סֹחֲרֵ֣י הַמֶּ֔לֶךְ מִקְוֵ֥א יִקְח֖וּ בִּמְחִֽיר׃ ",
        "versenonikud": "ומוצא הסוסים אשר לשלמה ממצרים ומקוא סחרי המלך מקוא יקחו במחיר "
    },
    {
        "bookchapter": "דברי הימים ב",
        "chapter": "א",
        "versechapter": "יז",
        "bookseder": "דברי הימים",
        "seder": "יא",
        "verseseder": "נט",
        "versenikud": "וַֽ֠יַּעֲלוּ וַיּוֹצִ֨יאוּ מִמִּצְרַ֤יִם מֶרְכָּבָה֙ בְּשֵׁ֣שׁ מֵא֣וֹת כֶּ֔סֶף וְס֖וּס בַּחֲמִשִּׁ֣ים וּמֵאָ֑ה וְ֠כֵן לְכָל־ מַלְכֵ֧י הַֽחִתִּ֛ים וּמַלְכֵ֥י אֲרָ֖ם בְּיָדָ֥ם יוֹצִֽיאוּ׃ ",
        "versenonikud": "ויעלו ויוציאו ממצרים מרכבה בשש מאות כסף וסוס בחמשים ומאה וכן לכל מלכי החתים ומלכי ארם בידם יוציאו "
    },
    {
        "bookchapter": "דברי הימים ב",
        "chapter": "א",
        "versechapter": "יח",
        "bookseder": "דברי הימים",
        "seder": "יא",
        "verseseder": "ס",
        "versenikud": "וַיֹּ֣אמֶר שְׁלֹמֹ֗ה לִבְנ֥וֹת בַּ֙יִת֙ לְשֵׁ֣ם יְהוָ֔ה וּבַ֖יִת לְמַלְכוּתֽוֹ׃ ",
        "versenonikud": "ויאמר שלמה לבנות בית לשם יהוה ובית למלכותו "
    },
    {
        "bookchapter": "דברי הימים ב",
        "chapter": "ב",
        "versechapter": "א",
        "bookseder": "דברי הימים",
        "seder": "יא",
        "verseseder": "סא",
        "versenikud": "וַיִּסְפֹּ֨ר שְׁלֹמֹ֜ה שִׁבְעִ֥ים אֶ֙לֶף֙ אִ֣ישׁ סַבָּ֔ל וּשְׁמוֹנִ֥ים אֶ֛לֶף אִ֖ישׁ חֹצֵ֣ב בָּהָ֑ר וּמְנַצְּחִ֣ים עֲלֵיהֶ֔ם שְׁלֹ֥שֶׁת אֲלָפִ֖ים וְשֵׁ֥שׁ מֵאֽוֹת׃ ",
        "versenonikud": "ויספר שלמה שבעים אלף איש סבל ושמונים אלף איש חצב בהר ומנצחים עליהם שלשת אלפים ושש מאות "
    },
    {
        "bookchapter": "דברי הימים ב",
        "chapter": "ב",
        "versechapter": "ב",
        "bookseder": "דברי הימים",
        "seder": "יא",
        "verseseder": "סב",
        "versenikud": "וַיִּשְׁלַ֣ח שְׁלֹמֹ֔ה אֶל־ חוּרָ֥ם מֶֽלֶךְ־ צֹ֖ר לֵאמֹ֑ר כַּאֲשֶׁ֤ר עָשִׂ֙יתָ֙ עִם־ דָּוִ֣יד אָבִ֔י וַתִּֽשְׁלַֽח־ ל֣וֹ אֲרָזִ֔ים לִבְנֽוֹת־ ל֥וֹ בַ֖יִת לָשֶׁ֥בֶת בּֽוֹ׃ ",
        "versenonikud": "וישלח שלמה אל חורם מלך צר לאמר כאשר עשית עם דויד אבי ותשלח לו ארזים לבנות לו בית לשבת בו "
    }
]