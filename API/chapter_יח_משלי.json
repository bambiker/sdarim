[
    {
        "bookchapter": "משלי",
        "chapter": "יח",
        "versechapter": "א",
        "bookseder": "משלי",
        "seder": "ד",
        "verseseder": "קכז",
        "versenikud": "לְֽ֭תַאֲוָה יְבַקֵּ֣שׁ נִפְרָ֑ד בְּכָל־ תּ֝וּשִׁיָּ֗ה יִתְגַּלָּֽע׃ ",
        "versenonikud": "לתאוה יבקש נפרד בכל תושיה יתגלע "
    },
    {
        "bookchapter": "משלי",
        "chapter": "יח",
        "versechapter": "ב",
        "bookseder": "משלי",
        "seder": "ד",
        "verseseder": "קכח",
        "versenikud": "לֹֽא־ יַחְפֹּ֣ץ כְּ֭סִיל בִּתְבוּנָ֑ה כִּ֝֗י אִֽם־ בְּהִתְגַּלּ֥וֹת לִבּֽוֹ׃ ",
        "versenonikud": "לא יחפץ כסיל בתבונה כי אם בהתגלות לבו "
    },
    {
        "bookchapter": "משלי",
        "chapter": "יח",
        "versechapter": "ג",
        "bookseder": "משלי",
        "seder": "ד",
        "verseseder": "קכט",
        "versenikud": "בְּֽבוֹא־ רָ֭שָׁע בָּ֣א גַם־ בּ֑וּז וְֽעִם־ קָל֥וֹן חֶרְפָּֽה׃ ",
        "versenonikud": "בבוא רשע בא גם בוז ועם קלון חרפה "
    },
    {
        "bookchapter": "משלי",
        "chapter": "יח",
        "versechapter": "ד",
        "bookseder": "משלי",
        "seder": "ד",
        "verseseder": "קל",
        "versenikud": "מַ֣יִם עֲ֭מֻקִּים דִּבְרֵ֣י פִי־ אִ֑ישׁ נַ֥חַל נֹ֝בֵ֗עַ מְק֣וֹר חָכְמָֽה׃ ",
        "versenonikud": "מים עמקים דברי פי איש נחל נבע מקור חכמה "
    },
    {
        "bookchapter": "משלי",
        "chapter": "יח",
        "versechapter": "ה",
        "bookseder": "משלי",
        "seder": "ד",
        "verseseder": "קלא",
        "versenikud": "שְׂאֵ֣ת פְּנֵי־ רָשָׁ֣ע לֹא־ ט֑וֹב לְהַטּ֥וֹת צַ֝דִּ֗יק בַּמִּשְׁפָּֽט׃ ",
        "versenonikud": "שאת פני רשע לא טוב להטות צדיק במשפט "
    },
    {
        "bookchapter": "משלי",
        "chapter": "יח",
        "versechapter": "ו",
        "bookseder": "משלי",
        "seder": "ד",
        "verseseder": "קלב",
        "versenikud": "שִׂפְתֵ֣י כְ֭סִיל יָבֹ֣אֽוּ בְרִ֑יב וּ֝פִ֗יו לְֽמַהֲלֻמ֥וֹת יִקְרָֽא׃ ",
        "versenonikud": "שפתי כסיל יבאו בריב ופיו למהלמות יקרא "
    },
    {
        "bookchapter": "משלי",
        "chapter": "יח",
        "versechapter": "ז",
        "bookseder": "משלי",
        "seder": "ד",
        "verseseder": "קלג",
        "versenikud": "פִּֽי־ כְ֭סִיל מְחִתָּה־ ל֑וֹ וּ֝שְׂפָתָ֗יו מוֹקֵ֥שׁ נַפְשֽׁוֹ׃ ",
        "versenonikud": "פי כסיל מחתה לו ושפתיו מוקש נפשו "
    },
    {
        "bookchapter": "משלי",
        "chapter": "יח",
        "versechapter": "ח",
        "bookseder": "משלי",
        "seder": "ד",
        "verseseder": "קלד",
        "versenikud": "דִּבְרֵ֣י נִ֭רְגָּן כְּמִֽתְלַהֲמִ֑ים וְ֝הֵ֗ם יָרְד֥וּ חַדְרֵי־ בָֽטֶן׃ ",
        "versenonikud": "דברי נרגן כמתלהמים והם ירדו חדרי בטן "
    },
    {
        "bookchapter": "משלי",
        "chapter": "יח",
        "versechapter": "ט",
        "bookseder": "משלי",
        "seder": "ד",
        "verseseder": "קלה",
        "versenikud": "גַּ֭ם מִתְרַפֶּ֣ה בִמְלַאכְתּ֑וֹ אָ֥ח ה֝֗וּא לְבַ֣עַל מַשְׁחִֽית׃ ",
        "versenonikud": "גם מתרפה במלאכתו אח הוא לבעל משחית "
    },
    {
        "bookchapter": "משלי",
        "chapter": "יח",
        "versechapter": "י",
        "bookseder": "משלי",
        "seder": "ה",
        "verseseder": "א",
        "versenikud": "מִגְדַּל־ עֹ֭ז שֵׁ֣ם יְהוָ֑ה בּֽוֹ־ יָר֖וּץ צַדִּ֣יק וְנִשְׂגָּֽב׃ ",
        "versenonikud": "מגדל עז שם יהוה בו ירוץ צדיק ונשגב "
    },
    {
        "bookchapter": "משלי",
        "chapter": "יח",
        "versechapter": "יא",
        "bookseder": "משלי",
        "seder": "ה",
        "verseseder": "ב",
        "versenikud": "ה֣וֹן עָ֭שִׁיר קִרְיַ֣ת עֻזּ֑וֹ וּכְחוֹמָ֥ה נִ֝שְׂגָּבָ֗ה בְּמַשְׂכִּיתֽוֹ׃ ",
        "versenonikud": "הון עשיר קרית עזו וכחומה נשגבה במשכיתו "
    },
    {
        "bookchapter": "משלי",
        "chapter": "יח",
        "versechapter": "יב",
        "bookseder": "משלי",
        "seder": "ה",
        "verseseder": "ג",
        "versenikud": "לִפְנֵי־ שֶׁ֭בֶר יִגְבַּ֣הּ לֵב־ אִ֑ישׁ וְלִפְנֵ֖י כָב֣וֹד עֲנָוָֽה׃ ",
        "versenonikud": "לפני שבר יגבה לב איש ולפני כבוד ענוה "
    },
    {
        "bookchapter": "משלי",
        "chapter": "יח",
        "versechapter": "יג",
        "bookseder": "משלי",
        "seder": "ה",
        "verseseder": "ד",
        "versenikud": "מֵשִׁ֣יב דָּ֭בָר בְּטֶ֣רֶם יִשְׁמָ֑ע אִוֶּ֥לֶת הִיא־ ל֝֗וֹ וּכְלִמָּֽה׃ ",
        "versenonikud": "משיב דבר בטרם ישמע אולת היא לו וכלמה "
    },
    {
        "bookchapter": "משלי",
        "chapter": "יח",
        "versechapter": "יד",
        "bookseder": "משלי",
        "seder": "ה",
        "verseseder": "ה",
        "versenikud": "רֽוּחַ־ אִ֭ישׁ יְכַלְכֵּ֣ל מַחֲלֵ֑הוּ וְר֥וּחַ נְ֝כֵאָ֗ה מִ֣י יִשָּׂאֶֽנָּה׃ ",
        "versenonikud": "רוח איש יכלכל מחלהו ורוח נכאה מי ישאנה "
    },
    {
        "bookchapter": "משלי",
        "chapter": "יח",
        "versechapter": "טו",
        "bookseder": "משלי",
        "seder": "ה",
        "verseseder": "ו",
        "versenikud": "לֵ֣ב נָ֭בוֹן יִקְנֶה־ דָּ֑עַת וְאֹ֥זֶן חֲ֝כָמִ֗ים תְּבַקֶּשׁ־ דָּֽעַת׃ ",
        "versenonikud": "לב נבון יקנה דעת ואזן חכמים תבקש דעת "
    },
    {
        "bookchapter": "משלי",
        "chapter": "יח",
        "versechapter": "טז",
        "bookseder": "משלי",
        "seder": "ה",
        "verseseder": "ז",
        "versenikud": "מַתָּ֣ן אָ֭דָם יַרְחִ֣יב ל֑וֹ וְלִפְנֵ֖י גְדֹלִ֣ים יַנְחֶֽנּוּ׃ ",
        "versenonikud": "מתן אדם ירחיב לו ולפני גדלים ינחנו "
    },
    {
        "bookchapter": "משלי",
        "chapter": "יח",
        "versechapter": "יז",
        "bookseder": "משלי",
        "seder": "ה",
        "verseseder": "ח",
        "versenikud": "צַדִּ֣יק הָרִאשׁ֣וֹן בְּרִיב֑וֹ יבא־ וּבָֽא־ רֵ֝עֵ֗הוּ וַחֲקָרֽוֹ׃ ",
        "versenonikud": "צדיק הראשון בריבו יבא ובא רעהו וחקרו "
    },
    {
        "bookchapter": "משלי",
        "chapter": "יח",
        "versechapter": "יח",
        "bookseder": "משלי",
        "seder": "ה",
        "verseseder": "ט",
        "versenikud": "מִ֭דְיָנִים יַשְׁבִּ֣ית הַגּוֹרָ֑ל וּבֵ֖ין עֲצוּמִ֣ים יַפְרִֽיד׃ ",
        "versenonikud": "מדינים ישבית הגורל ובין עצומים יפריד "
    },
    {
        "bookchapter": "משלי",
        "chapter": "יח",
        "versechapter": "יט",
        "bookseder": "משלי",
        "seder": "ה",
        "verseseder": "י",
        "versenikud": "אָ֗ח נִפְשָׁ֥ע מִקִּרְיַת־ עֹ֑ז ומדונים וּ֝מִדְיָנִ֗ים כִּבְרִ֥יחַ אַרְמֽוֹן׃ ",
        "versenonikud": "אח נפשע מקרית עז ומדונים ומדינים כבריח ארמון "
    },
    {
        "bookchapter": "משלי",
        "chapter": "יח",
        "versechapter": "כ",
        "bookseder": "משלי",
        "seder": "ה",
        "verseseder": "יא",
        "versenikud": "מִפְּרִ֣י פִי־ אִ֭ישׁ תִּשְׂבַּ֣ע בִּטְנ֑וֹ תְּבוּאַ֖ת שְׂפָתָ֣יו יִשְׂבָּֽע׃ ",
        "versenonikud": "מפרי פי איש תשבע בטנו תבואת שפתיו ישבע "
    },
    {
        "bookchapter": "משלי",
        "chapter": "יח",
        "versechapter": "כא",
        "bookseder": "משלי",
        "seder": "ה",
        "verseseder": "יב",
        "versenikud": "מָ֣וֶת וְ֭חַיִּים בְּיַד־ לָשׁ֑וֹן וְ֝אֹהֲבֶ֗יהָ יֹאכַ֥ל פִּרְיָֽהּ׃ ",
        "versenonikud": "מות וחיים ביד לשון ואהביה יאכל פריה "
    },
    {
        "bookchapter": "משלי",
        "chapter": "יח",
        "versechapter": "כב",
        "bookseder": "משלי",
        "seder": "ה",
        "verseseder": "יג",
        "versenikud": "מָצָ֣א אִ֭שָּׁה מָ֣צָא ט֑וֹב וַיָּ֥פֶק רָ֝צ֗וֹן מֵיְהוָֽה׃ ",
        "versenonikud": "מצא אשה מצא טוב ויפק רצון מיהוה "
    },
    {
        "bookchapter": "משלי",
        "chapter": "יח",
        "versechapter": "כג",
        "bookseder": "משלי",
        "seder": "ה",
        "verseseder": "יד",
        "versenikud": "תַּחֲנוּנִ֥ים יְדַבֶּר־ רָ֑שׁ וְ֝עָשִׁ֗יר יַעֲנֶ֥ה עַזּֽוֹת׃ ",
        "versenonikud": "תחנונים ידבר רש ועשיר יענה עזות "
    },
    {
        "bookchapter": "משלי",
        "chapter": "יח",
        "versechapter": "כד",
        "bookseder": "משלי",
        "seder": "ה",
        "verseseder": "טו",
        "versenikud": "אִ֣ישׁ רֵ֭עִים לְהִתְרֹעֵ֑עַ וְיֵ֥שׁ אֹ֝הֵ֗ב דָּבֵ֥ק מֵאָֽח׃ ",
        "versenonikud": "איש רעים להתרעע ויש אהב דבק מאח "
    }
]