[
    {
        "bookchapter": "שופטים",
        "chapter": "ב",
        "versechapter": "ז",
        "bookseder": "שופטים",
        "seder": "ב",
        "verseseder": "א",
        "versenikud": "וַיַּעַבְד֤וּ הָעָם֙ אֶת־ יְהוָ֔ה כֹּ֖ל יְמֵ֣י יְהוֹשֻׁ֑עַ וְכֹ֣ל ׀ יְמֵ֣י הַזְּקֵנִ֗ים אֲשֶׁ֨ר הֶאֱרִ֤יכוּ יָמִים֙ אַחֲרֵ֣י יְהוֹשׁ֔וּעַ אֲשֶׁ֣ר רָא֗וּ אֵ֣ת כָּל־ מַעֲשֵׂ֤ה יְהוָה֙ הַגָּד֔וֹל אֲשֶׁ֥ר עָשָׂ֖ה לְיִשְׂרָאֵֽל׃ ",
        "versenonikud": "ויעבדו העם את יהוה כל ימי יהושע וכל  ימי הזקנים אשר האריכו ימים אחרי יהושוע אשר ראו את כל מעשה יהוה הגדול אשר עשה לישראל "
    },
    {
        "bookchapter": "שופטים",
        "chapter": "ב",
        "versechapter": "ח",
        "bookseder": "שופטים",
        "seder": "ב",
        "verseseder": "ב",
        "versenikud": "וַיָּ֛מָת יְהוֹשֻׁ֥עַ בִּן־ נ֖וּן עֶ֣בֶד יְהוָ֑ה בֶּן־ מֵאָ֥ה וָעֶ֖שֶׂר שָׁנִֽים׃ ",
        "versenonikud": "וימת יהושע בן נון עבד יהוה בן מאה ועשר שנים "
    },
    {
        "bookchapter": "שופטים",
        "chapter": "ב",
        "versechapter": "ט",
        "bookseder": "שופטים",
        "seder": "ב",
        "verseseder": "ג",
        "versenikud": "וַיִּקְבְּר֤וּ אוֹתוֹ֙ בִּגְב֣וּל נַחֲלָת֔וֹ בְּתִמְנַת־ חֶ֖רֶס בְּהַ֣ר אֶפְרָ֑יִם מִצְּפ֖וֹן לְהַר־ גָּֽעַשׁ׃ ",
        "versenonikud": "ויקברו אותו בגבול נחלתו בתמנת חרס בהר אפרים מצפון להר געש "
    },
    {
        "bookchapter": "שופטים",
        "chapter": "ב",
        "versechapter": "י",
        "bookseder": "שופטים",
        "seder": "ב",
        "verseseder": "ד",
        "versenikud": "וְגַם֙ כָּל־ הַדּ֣וֹר הַה֔וּא נֶאֶסְפ֖וּ אֶל־ אֲבוֹתָ֑יו וַיָּקָם֩ דּ֨וֹר אַחֵ֜ר אַחֲרֵיהֶ֗ם אֲשֶׁ֤ר לֹא־ יָֽדְעוּ֙ אֶת־ יְהוָ֔ה וְגַם֙ אֶת־ הַֽמַּעֲשֶׂ֔ה אֲשֶׁ֥ר עָשָׂ֖ה לְיִשְׂרָאֵֽל׃ ",
        "versenonikud": "וגם כל הדור ההוא נאספו אל אבותיו ויקם דור אחר אחריהם אשר לא ידעו את יהוה וגם את המעשה אשר עשה לישראל "
    },
    {
        "bookchapter": "שופטים",
        "chapter": "ב",
        "versechapter": "יא",
        "bookseder": "שופטים",
        "seder": "ב",
        "verseseder": "ה",
        "versenikud": "וַיַּעֲשׂ֧וּ בְנֵֽי־ יִשְׂרָאֵ֛ל אֶת־ הָרַ֖ע בְּעֵינֵ֣י יְהוָ֑ה וַיַּעַבְד֖וּ אֶת־ הַבְּעָלִֽים׃ ",
        "versenonikud": "ויעשו בני ישראל את הרע בעיני יהוה ויעבדו את הבעלים "
    },
    {
        "bookchapter": "שופטים",
        "chapter": "ב",
        "versechapter": "יב",
        "bookseder": "שופטים",
        "seder": "ב",
        "verseseder": "ו",
        "versenikud": "וַיַּעַזְב֞וּ אֶת־ יְהוָ֣ה ׀ אֱלֹהֵ֣י אֲבוֹתָ֗ם הַמּוֹצִ֣יא אוֹתָם֮ מֵאֶ֣רֶץ מִצְרַיִם֒ וַיֵּלְכ֞וּ אַחֲרֵ֣י ׀ אֱלֹהִ֣ים אֲחֵרִ֗ים מֵאֱלֹהֵ֤י הָֽעַמִּים֙ אֲשֶׁר֙ סְבִיב֣וֹתֵיהֶ֔ם וַיִּֽשְׁתַּחֲו֖וּ לָהֶ֑ם וַיַּכְעִ֖סוּ אֶת־ יְהוָֽה׃ ",
        "versenonikud": "ויעזבו את יהוה  אלהי אבותם המוציא אותם מארץ מצרים וילכו אחרי  אלהים אחרים מאלהי העמים אשר סביבותיהם וישתחוו להם ויכעסו את יהוה "
    },
    {
        "bookchapter": "שופטים",
        "chapter": "ב",
        "versechapter": "יג",
        "bookseder": "שופטים",
        "seder": "ב",
        "verseseder": "ז",
        "versenikud": "וַיַּעַזְב֖וּ אֶת־ יְהוָ֑ה וַיַּעַבְד֥וּ לַבַּ֖עַל וְלָעַשְׁתָּרֽוֹת׃ ",
        "versenonikud": "ויעזבו את יהוה ויעבדו לבעל ולעשתרות "
    },
    {
        "bookchapter": "שופטים",
        "chapter": "ב",
        "versechapter": "יד",
        "bookseder": "שופטים",
        "seder": "ב",
        "verseseder": "ח",
        "versenikud": "וַיִּֽחַר־ אַ֤ף יְהוָה֙ בְּיִשְׂרָאֵ֔ל וַֽיִּתְּנֵם֙ בְּיַד־ שֹׁסִ֔ים וַיָּשֹׁ֖סּוּ אוֹתָ֑ם וַֽיִּמְכְּרֵ֞ם בְּיַ֤ד אֽוֹיְבֵיהֶם֙ מִסָּבִ֔יב וְלֹֽא־ יָכְל֣וּ ע֔וֹד לַעֲמֹ֖ד לִפְנֵ֥י אוֹיְבֵיהֶֽם׃ ",
        "versenonikud": "ויחר אף יהוה בישראל ויתנם ביד שסים וישסו אותם וימכרם ביד אויביהם מסביב ולא יכלו עוד לעמד לפני אויביהם "
    },
    {
        "bookchapter": "שופטים",
        "chapter": "ב",
        "versechapter": "טו",
        "bookseder": "שופטים",
        "seder": "ב",
        "verseseder": "ט",
        "versenikud": "בְּכֹ֣ל ׀ אֲשֶׁ֣ר יָצְא֗וּ יַד־ יְהוָה֙ הָיְתָה־ בָּ֣ם לְרָעָ֔ה כַּֽאֲשֶׁר֙ דִּבֶּ֣ר יְהוָ֔ה וְכַאֲשֶׁ֛ר נִשְׁבַּ֥ע יְהוָ֖ה לָהֶ֑ם וַיֵּ֥צֶר לָהֶ֖ם מְאֹֽד׃ ",
        "versenonikud": "בכל  אשר יצאו יד יהוה היתה בם לרעה כאשר דבר יהוה וכאשר נשבע יהוה להם ויצר להם מאד "
    },
    {
        "bookchapter": "שופטים",
        "chapter": "ב",
        "versechapter": "טז",
        "bookseder": "שופטים",
        "seder": "ב",
        "verseseder": "י",
        "versenikud": "וַיָּ֥קֶם יְהוָ֖ה שֹֽׁפְטִ֑ים וַיּ֣וֹשִׁיע֔וּם מִיַּ֖ד שֹׁסֵיהֶֽם׃ ",
        "versenonikud": "ויקם יהוה שפטים ויושיעום מיד שסיהם "
    },
    {
        "bookchapter": "שופטים",
        "chapter": "ב",
        "versechapter": "יז",
        "bookseder": "שופטים",
        "seder": "ב",
        "verseseder": "יא",
        "versenikud": "וְגַ֤ם אֶל־ שֹֽׁפְטֵיהֶם֙ לֹ֣א שָׁמֵ֔עוּ כִּ֣י זָנ֗וּ אַֽחֲרֵי֙ אֱלֹהִ֣ים אֲחֵרִ֔ים וַיִּֽשְׁתַּחֲו֖וּ לָהֶ֑ם סָ֣רוּ מַהֵ֗ר מִן־ הַדֶּ֜רֶךְ אֲשֶׁ֨ר הָלְכ֧וּ אֲבוֹתָ֛ם לִשְׁמֹ֥עַ מִצְוֺת־ יְהוָ֖ה לֹא־ עָ֥שׂוּ כֵֽן׃ ",
        "versenonikud": "וגם אל שפטיהם לא שמעו כי זנו אחרי אלהים אחרים וישתחוו להם סרו מהר מן הדרך אשר הלכו אבותם לשמע מצות יהוה לא עשו כן "
    },
    {
        "bookchapter": "שופטים",
        "chapter": "ב",
        "versechapter": "יח",
        "bookseder": "שופטים",
        "seder": "ב",
        "verseseder": "יב",
        "versenikud": "וְכִֽי־ הֵקִ֨ים יְהוָ֥ה ׀ לָהֶם֮ שֹֽׁפְטִים֒ וְהָיָ֤ה יְהוָה֙ עִם־ הַשֹּׁפֵ֔ט וְהֽוֹשִׁיעָם֙ מִיַּ֣ד אֹֽיְבֵיהֶ֔ם כֹּ֖ל יְמֵ֣י הַשּׁוֹפֵ֑ט כִּֽי־ יִנָּחֵ֤ם יְהוָה֙ מִנַּֽאֲקָתָ֔ם מִפְּנֵ֥י לֹחֲצֵיהֶ֖ם וְדֹחֲקֵיהֶֽם׃ ",
        "versenonikud": "וכי הקים יהוה  להם שפטים והיה יהוה עם השפט והושיעם מיד איביהם כל ימי השופט כי ינחם יהוה מנאקתם מפני לחציהם ודחקיהם "
    },
    {
        "bookchapter": "שופטים",
        "chapter": "ב",
        "versechapter": "יט",
        "bookseder": "שופטים",
        "seder": "ב",
        "verseseder": "יג",
        "versenikud": "וְהָיָ֣ה ׀ בְּמ֣וֹת הַשּׁוֹפֵ֗ט יָשֻׁ֙בוּ֙ וְהִשְׁחִ֣יתוּ מֵֽאֲבוֹתָ֔ם לָלֶ֗כֶת אַֽחֲרֵי֙ אֱלֹהִ֣ים אֲחֵרִ֔ים לְעָבְדָ֖ם וּלְהִשְׁתַּחֲוֺ֣ת לָהֶ֑ם לֹ֤א הִפִּ֙ילוּ֙ מִמַּ֣עַלְלֵיהֶ֔ם וּמִדַּרְכָּ֖ם הַקָּשָֽׁה׃ ",
        "versenonikud": "והיה  במות השופט ישבו והשחיתו מאבותם ללכת אחרי אלהים אחרים לעבדם ולהשתחות להם לא הפילו ממעלליהם ומדרכם הקשה "
    },
    {
        "bookchapter": "שופטים",
        "chapter": "ב",
        "versechapter": "כ",
        "bookseder": "שופטים",
        "seder": "ב",
        "verseseder": "יד",
        "versenikud": "וַיִּֽחַר־ אַ֥ף יְהוָ֖ה בְּיִשְׂרָאֵ֑ל וַיֹּ֗אמֶר יַעַן֩ אֲשֶׁ֨ר עָבְר֜וּ הַגּ֣וֹי הַזֶּ֗ה אֶת־ בְּרִיתִי֙ אֲשֶׁ֣ר צִוִּ֣יתִי אֶת־ אֲבוֹתָ֔ם וְלֹ֥א שָׁמְע֖וּ לְקוֹלִֽי׃ ",
        "versenonikud": "ויחר אף יהוה בישראל ויאמר יען אשר עברו הגוי הזה את בריתי אשר צויתי את אבותם ולא שמעו לקולי "
    },
    {
        "bookchapter": "שופטים",
        "chapter": "ב",
        "versechapter": "כא",
        "bookseder": "שופטים",
        "seder": "ב",
        "verseseder": "טו",
        "versenikud": "גַּם־ אֲנִי֙ לֹ֣א אוֹסִ֔יף לְהוֹרִ֥ישׁ אִ֖ישׁ מִפְּנֵיהֶ֑ם מִן־ הַגּוֹיִ֛ם אֲשֶׁר־ עָזַ֥ב יְהוֹשֻׁ֖עַ וַיָּמֹֽת׃ ",
        "versenonikud": "גם אני לא אוסיף להוריש איש מפניהם מן הגוים אשר עזב יהושע וימת "
    },
    {
        "bookchapter": "שופטים",
        "chapter": "ב",
        "versechapter": "כב",
        "bookseder": "שופטים",
        "seder": "ב",
        "verseseder": "טז",
        "versenikud": "לְמַ֛עַן נַסּ֥וֹת בָּ֖ם אֶת־ יִשְׂרָאֵ֑ל הֲשֹׁמְרִ֣ים הֵם֩ אֶת־ דֶּ֨רֶךְ יְהוָ֜ה לָלֶ֣כֶת בָּ֗ם כַּאֲשֶׁ֛ר שָׁמְר֥וּ אֲבוֹתָ֖ם אִם־ לֹֽא׃ ",
        "versenonikud": "למען נסות בם את ישראל השמרים הם את דרך יהוה ללכת בם כאשר שמרו אבותם אם לא "
    },
    {
        "bookchapter": "שופטים",
        "chapter": "ב",
        "versechapter": "כג",
        "bookseder": "שופטים",
        "seder": "ב",
        "verseseder": "יז",
        "versenikud": "וַיַּנַּ֤ח יְהוָה֙ אֶת־ הַגּוֹיִ֣ם הָאֵ֔לֶּה לְבִלְתִּ֥י הוֹרִישָׁ֖ם מַהֵ֑ר וְלֹ֥א נְתָנָ֖ם בְּיַד־ יְהוֹשֻֽׁעַ׃ ",
        "versenonikud": "וינח יהוה את הגוים האלה לבלתי הורישם מהר ולא נתנם ביד יהושע "
    },
    {
        "bookchapter": "שופטים",
        "chapter": "ג",
        "versechapter": "א",
        "bookseder": "שופטים",
        "seder": "ב",
        "verseseder": "יח",
        "versenikud": "וְאֵ֤לֶּה הַגּוֹיִם֙ אֲשֶׁ֣ר הִנִּ֣יחַ יְהוָ֔ה לְנַסּ֥וֹת בָּ֖ם אֶת־ יִשְׂרָאֵ֑ל אֵ֚ת כָּל־ אֲשֶׁ֣ר לֹֽא־ יָדְע֔וּ אֵ֖ת כָּל־ מִלְחֲמ֥וֹת כְּנָֽעַן׃ ",
        "versenonikud": "ואלה הגוים אשר הניח יהוה לנסות בם את ישראל את כל אשר לא ידעו את כל מלחמות כנען "
    },
    {
        "bookchapter": "שופטים",
        "chapter": "ג",
        "versechapter": "ב",
        "bookseder": "שופטים",
        "seder": "ב",
        "verseseder": "יט",
        "versenikud": "רַ֗ק לְמַ֙עַן֙ דַּ֚עַת דֹּר֣וֹת בְּנֵֽי־ יִשְׂרָאֵ֔ל לְלַמְּדָ֖ם מִלְחָמָ֑ה רַ֥ק אֲשֶׁר־ לְפָנִ֖ים לֹ֥א יְדָעֽוּם׃ ",
        "versenonikud": "רק למען דעת דרות בני ישראל ללמדם מלחמה רק אשר לפנים לא ידעום "
    },
    {
        "bookchapter": "שופטים",
        "chapter": "ג",
        "versechapter": "ג",
        "bookseder": "שופטים",
        "seder": "ב",
        "verseseder": "כ",
        "versenikud": "חֲמֵ֣שֶׁת ׀ סַרְנֵ֣י פְלִשְׁתִּ֗ים וְכָל־ הַֽכְּנַעֲנִי֙ וְהַצִּ֣ידֹנִ֔י וְהַ֣חִוִּ֔י יֹשֵׁ֖ב הַ֣ר הַלְּבָנ֑וֹן מֵהַר֙ בַּ֣עַל חֶרְמ֔וֹן עַ֖ד לְב֥וֹא חֲמָֽת׃ ",
        "versenonikud": "חמשת  סרני פלשתים וכל הכנעני והצידני והחוי ישב הר הלבנון מהר בעל חרמון עד לבוא חמת "
    },
    {
        "bookchapter": "שופטים",
        "chapter": "ג",
        "versechapter": "ד",
        "bookseder": "שופטים",
        "seder": "ב",
        "verseseder": "כא",
        "versenikud": "וַֽיִּהְי֕וּ לְנַסּ֥וֹת בָּ֖ם אֶת־ יִשְׂרָאֵ֑ל לָדַ֗עַת הֲיִשְׁמְעוּ֙ אֶת־ מִצְוֺ֣ת יְהוָ֔ה אֲשֶׁר־ צִוָּ֥ה אֶת־ אֲבוֹתָ֖ם בְּיַד־ מֹשֶֽׁה׃ ",
        "versenonikud": "ויהיו לנסות בם את ישראל לדעת הישמעו את מצות יהוה אשר צוה את אבותם ביד משה "
    },
    {
        "bookchapter": "שופטים",
        "chapter": "ג",
        "versechapter": "ה",
        "bookseder": "שופטים",
        "seder": "ב",
        "verseseder": "כב",
        "versenikud": "וּבְנֵ֣י יִשְׂרָאֵ֔ל יָשְׁב֖וּ בְּקֶ֣רֶב הַֽכְּנַעֲנִ֑י הַחִתִּ֤י וְהָֽאֱמֹרִי֙ וְהַפְּרִזִּ֔י וְהַחִוִּ֖י וְהַיְבוּסִֽי׃ ",
        "versenonikud": "ובני ישראל ישבו בקרב הכנעני החתי והאמרי והפרזי והחוי והיבוסי "
    },
    {
        "bookchapter": "שופטים",
        "chapter": "ג",
        "versechapter": "ו",
        "bookseder": "שופטים",
        "seder": "ב",
        "verseseder": "כג",
        "versenikud": "וַיִּקְח֨וּ אֶת־ בְּנוֹתֵיהֶ֤ם לָהֶם֙ לְנָשִׁ֔ים וְאֶת־ בְּנוֹתֵיהֶ֖ם נָתְנ֣וּ לִבְנֵיהֶ֑ם וַיַּעַבְד֖וּ אֶת־ אֱלֹהֵיהֶֽם׃ ",
        "versenonikud": "ויקחו את בנותיהם להם לנשים ואת בנותיהם נתנו לבניהם ויעבדו את אלהיהם "
    },
    {
        "bookchapter": "שופטים",
        "chapter": "ג",
        "versechapter": "ז",
        "bookseder": "שופטים",
        "seder": "ב",
        "verseseder": "כד",
        "versenikud": "וַיַּעֲשׂ֨וּ בְנֵי־ יִשְׂרָאֵ֤ל אֶת־ הָרַע֙ בְּעֵינֵ֣י יְהוָ֔ה וַֽיִּשְׁכְּח֖וּ אֶת־ יְהוָ֣ה אֱלֹֽהֵיהֶ֑ם וַיַּעַבְד֥וּ אֶת־ הַבְּעָלִ֖ים וְאֶת־ הָאֲשֵׁרֽוֹת׃ ",
        "versenonikud": "ויעשו בני ישראל את הרע בעיני יהוה וישכחו את יהוה אלהיהם ויעבדו את הבעלים ואת האשרות "
    },
    {
        "bookchapter": "שופטים",
        "chapter": "ג",
        "versechapter": "ח",
        "bookseder": "שופטים",
        "seder": "ב",
        "verseseder": "כה",
        "versenikud": "וַיִּֽחַר־ אַ֤ף יְהוָה֙ בְּיִשְׂרָאֵ֔ל וַֽיִּמְכְּרֵ֗ם בְּיַד֙ כּוּשַׁ֣ן רִשְׁעָתַ֔יִם מֶ֖לֶךְ אֲרַ֣ם נַהֲרָ֑יִם וַיַּעַבְד֧וּ בְנֵֽי־ יִשְׂרָאֵ֛ל אֶת־ כּוּשַׁ֥ן רִשְׁעָתַ֖יִם שְׁמֹנֶ֥ה שָׁנִֽים׃ ",
        "versenonikud": "ויחר אף יהוה בישראל וימכרם ביד כושן רשעתים מלך ארם נהרים ויעבדו בני ישראל את כושן רשעתים שמנה שנים "
    },
    {
        "bookchapter": "שופטים",
        "chapter": "ג",
        "versechapter": "ט",
        "bookseder": "שופטים",
        "seder": "ב",
        "verseseder": "כו",
        "versenikud": "וַיִּזְעֲק֤וּ בְנֵֽי־ יִשְׂרָאֵל֙ אֶל־ יְהוָ֔ה וַיָּ֨קֶם יְהוָ֥ה מוֹשִׁ֛יעַ לִבְנֵ֥י יִשְׂרָאֵ֖ל וַיּֽוֹשִׁיעֵ֑ם אֵ֚ת עָתְנִיאֵ֣ל בֶּן־ קְנַ֔ז אֲחִ֥י כָלֵ֖ב הַקָּטֹ֥ן מִמֶּֽנּוּ׃ ",
        "versenonikud": "ויזעקו בני ישראל אל יהוה ויקם יהוה מושיע לבני ישראל ויושיעם את עתניאל בן קנז אחי כלב הקטן ממנו "
    },
    {
        "bookchapter": "שופטים",
        "chapter": "ג",
        "versechapter": "י",
        "bookseder": "שופטים",
        "seder": "ב",
        "verseseder": "כז",
        "versenikud": "וַתְּהִ֨י עָלָ֥יו רֽוּחַ־ יְהוָה֮ וַיִּשְׁפֹּ֣ט אֶת־ יִשְׂרָאֵל֒ וַיֵּצֵא֙ לַמִּלְחָמָ֔ה וַיִּתֵּ֤ן יְהוָה֙ בְּיָד֔וֹ אֶת־ כּוּשַׁ֥ן רִשְׁעָתַ֖יִם מֶ֣לֶךְ אֲרָ֑ם וַתָּ֣עָז יָד֔וֹ עַ֖ל כּוּשַׁ֥ן רִשְׁעָתָֽיִם׃ ",
        "versenonikud": "ותהי עליו רוח יהוה וישפט את ישראל ויצא למלחמה ויתן יהוה בידו את כושן רשעתים מלך ארם ותעז ידו על כושן רשעתים "
    },
    {
        "bookchapter": "שופטים",
        "chapter": "ג",
        "versechapter": "יא",
        "bookseder": "שופטים",
        "seder": "ב",
        "verseseder": "כח",
        "versenikud": "וַתִּשְׁקֹ֥ט הָאָ֖רֶץ אַרְבָּעִ֣ים שָׁנָ֑ה וַיָּ֖מָת עָתְנִיאֵ֥ל בֶּן־ קְנַֽז׃ ",
        "versenonikud": "ותשקט הארץ ארבעים שנה וימת עתניאל בן קנז "
    },
    {
        "bookchapter": "שופטים",
        "chapter": "ג",
        "versechapter": "יב",
        "bookseder": "שופטים",
        "seder": "ב",
        "verseseder": "כט",
        "versenikud": "וַיֹּסִ֙פוּ֙ בְּנֵ֣י יִשְׂרָאֵ֔ל לַעֲשׂ֥וֹת הָרַ֖ע בְּעֵינֵ֣י יְהוָ֑ה וַיְחַזֵּ֨ק יְהוָ֜ה אֶת־ עֶגְל֤וֹן מֶֽלֶךְ־ מוֹאָב֙ עַל־ יִשְׂרָאֵ֔ל עַ֛ל כִּֽי־ עָשׂ֥וּ אֶת־ הָרַ֖ע בְּעֵינֵ֥י יְהוָֽה׃ ",
        "versenonikud": "ויספו בני ישראל לעשות הרע בעיני יהוה ויחזק יהוה את עגלון מלך מואב על ישראל על כי עשו את הרע בעיני יהוה "
    },
    {
        "bookchapter": "שופטים",
        "chapter": "ג",
        "versechapter": "יג",
        "bookseder": "שופטים",
        "seder": "ב",
        "verseseder": "ל",
        "versenikud": "וַיֶּאֱסֹ֣ף אֵלָ֔יו אֶת־ בְּנֵ֥י עַמּ֖וֹן וַעֲמָלֵ֑ק וַיֵּ֗לֶךְ וַיַּךְ֙ אֶת־ יִשְׂרָאֵ֔ל וַיִּֽירְשׁ֖וּ אֶת־ עִ֥יר הַתְּמָרִֽים׃ ",
        "versenonikud": "ויאסף אליו את בני עמון ועמלק וילך ויך את ישראל ויירשו את עיר התמרים "
    },
    {
        "bookchapter": "שופטים",
        "chapter": "ג",
        "versechapter": "יד",
        "bookseder": "שופטים",
        "seder": "ב",
        "verseseder": "לא",
        "versenikud": "וַיַּעַבְד֤וּ בְנֵֽי־ יִשְׂרָאֵל֙ אֶת־ עֶגְל֣וֹן מֶֽלֶךְ־ מוֹאָ֔ב שְׁמוֹנֶ֥ה עֶשְׂרֵ֖ה שָׁנָֽה׃ ",
        "versenonikud": "ויעבדו בני ישראל את עגלון מלך מואב שמונה עשרה שנה "
    },
    {
        "bookchapter": "שופטים",
        "chapter": "ג",
        "versechapter": "טו",
        "bookseder": "שופטים",
        "seder": "ב",
        "verseseder": "לב",
        "versenikud": "וַיִּזְעֲק֣וּ בְנֵֽי־ יִשְׂרָאֵל֮ אֶל־ יְהוָה֒ וַיָּקֶם֩ יְהוָ֨ה לָהֶ֜ם מוֹשִׁ֗יעַ אֶת־ אֵה֤וּד בֶּן־ גֵּרָא֙ בֶּן־ הַיְמִינִ֔י אִ֥ישׁ אִטֵּ֖ר יַד־ יְמִינ֑וֹ וַיִּשְׁלְח֨וּ בְנֵי־ יִשְׂרָאֵ֤ל בְּיָדוֹ֙ מִנְחָ֔ה לְעֶגְל֖וֹן מֶ֥לֶךְ מוֹאָֽב׃ ",
        "versenonikud": "ויזעקו בני ישראל אל יהוה ויקם יהוה להם מושיע את אהוד בן גרא בן הימיני איש אטר יד ימינו וישלחו בני ישראל בידו מנחה לעגלון מלך מואב "
    },
    {
        "bookchapter": "שופטים",
        "chapter": "ג",
        "versechapter": "טז",
        "bookseder": "שופטים",
        "seder": "ב",
        "verseseder": "לג",
        "versenikud": "וַיַּעַשׂ֩ ל֨וֹ אֵה֜וּד חֶ֗רֶב וְלָ֛הּ שְׁנֵ֥י פֵי֖וֹת גֹּ֣מֶד אָרְכָּ֑הּ וַיַּחְגֹּ֤ר אוֹתָהּ֙ מִתַּ֣חַת לְמַדָּ֔יו עַ֖ל יֶ֥רֶךְ יְמִינֽוֹ׃ ",
        "versenonikud": "ויעש לו אהוד חרב ולה שני פיות גמד ארכה ויחגר אותה מתחת למדיו על ירך ימינו "
    },
    {
        "bookchapter": "שופטים",
        "chapter": "ג",
        "versechapter": "יז",
        "bookseder": "שופטים",
        "seder": "ב",
        "verseseder": "לד",
        "versenikud": "וַיַּקְרֵב֙ אֶת־ הַמִּנְחָ֔ה לְעֶגְל֖וֹן מֶ֣לֶךְ מוֹאָ֑ב וְעֶגְל֕וֹן אִ֥ישׁ בָּרִ֖יא מְאֹֽד׃ ",
        "versenonikud": "ויקרב את המנחה לעגלון מלך מואב ועגלון איש בריא מאד "
    },
    {
        "bookchapter": "שופטים",
        "chapter": "ג",
        "versechapter": "יח",
        "bookseder": "שופטים",
        "seder": "ב",
        "verseseder": "לה",
        "versenikud": "וַֽיְהִי֙ כַּאֲשֶׁ֣ר כִּלָּ֔ה לְהַקְרִ֖יב אֶת־ הַמִּנְחָ֑ה וַיְשַׁלַּח֙ אֶת־ הָעָ֔ם נֹשְׂאֵ֖י הַמִּנְחָֽה׃ ",
        "versenonikud": "ויהי כאשר כלה להקריב את המנחה וישלח את העם נשאי המנחה "
    },
    {
        "bookchapter": "שופטים",
        "chapter": "ג",
        "versechapter": "יט",
        "bookseder": "שופטים",
        "seder": "ב",
        "verseseder": "לו",
        "versenikud": "וְה֣וּא שָׁ֗ב מִן־ הַפְּסִילִים֙ אֲשֶׁ֣ר אֶת־ הַגִּלְגָּ֔ל וַיֹּ֕אמֶר דְּבַר־ סֵ֥תֶר לִ֛י אֵלֶ֖יךָ הַמֶּ֑לֶךְ וַיֹּ֣אמֶר הָ֔ס וַיֵּֽצְאוּ֙ מֵֽעָלָ֔יו כָּל־ הָעֹמְדִ֖ים עָלָֽיו׃ ",
        "versenonikud": "והוא שב מן הפסילים אשר את הגלגל ויאמר דבר סתר לי אליך המלך ויאמר הס ויצאו מעליו כל העמדים עליו "
    },
    {
        "bookchapter": "שופטים",
        "chapter": "ג",
        "versechapter": "כ",
        "bookseder": "שופטים",
        "seder": "ב",
        "verseseder": "לז",
        "versenikud": "וְאֵה֣וּד ׀ בָּ֣א אֵלָ֗יו וְהֽוּא־ יֹ֠שֵׁב בַּעֲלִיַּ֨ת הַמְּקֵרָ֤ה אֲשֶׁר־ לוֹ֙ לְבַדּ֔וֹ וַיֹּ֣אמֶר אֵה֔וּד דְּבַר־ אֱלֹהִ֥ים לִ֖י אֵלֶ֑יךָ וַיָּ֖קָם מֵעַ֥ל הַכִּסֵּֽא׃ ",
        "versenonikud": "ואהוד  בא אליו והוא ישב בעלית המקרה אשר לו לבדו ויאמר אהוד דבר אלהים לי אליך ויקם מעל הכסא "
    },
    {
        "bookchapter": "שופטים",
        "chapter": "ג",
        "versechapter": "כא",
        "bookseder": "שופטים",
        "seder": "ב",
        "verseseder": "לח",
        "versenikud": "וַיִּשְׁלַ֤ח אֵהוּד֙ אֶת־ יַ֣ד שְׂמֹאל֔וֹ וַיִּקַּח֙ אֶת־ הַחֶ֔רֶב מֵעַ֖ל יֶ֣רֶךְ יְמִינ֑וֹ וַיִּתְקָעֶ֖הָ בְּבִטְנֽוֹ׃ ",
        "versenonikud": "וישלח אהוד את יד שמאלו ויקח את החרב מעל ירך ימינו ויתקעה בבטנו "
    },
    {
        "bookchapter": "שופטים",
        "chapter": "ג",
        "versechapter": "כב",
        "bookseder": "שופטים",
        "seder": "ב",
        "verseseder": "לט",
        "versenikud": "וַיָּבֹ֨א גַֽם־ הַנִּצָּ֜ב אַחַ֣ר הַלַּ֗הַב וַיִּסְגֹּ֤ר הַחֵ֙לֶב֙ בְּעַ֣ד הַלַּ֔הַב כִּ֣י לֹ֥א שָׁלַ֛ף הַחֶ֖רֶב מִבִּטְנ֑וֹ וַיֵּצֵ֖א הַֽפַּרְשְׁדֹֽנָה׃ ",
        "versenonikud": "ויבא גם הנצב אחר הלהב ויסגר החלב בעד הלהב כי לא שלף החרב מבטנו ויצא הפרשדנה "
    },
    {
        "bookchapter": "שופטים",
        "chapter": "ג",
        "versechapter": "כג",
        "bookseder": "שופטים",
        "seder": "ב",
        "verseseder": "מ",
        "versenikud": "וַיֵּצֵ֥א אֵה֖וּד הַֽמִּסְדְּר֑וֹנָה וַיִּסְגֹּ֞ר דַּלְת֧וֹת הָעַלִיָּ֛ה בַּעֲד֖וֹ וְנָעָֽל׃ ",
        "versenonikud": "ויצא אהוד המסדרונה ויסגר דלתות העליה בעדו ונעל "
    },
    {
        "bookchapter": "שופטים",
        "chapter": "ג",
        "versechapter": "כד",
        "bookseder": "שופטים",
        "seder": "ב",
        "verseseder": "מא",
        "versenikud": "וְה֤וּא יָצָא֙ וַעֲבָדָ֣יו בָּ֔אוּ וַיִּרְא֕וּ וְהִנֵּ֛ה דַּלְת֥וֹת הָעֲלִיָּ֖ה נְעֻל֑וֹת וַיֹּ֣אמְר֔וּ אַ֣ךְ מֵסִ֥יךְ ה֛וּא אֶת־ רַגְלָ֖יו בַּחֲדַ֥ר הַמְּקֵרָֽה׃ ",
        "versenonikud": "והוא יצא ועבדיו באו ויראו והנה דלתות העליה נעלות ויאמרו אך מסיך הוא את רגליו בחדר המקרה "
    },
    {
        "bookchapter": "שופטים",
        "chapter": "ג",
        "versechapter": "כה",
        "bookseder": "שופטים",
        "seder": "ב",
        "verseseder": "מב",
        "versenikud": "וַיָּחִ֣ילוּ עַד־ בּ֔וֹשׁ וְהְנֵּ֛ה אֵינֶ֥נּוּ פֹתֵ֖חַ דַּלְת֣וֹת הָֽעֲלִיָּ֑ה וַיִּקְח֤וּ אֶת־ הַמַּפְתֵּ֙חַ֙ וַיִּפְתָּ֔חוּ וְהִנֵּה֙ אֲדֹ֣נֵיהֶ֔ם נֹפֵ֥ל אַ֖רְצָה מֵֽת׃ ",
        "versenonikud": "ויחילו עד בוש והנה איננו פתח דלתות העליה ויקחו את המפתח ויפתחו והנה אדניהם נפל ארצה מת "
    },
    {
        "bookchapter": "שופטים",
        "chapter": "ג",
        "versechapter": "כו",
        "bookseder": "שופטים",
        "seder": "ב",
        "verseseder": "מג",
        "versenikud": "וְאֵה֥וּד נִמְלַ֖ט עַ֣ד הִֽתְמַהְמְהָ֑ם וְהוּא֙ עָבַ֣ר אֶת־ הַפְּסִילִ֔ים וַיִּמָּלֵ֖ט הַשְּׂעִירָֽתָה׃ ",
        "versenonikud": "ואהוד נמלט עד התמהמהם והוא עבר את הפסילים וימלט השעירתה "
    },
    {
        "bookchapter": "שופטים",
        "chapter": "ג",
        "versechapter": "כז",
        "bookseder": "שופטים",
        "seder": "ב",
        "verseseder": "מד",
        "versenikud": "וַיְהִ֣י בְּבוֹא֔וֹ וַיִּתְקַ֥ע בַּשּׁוֹפָ֖ר בְּהַ֣ר אֶפְרָ֑יִם וַיֵּרְד֨וּ עִמּ֧וֹ בְנֵֽי־ יִשְׂרָאֵ֛ל מִן־ הָהָ֖ר וְה֥וּא לִפְנֵיהֶֽם׃ ",
        "versenonikud": "ויהי בבואו ויתקע בשופר בהר אפרים וירדו עמו בני ישראל מן ההר והוא לפניהם "
    },
    {
        "bookchapter": "שופטים",
        "chapter": "ג",
        "versechapter": "כח",
        "bookseder": "שופטים",
        "seder": "ב",
        "verseseder": "מה",
        "versenikud": "וַיֹּ֤אמֶר אֲלֵהֶם֙ רִדְפ֣וּ אַחֲרַ֔י כִּֽי־ נָתַ֨ן יְהוָ֧ה אֶת־ אֹיְבֵיכֶ֛ם אֶת־ מוֹאָ֖ב בְּיֶדְכֶ֑ם וַיֵּרְד֣וּ אַחֲרָ֗יו וַֽיִּלְכְּד֞וּ אֶת־ מַעְבְּר֤וֹת הַיַּרְדֵּן֙ לְמוֹאָ֔ב וְלֹֽא־ נָתְנ֥וּ אִ֖ישׁ לַעֲבֹֽר׃ ",
        "versenonikud": "ויאמר אלהם רדפו אחרי כי נתן יהוה את איביכם את מואב בידכם וירדו אחריו וילכדו את מעברות הירדן למואב ולא נתנו איש לעבר "
    },
    {
        "bookchapter": "שופטים",
        "chapter": "ג",
        "versechapter": "כט",
        "bookseder": "שופטים",
        "seder": "ב",
        "verseseder": "מו",
        "versenikud": "וַיַּכּ֨וּ אֶת־ מוֹאָ֜ב בָּעֵ֣ת הַהִ֗יא כַּעֲשֶׂ֤רֶת אֲלָפִים֙ אִ֔ישׁ כָּל־ שָׁמֵ֖ן וְכָל־ אִ֣ישׁ חָ֑יִל וְלֹ֥א נִמְלַ֖ט אִֽישׁ׃ ",
        "versenonikud": "ויכו את מואב בעת ההיא כעשרת אלפים איש כל שמן וכל איש חיל ולא נמלט איש "
    },
    {
        "bookchapter": "שופטים",
        "chapter": "ג",
        "versechapter": "ל",
        "bookseder": "שופטים",
        "seder": "ב",
        "verseseder": "מז",
        "versenikud": "וַתִּכָּנַ֤ע מוֹאָב֙ בַּיּ֣וֹם הַה֔וּא תַּ֖חַת יַ֣ד יִשְׂרָאֵ֑ל וַתִּשְׁקֹ֥ט הָאָ֖רֶץ שְׁמוֹנִ֥ים שָׁנָֽה׃ ",
        "versenonikud": "ותכנע מואב ביום ההוא תחת יד ישראל ותשקט הארץ שמונים שנה "
    }
]