[
    {
        "bookchapter": "בראשית",
        "chapter": "מה",
        "versechapter": "א",
        "bookseder": "בראשית",
        "seder": "מ",
        "verseseder": "יח",
        "parasha": "ויגש",
        "versenikud": "וְלֹֽא־ יָכֹ֨ל יוֹסֵ֜ף לְהִתְאַפֵּ֗ק לְכֹ֤ל הַנִּצָּבִים֙ עָלָ֔יו וַיִּקְרָ֕א הוֹצִ֥יאוּ כָל־ אִ֖ישׁ מֵעָלָ֑י וְלֹא־ עָ֤מַד אִישׁ֙ אִתּ֔וֹ בְּהִתְוַדַּ֥ע יוֹסֵ֖ף אֶל־ אֶחָֽיו׃ ",
        "versenonikud": "ולא יכל יוסף להתאפק לכל הנצבים עליו ויקרא הוציאו כל איש מעלי ולא עמד איש אתו בהתודע יוסף אל אחיו "
    },
    {
        "bookchapter": "בראשית",
        "chapter": "מה",
        "versechapter": "ב",
        "bookseder": "בראשית",
        "seder": "מ",
        "verseseder": "יט",
        "parasha": "ויגש",
        "versenikud": "וַיִּתֵּ֥ן אֶת־ קֹל֖וֹ בִּבְכִ֑י וַיִּשְׁמְע֣וּ מִצְרַ֔יִם וַיִּשְׁמַ֖ע בֵּ֥ית פַּרְעֹֽה׃ ",
        "versenonikud": "ויתן את קלו בבכי וישמעו מצרים וישמע בית פרעה "
    },
    {
        "bookchapter": "בראשית",
        "chapter": "מה",
        "versechapter": "ג",
        "bookseder": "בראשית",
        "seder": "מ",
        "verseseder": "כ",
        "parasha": "ויגש",
        "versenikud": "וַיֹּ֨אמֶר יוֹסֵ֤ף אֶל־ אֶחָיו֙ אֲנִ֣י יוֹסֵ֔ף הַע֥וֹד אָבִ֖י חָ֑י וְלֹֽא־ יָכְל֤וּ אֶחָיו֙ לַעֲנ֣וֹת אֹת֔וֹ כִּ֥י נִבְהֲל֖וּ מִפָּנָֽיו׃ ",
        "versenonikud": "ויאמר יוסף אל אחיו אני יוסף העוד אבי חי ולא יכלו אחיו לענות אתו כי נבהלו מפניו "
    },
    {
        "bookchapter": "בראשית",
        "chapter": "מה",
        "versechapter": "ד",
        "bookseder": "בראשית",
        "seder": "מ",
        "verseseder": "כא",
        "parasha": "ויגש",
        "versenikud": "וַיֹּ֨אמֶר יוֹסֵ֧ף אֶל־ אֶחָ֛יו גְּשׁוּ־ נָ֥א אֵלַ֖י וַיִּגָּ֑שׁוּ וַיֹּ֗אמֶר אֲנִי֙ יוֹסֵ֣ף אֲחִיכֶ֔ם אֲשֶׁר־ מְכַרְתֶּ֥ם אֹתִ֖י מִצְרָֽיְמָה׃ ",
        "versenonikud": "ויאמר יוסף אל אחיו גשו נא אלי ויגשו ויאמר אני יוסף אחיכם אשר מכרתם אתי מצרימה "
    },
    {
        "bookchapter": "בראשית",
        "chapter": "מה",
        "versechapter": "ה",
        "bookseder": "בראשית",
        "seder": "מ",
        "verseseder": "כב",
        "parasha": "ויגש",
        "versenikud": "וְעַתָּ֣ה ׀ אַל־ תֵּעָ֣צְב֗וּ וְאַל־ יִ֙חַר֙ בְּעֵ֣ינֵיכֶ֔ם כִּֽי־ מְכַרְתֶּ֥ם אֹתִ֖י הֵ֑נָּה כִּ֣י לְמִֽחְיָ֔ה שְׁלָחַ֥נִי אֱלֹהִ֖ים לִפְנֵיכֶֽם׃ ",
        "versenonikud": "ועתה  אל תעצבו ואל יחר בעיניכם כי מכרתם אתי הנה כי למחיה שלחני אלהים לפניכם "
    },
    {
        "bookchapter": "בראשית",
        "chapter": "מה",
        "versechapter": "ו",
        "bookseder": "בראשית",
        "seder": "מ",
        "verseseder": "כג",
        "parasha": "ויגש",
        "versenikud": "כִּי־ זֶ֛ה שְׁנָתַ֥יִם הָרָעָ֖ב בְּקֶ֣רֶב הָאָ֑רֶץ וְעוֹד֙ חָמֵ֣שׁ שָׁנִ֔ים אֲשֶׁ֥ר אֵין־ חָרִ֖ישׁ וְקָצִּֽיר׃ ",
        "versenonikud": "כי זה שנתים הרעב בקרב הארץ ועוד חמש שנים אשר אין חריש וקציר "
    },
    {
        "bookchapter": "בראשית",
        "chapter": "מה",
        "versechapter": "ז",
        "bookseder": "בראשית",
        "seder": "מ",
        "verseseder": "כד",
        "parasha": "ויגש",
        "versenikud": "וַיִּשְׁלָחֵ֤נִי אֱלֹהִים֙ לִפְנֵיכֶ֔ם לָשׂ֥וּם לָכֶ֛ם שְׁאֵרִ֖ית בָּאָ֑רֶץ וּלְהַחֲי֣וֹת לָכֶ֔ם לִפְלֵיטָ֖ה גְּדֹלָֽה׃ ",
        "versenonikud": "וישלחני אלהים לפניכם לשום לכם שארית בארץ ולהחיות לכם לפליטה גדלה "
    },
    {
        "bookchapter": "בראשית",
        "chapter": "מה",
        "versechapter": "ח",
        "bookseder": "בראשית",
        "seder": "מ",
        "verseseder": "כה",
        "parasha": "ויגש",
        "versenikud": "וְעַתָּ֗ה לֹֽא־ אַתֶּ֞ם שְׁלַחְתֶּ֤ם אֹתִי֙ הֵ֔נָּה כִּ֖י הָאֱלֹהִ֑ים וַיְשִׂימֵ֨נִֽי לְאָ֜ב לְפַרְעֹ֗ה וּלְאָדוֹן֙ לְכָל־ בֵּית֔וֹ וּמֹשֵׁ֖ל בְּכָל־ אֶ֥רֶץ מִצְרָֽיִם׃ ",
        "versenonikud": "ועתה לא אתם שלחתם אתי הנה כי האלהים וישימני לאב לפרעה ולאדון לכל ביתו ומשל בכל ארץ מצרים "
    },
    {
        "bookchapter": "בראשית",
        "chapter": "מה",
        "versechapter": "ט",
        "bookseder": "בראשית",
        "seder": "מ",
        "verseseder": "כו",
        "parasha": "ויגש",
        "versenikud": "מַהֲרוּ֮ וַעֲל֣וּ אֶל־ אָבִי֒ וַאֲמַרְתֶּ֣ם אֵלָ֗יו כֹּ֤ה אָמַר֙ בִּנְךָ֣ יוֹסֵ֔ף שָׂמַ֧נִי אֱלֹהִ֛ים לְאָד֖וֹן לְכָל־ מִצְרָ֑יִם רְדָ֥ה אֵלַ֖י אַֽל־ תַּעֲמֹֽד׃ ",
        "versenonikud": "מהרו ועלו אל אבי ואמרתם אליו כה אמר בנך יוסף שמני אלהים לאדון לכל מצרים רדה אלי אל תעמד "
    },
    {
        "bookchapter": "בראשית",
        "chapter": "מה",
        "versechapter": "י",
        "bookseder": "בראשית",
        "seder": "מ",
        "verseseder": "כז",
        "parasha": "ויגש",
        "versenikud": "וְיָשַׁבְתָּ֣ בְאֶֽרֶץ־ גֹּ֗שֶׁן וְהָיִ֤יתָ קָרוֹב֙ אֵלַ֔י אַתָּ֕ה וּבָנֶ֖יךָ וּבְנֵ֣י בָנֶ֑יךָ וְצֹאנְךָ֥ וּבְקָרְךָ֖ וְכָל־ אֲשֶׁר־ לָֽךְ׃ ",
        "versenonikud": "וישבת בארץ גשן והיית קרוב אלי אתה ובניך ובני בניך וצאנך ובקרך וכל אשר לך "
    },
    {
        "bookchapter": "בראשית",
        "chapter": "מה",
        "versechapter": "יא",
        "bookseder": "בראשית",
        "seder": "מ",
        "verseseder": "כח",
        "parasha": "ויגש",
        "versenikud": "וְכִלְכַּלְתִּ֤י אֹֽתְךָ֙ שָׁ֔ם כִּי־ ע֛וֹד חָמֵ֥שׁ שָׁנִ֖ים רָעָ֑ב פֶּן־ תִּוָּרֵ֛שׁ אַתָּ֥ה וּבֵֽיתְךָ֖ וְכָל־ אֲשֶׁר־ לָֽךְ׃ ",
        "versenonikud": "וכלכלתי אתך שם כי עוד חמש שנים רעב פן תורש אתה וביתך וכל אשר לך "
    },
    {
        "bookchapter": "בראשית",
        "chapter": "מה",
        "versechapter": "יב",
        "bookseder": "בראשית",
        "seder": "מ",
        "verseseder": "כט",
        "parasha": "ויגש",
        "versenikud": "וְהִנֵּ֤ה עֵֽינֵיכֶם֙ רֹא֔וֹת וְעֵינֵ֖י אָחִ֣י בִנְיָמִ֑ין כִּי־ פִ֖י הַֽמְדַבֵּ֥ר אֲלֵיכֶֽם׃ ",
        "versenonikud": "והנה עיניכם ראות ועיני אחי בנימין כי פי המדבר אליכם "
    },
    {
        "bookchapter": "בראשית",
        "chapter": "מה",
        "versechapter": "יג",
        "bookseder": "בראשית",
        "seder": "מ",
        "verseseder": "ל",
        "parasha": "ויגש",
        "versenikud": "וְהִגַּדְתֶּ֣ם לְאָבִ֗י אֶת־ כָּל־ כְּבוֹדִי֙ בְּמִצְרַ֔יִם וְאֵ֖ת כָּל־ אֲשֶׁ֣ר רְאִיתֶ֑ם וּמִֽהַרְתֶּ֛ם וְהוֹרַדְתֶּ֥ם אֶת־ אָבִ֖י הֵֽנָּה׃ ",
        "versenonikud": "והגדתם לאבי את כל כבודי במצרים ואת כל אשר ראיתם ומהרתם והורדתם את אבי הנה "
    },
    {
        "bookchapter": "בראשית",
        "chapter": "מה",
        "versechapter": "יד",
        "bookseder": "בראשית",
        "seder": "מ",
        "verseseder": "לא",
        "parasha": "ויגש",
        "versenikud": "וַיִּפֹּ֛ל עַל־ צַוְּארֵ֥י בִנְיָמִֽן־ אָחִ֖יו וַיֵּ֑בְךְּ וּבִנְיָמִ֔ן בָּכָ֖ה עַל־ צַוָּארָֽיו׃ ",
        "versenonikud": "ויפל על צוארי בנימן אחיו ויבך ובנימן בכה על צואריו "
    },
    {
        "bookchapter": "בראשית",
        "chapter": "מה",
        "versechapter": "טו",
        "bookseder": "בראשית",
        "seder": "מ",
        "verseseder": "לב",
        "parasha": "ויגש",
        "versenikud": "וַיְנַשֵּׁ֥ק לְכָל־ אֶחָ֖יו וַיֵּ֣בְךְּ עֲלֵיהֶ֑ם וְאַ֣חֲרֵי כֵ֔ן דִּבְּר֥וּ אֶחָ֖יו אִתּֽוֹ׃ ",
        "versenonikud": "וינשק לכל אחיו ויבך עליהם ואחרי כן דברו אחיו אתו "
    },
    {
        "bookchapter": "בראשית",
        "chapter": "מה",
        "versechapter": "טז",
        "bookseder": "בראשית",
        "seder": "מ",
        "verseseder": "לג",
        "parasha": "ויגש",
        "versenikud": "וְהַקֹּ֣ל נִשְׁמַ֗ע בֵּ֤ית פַּרְעֹה֙ לֵאמֹ֔ר בָּ֖אוּ אֲחֵ֣י יוֹסֵ֑ף וַיִּיטַב֙ בְּעֵינֵ֣י פַרְעֹ֔ה וּבְעֵינֵ֖י עֲבָדָֽיו׃ ",
        "versenonikud": "והקל נשמע בית פרעה לאמר באו אחי יוסף וייטב בעיני פרעה ובעיני עבדיו "
    },
    {
        "bookchapter": "בראשית",
        "chapter": "מה",
        "versechapter": "יז",
        "bookseder": "בראשית",
        "seder": "מ",
        "verseseder": "לד",
        "parasha": "ויגש",
        "versenikud": "וַיֹּ֤אמֶר פַּרְעֹה֙ אֶל־ יוֹסֵ֔ף אֱמֹ֥ר אֶל־ אַחֶ֖יךָ זֹ֣את עֲשׂ֑וּ טַֽעֲנוּ֙ אֶת־ בְּעִ֣ירְכֶ֔ם וּלְכוּ־ בֹ֖אוּ אַ֥רְצָה כְּנָֽעַן׃ ",
        "versenonikud": "ויאמר פרעה אל יוסף אמר אל אחיך זאת עשו טענו את בעירכם ולכו באו ארצה כנען "
    },
    {
        "bookchapter": "בראשית",
        "chapter": "מה",
        "versechapter": "יח",
        "bookseder": "בראשית",
        "seder": "מ",
        "verseseder": "לה",
        "parasha": "ויגש",
        "versenikud": "וּקְח֧וּ אֶת־ אֲבִיכֶ֛ם וְאֶת־ בָּתֵּיכֶ֖ם וּבֹ֣אוּ אֵלָ֑י וְאֶתְּנָ֣ה לָכֶ֗ם אֶת־ טוּב֙ אֶ֣רֶץ מִצְרַ֔יִם וְאִכְל֖וּ אֶת־ חֵ֥לֶב הָאָֽרֶץ׃ ",
        "versenonikud": "וקחו את אביכם ואת בתיכם ובאו אלי ואתנה לכם את טוב ארץ מצרים ואכלו את חלב הארץ "
    },
    {
        "bookchapter": "בראשית",
        "chapter": "מה",
        "versechapter": "יט",
        "bookseder": "בראשית",
        "seder": "מ",
        "verseseder": "לו",
        "parasha": "ויגש",
        "versenikud": "וְאַתָּ֥ה צֻוֵּ֖יתָה זֹ֣את עֲשׂ֑וּ קְחוּ־ לָכֶם֩ מֵאֶ֨רֶץ מִצְרַ֜יִם עֲגָל֗וֹת לְטַפְּכֶם֙ וְלִנְשֵׁיכֶ֔ם וּנְשָׂאתֶ֥ם אֶת־ אֲבִיכֶ֖ם וּבָאתֶֽם׃ ",
        "versenonikud": "ואתה צויתה זאת עשו קחו לכם מארץ מצרים עגלות לטפכם ולנשיכם ונשאתם את אביכם ובאתם "
    },
    {
        "bookchapter": "בראשית",
        "chapter": "מה",
        "versechapter": "כ",
        "bookseder": "בראשית",
        "seder": "מ",
        "verseseder": "לז",
        "parasha": "ויגש",
        "versenikud": "וְעֵ֣ינְכֶ֔ם אַל־ תָּחֹ֖ס עַל־ כְּלֵיכֶ֑ם כִּי־ ט֛וּב כָּל־ אֶ֥רֶץ מִצְרַ֖יִם לָכֶ֥ם הֽוּא׃ ",
        "versenonikud": "ועינכם אל תחס על כליכם כי טוב כל ארץ מצרים לכם הוא "
    },
    {
        "bookchapter": "בראשית",
        "chapter": "מה",
        "versechapter": "כא",
        "bookseder": "בראשית",
        "seder": "מ",
        "verseseder": "לח",
        "parasha": "ויגש",
        "versenikud": "וַיַּֽעֲשׂוּ־ כֵן֙ בְּנֵ֣י יִשְׂרָאֵ֔ל וַיִּתֵּ֨ן לָהֶ֥ם יוֹסֵ֛ף עֲגָל֖וֹת עַל־ פִּ֣י פַרְעֹ֑ה וַיִּתֵּ֥ן לָהֶ֛ם צֵדָ֖ה לַדָּֽרֶךְ׃ ",
        "versenonikud": "ויעשו כן בני ישראל ויתן להם יוסף עגלות על פי פרעה ויתן להם צדה לדרך "
    },
    {
        "bookchapter": "בראשית",
        "chapter": "מה",
        "versechapter": "כב",
        "bookseder": "בראשית",
        "seder": "מ",
        "verseseder": "לט",
        "parasha": "ויגש",
        "versenikud": "לְכֻלָּ֥ם נָתַ֛ן לָאִ֖ישׁ חֲלִפ֣וֹת שְׂמָלֹ֑ת וּלְבִנְיָמִ֤ן נָתַן֙ שְׁלֹ֣שׁ מֵא֣וֹת כֶּ֔סֶף וְחָמֵ֖שׁ חֲלִפֹ֥ת שְׂמָלֹֽת׃ ",
        "versenonikud": "לכלם נתן לאיש חלפות שמלת ולבנימן נתן שלש מאות כסף וחמש חלפת שמלת "
    },
    {
        "bookchapter": "בראשית",
        "chapter": "מה",
        "versechapter": "כג",
        "bookseder": "בראשית",
        "seder": "מ",
        "verseseder": "מ",
        "parasha": "ויגש",
        "versenikud": "וּלְאָבִ֞יו שָׁלַ֤ח כְּזֹאת֙ עֲשָׂרָ֣ה חֲמֹרִ֔ים נֹשְׂאִ֖ים מִטּ֣וּב מִצְרָ֑יִם וְעֶ֣שֶׂר אֲתֹנֹ֡ת נֹֽ֠שְׂאֹת בָּ֣ר וָלֶ֧חֶם וּמָז֛וֹן לְאָבִ֖יו לַדָּֽרֶךְ׃ ",
        "versenonikud": "ולאביו שלח כזאת עשרה חמרים נשאים מטוב מצרים ועשר אתנת נשאת בר ולחם ומזון לאביו לדרך "
    },
    {
        "bookchapter": "בראשית",
        "chapter": "מה",
        "versechapter": "כד",
        "bookseder": "בראשית",
        "seder": "מ",
        "verseseder": "מא",
        "parasha": "ויגש",
        "versenikud": "וַיְשַׁלַּ֥ח אֶת־ אֶחָ֖יו וַיֵּלֵ֑כוּ וַיֹּ֣אמֶר אֲלֵהֶ֔ם אַֽל־ תִּרְגְּז֖וּ בַּדָּֽרֶךְ׃ ",
        "versenonikud": "וישלח את אחיו וילכו ויאמר אלהם אל תרגזו בדרך "
    },
    {
        "bookchapter": "בראשית",
        "chapter": "מה",
        "versechapter": "כה",
        "bookseder": "בראשית",
        "seder": "מ",
        "verseseder": "מב",
        "parasha": "ויגש",
        "versenikud": "וַֽיַּעֲל֖וּ מִמִּצְרָ֑יִם וַיָּבֹ֙אוּ֙ אֶ֣רֶץ כְּנַ֔עַן אֶֽל־ יַעֲקֹ֖ב אֲבִיהֶֽם׃ ",
        "versenonikud": "ויעלו ממצרים ויבאו ארץ כנען אל יעקב אביהם "
    },
    {
        "bookchapter": "בראשית",
        "chapter": "מה",
        "versechapter": "כו",
        "bookseder": "בראשית",
        "seder": "מ",
        "verseseder": "מג",
        "parasha": "ויגש",
        "versenikud": "וַיַּגִּ֨דוּ ל֜וֹ לֵאמֹ֗ר ע֚וֹד יוֹסֵ֣ף חַ֔י וְכִֽי־ ה֥וּא מֹשֵׁ֖ל בְּכָל־ אֶ֣רֶץ מִצְרָ֑יִם וַיָּ֣פָג לִבּ֔וֹ כִּ֥י לֹא־ הֶאֱמִ֖ין לָהֶֽם׃ ",
        "versenonikud": "ויגדו לו לאמר עוד יוסף חי וכי הוא משל בכל ארץ מצרים ויפג לבו כי לא האמין להם "
    },
    {
        "bookchapter": "בראשית",
        "chapter": "מה",
        "versechapter": "כז",
        "bookseder": "בראשית",
        "seder": "מ",
        "verseseder": "מד",
        "parasha": "ויגש",
        "versenikud": "וַיְדַבְּר֣וּ אֵלָ֗יו אֵ֣ת כָּל־ דִּבְרֵ֤י יוֹסֵף֙ אֲשֶׁ֣ר דִּבֶּ֣ר אֲלֵהֶ֔ם וַיַּרְא֙ אֶת־ הָ֣עֲגָל֔וֹת אֲשֶׁר־ שָׁלַ֥ח יוֹסֵ֖ף לָשֵׂ֣את אֹת֑וֹ וַתְּחִ֕י ר֖וּחַ יַעֲקֹ֥ב אֲבִיהֶֽם׃ ",
        "versenonikud": "וידברו אליו את כל דברי יוסף אשר דבר אלהם וירא את העגלות אשר שלח יוסף לשאת אתו ותחי רוח יעקב אביהם "
    },
    {
        "bookchapter": "בראשית",
        "chapter": "מה",
        "versechapter": "כח",
        "bookseder": "בראשית",
        "seder": "מ",
        "verseseder": "מה",
        "parasha": "ויגש",
        "versenikud": "וַיֹּ֙אמֶר֙ יִשְׂרָאֵ֔ל רַ֛ב עוֹד־ יוֹסֵ֥ף בְּנִ֖י חָ֑י אֵֽלְכָ֥ה וְאֶרְאֶ֖נּוּ בְּטֶ֥רֶם אָמֽוּת׃ ",
        "versenonikud": "ויאמר ישראל רב עוד יוסף בני חי אלכה ואראנו בטרם אמות "
    }
]