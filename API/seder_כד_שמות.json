[
    {
        "bookchapter": "שמות",
        "chapter": "לא",
        "versechapter": "א",
        "bookseder": "שמות",
        "seder": "כד",
        "verseseder": "א",
        "parasha": "כי תשא",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "שמות",
        "chapter": "לא",
        "versechapter": "ב",
        "bookseder": "שמות",
        "seder": "כד",
        "verseseder": "ב",
        "parasha": "כי תשא",
        "versenikud": "רְאֵ֖ה קָרָ֣אתִֽי בְשֵׁ֑ם בְּצַלְאֵ֛ל בֶּן־ אוּרִ֥י בֶן־ ח֖וּר לְמַטֵּ֥ה יְהוּדָֽה׃ ",
        "versenonikud": "ראה קראתי בשם בצלאל בן אורי בן חור למטה יהודה "
    },
    {
        "bookchapter": "שמות",
        "chapter": "לא",
        "versechapter": "ג",
        "bookseder": "שמות",
        "seder": "כד",
        "verseseder": "ג",
        "parasha": "כי תשא",
        "versenikud": "וָאֲמַלֵּ֥א אֹת֖וֹ ר֣וּחַ אֱלֹהִ֑ים בְּחָכְמָ֛ה וּבִתְבוּנָ֥ה וּבְדַ֖עַת וּבְכָל־ מְלָאכָֽה׃ ",
        "versenonikud": "ואמלא אתו רוח אלהים בחכמה ובתבונה ובדעת ובכל מלאכה "
    },
    {
        "bookchapter": "שמות",
        "chapter": "לא",
        "versechapter": "ד",
        "bookseder": "שמות",
        "seder": "כד",
        "verseseder": "ד",
        "parasha": "כי תשא",
        "versenikud": "לַחְשֹׁ֖ב מַחֲשָׁבֹ֑ת לַעֲשׂ֛וֹת בַּזָּהָ֥ב וּבַכֶּ֖סֶף וּבַנְּחֹֽשֶׁת׃ ",
        "versenonikud": "לחשב מחשבת לעשות בזהב ובכסף ובנחשת "
    },
    {
        "bookchapter": "שמות",
        "chapter": "לא",
        "versechapter": "ה",
        "bookseder": "שמות",
        "seder": "כד",
        "verseseder": "ה",
        "parasha": "כי תשא",
        "versenikud": "וּבַחֲרֹ֥שֶׁת אֶ֛בֶן לְמַלֹּ֖את וּבַחֲרֹ֣שֶׁת עֵ֑ץ לַעֲשׂ֖וֹת בְּכָל־ מְלָאכָֽה׃ ",
        "versenonikud": "ובחרשת אבן למלאת ובחרשת עץ לעשות בכל מלאכה "
    },
    {
        "bookchapter": "שמות",
        "chapter": "לא",
        "versechapter": "ו",
        "bookseder": "שמות",
        "seder": "כד",
        "verseseder": "ו",
        "parasha": "כי תשא",
        "versenikud": "וַאֲנִ֞י הִנֵּ֧ה נָתַ֣תִּי אִתּ֗וֹ אֵ֣ת אָהֳלִיאָ֞ב בֶּן־ אֲחִֽיסָמָךְ֙ לְמַטֵּה־ דָ֔ן וּבְלֵ֥ב כָּל־ חֲכַם־ לֵ֖ב נָתַ֣תִּי חָכְמָ֑ה וְעָשׂ֕וּ אֵ֖ת כָּל־ אֲשֶׁ֥ר צִוִּיתִֽךָ׃ ",
        "versenonikud": "ואני הנה נתתי אתו את אהליאב בן אחיסמך למטה דן ובלב כל חכם לב נתתי חכמה ועשו את כל אשר צויתך "
    },
    {
        "bookchapter": "שמות",
        "chapter": "לא",
        "versechapter": "ז",
        "bookseder": "שמות",
        "seder": "כד",
        "verseseder": "ז",
        "parasha": "כי תשא",
        "versenikud": "אֵ֣ת ׀ אֹ֣הֶל מוֹעֵ֗ד וְאֶת־ הָֽאָרֹן֙ לָֽעֵדֻ֔ת וְאֶת־ הַכַּפֹּ֖רֶת אֲשֶׁ֣ר עָלָ֑יו וְאֵ֖ת כָּל־ כְּלֵ֥י הָאֹֽהֶל׃ ",
        "versenonikud": "את  אהל מועד ואת הארן לעדת ואת הכפרת אשר עליו ואת כל כלי האהל "
    },
    {
        "bookchapter": "שמות",
        "chapter": "לא",
        "versechapter": "ח",
        "bookseder": "שמות",
        "seder": "כד",
        "verseseder": "ח",
        "parasha": "כי תשא",
        "versenikud": "וְאֶת־ הַשֻּׁלְחָן֙ וְאֶת־ כֵּלָ֔יו וְאֶת־ הַמְּנֹרָ֥ה הַטְּהֹרָ֖ה וְאֶת־ כָּל־ כֵּלֶ֑יהָ וְאֵ֖ת מִזְבַּ֥ח הַקְּטֹֽרֶת׃ ",
        "versenonikud": "ואת השלחן ואת כליו ואת המנרה הטהרה ואת כל כליה ואת מזבח הקטרת "
    },
    {
        "bookchapter": "שמות",
        "chapter": "לא",
        "versechapter": "ט",
        "bookseder": "שמות",
        "seder": "כד",
        "verseseder": "ט",
        "parasha": "כי תשא",
        "versenikud": "וְאֶת־ מִזְבַּ֥ח הָעֹלָ֖ה וְאֶת־ כָּל־ כֵּלָ֑יו וְאֶת־ הַכִּיּ֖וֹר וְאֶת־ כַּנּֽוֹ׃ ",
        "versenonikud": "ואת מזבח העלה ואת כל כליו ואת הכיור ואת כנו "
    },
    {
        "bookchapter": "שמות",
        "chapter": "לא",
        "versechapter": "י",
        "bookseder": "שמות",
        "seder": "כד",
        "verseseder": "י",
        "parasha": "כי תשא",
        "versenikud": "וְאֵ֖ת בִּגְדֵ֣י הַשְּׂרָ֑ד וְאֶת־ בִּגְדֵ֤י הַקֹּ֙דֶשׁ֙ לְאַהֲרֹ֣ן הַכֹּהֵ֔ן וְאֶת־ בִּגְדֵ֥י בָנָ֖יו לְכַהֵֽן׃ ",
        "versenonikud": "ואת בגדי השרד ואת בגדי הקדש לאהרן הכהן ואת בגדי בניו לכהן "
    },
    {
        "bookchapter": "שמות",
        "chapter": "לא",
        "versechapter": "יא",
        "bookseder": "שמות",
        "seder": "כד",
        "verseseder": "יא",
        "parasha": "כי תשא",
        "versenikud": "וְאֵ֨ת שֶׁ֧מֶן הַמִּשְׁחָ֛ה וְאֶת־ קְטֹ֥רֶת הַסַּמִּ֖ים לַקֹּ֑דֶשׁ כְּכֹ֥ל אֲשֶׁר־ צִוִּיתִ֖ךָ יַעֲשֽׂוּ׃ ",
        "versenonikud": "ואת שמן המשחה ואת קטרת הסמים לקדש ככל אשר צויתך יעשו "
    },
    {
        "bookchapter": "שמות",
        "chapter": "לא",
        "versechapter": "יב",
        "bookseder": "שמות",
        "seder": "כד",
        "verseseder": "יב",
        "parasha": "כי תשא",
        "versenikud": "וַיֹּ֥אמֶר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "ויאמר יהוה אל משה לאמר "
    },
    {
        "bookchapter": "שמות",
        "chapter": "לא",
        "versechapter": "יג",
        "bookseder": "שמות",
        "seder": "כד",
        "verseseder": "יג",
        "parasha": "כי תשא",
        "versenikud": "וְאַתָּ֞ה דַּבֵּ֨ר אֶל־ בְּנֵ֤י יִשְׂרָאֵל֙ לֵאמֹ֔ר אַ֥ךְ אֶת־ שַׁבְּתֹתַ֖י תִּשְׁמֹ֑רוּ כִּי֩ א֨וֹת הִ֜וא בֵּינִ֤י וּבֵֽינֵיכֶם֙ לְדֹרֹ֣תֵיכֶ֔ם לָדַ֕עַת כִּ֛י אֲנִ֥י יְהוָ֖ה מְקַדִּשְׁכֶֽם׃ ",
        "versenonikud": "ואתה דבר אל בני ישראל לאמר אך את שבתתי תשמרו כי אות הוא ביני וביניכם לדרתיכם לדעת כי אני יהוה מקדשכם "
    },
    {
        "bookchapter": "שמות",
        "chapter": "לא",
        "versechapter": "יד",
        "bookseder": "שמות",
        "seder": "כד",
        "verseseder": "יד",
        "parasha": "כי תשא",
        "versenikud": "וּשְׁמַרְתֶּם֙ אֶת־ הַשַּׁבָּ֔ת כִּ֛י קֹ֥דֶשׁ הִ֖וא לָכֶ֑ם מְחַֽלְלֶ֙יהָ֙ מ֣וֹת יוּמָ֔ת כִּ֗י כָּל־ הָעֹשֶׂ֥ה בָהּ֙ מְלָאכָ֔ה וְנִכְרְתָ֛ה הַנֶּ֥פֶשׁ הַהִ֖וא מִקֶּ֥רֶב עַמֶּֽיהָ׃ ",
        "versenonikud": "ושמרתם את השבת כי קדש הוא לכם מחלליה מות יומת כי כל העשה בה מלאכה ונכרתה הנפש ההוא מקרב עמיה "
    },
    {
        "bookchapter": "שמות",
        "chapter": "לא",
        "versechapter": "טו",
        "bookseder": "שמות",
        "seder": "כד",
        "verseseder": "טו",
        "parasha": "כי תשא",
        "versenikud": "שֵׁ֣שֶׁת יָמִים֮ יֵעָשֶׂ֣ה מְלָאכָה֒ וּבַיּ֣וֹם הַשְּׁבִיעִ֗י שַׁבַּ֧ת שַׁבָּת֛וֹן קֹ֖דֶשׁ לַיהוָ֑ה כָּל־ הָעֹשֶׂ֧ה מְלָאכָ֛ה בְּי֥וֹם הַשַּׁבָּ֖ת מ֥וֹת יוּמָֽת׃ ",
        "versenonikud": "ששת ימים יעשה מלאכה וביום השביעי שבת שבתון קדש ליהוה כל העשה מלאכה ביום השבת מות יומת "
    },
    {
        "bookchapter": "שמות",
        "chapter": "לא",
        "versechapter": "טז",
        "bookseder": "שמות",
        "seder": "כד",
        "verseseder": "טז",
        "parasha": "כי תשא",
        "versenikud": "וְשָׁמְר֥וּ בְנֵֽי־ יִשְׂרָאֵ֖ל אֶת־ הַשַּׁבָּ֑ת לַעֲשׂ֧וֹת אֶת־ הַשַּׁבָּ֛ת לְדֹרֹתָ֖ם בְּרִ֥ית עוֹלָֽם׃ ",
        "versenonikud": "ושמרו בני ישראל את השבת לעשות את השבת לדרתם ברית עולם "
    },
    {
        "bookchapter": "שמות",
        "chapter": "לא",
        "versechapter": "יז",
        "bookseder": "שמות",
        "seder": "כד",
        "verseseder": "יז",
        "parasha": "כי תשא",
        "versenikud": "בֵּינִ֗י וּבֵין֙ בְּנֵ֣י יִשְׂרָאֵ֔ל א֥וֹת הִ֖וא לְעֹלָ֑ם כִּי־ שֵׁ֣שֶׁת יָמִ֗ים עָשָׂ֤ה יְהוָה֙ אֶת־ הַשָּׁמַ֣יִם וְאֶת־ הָאָ֔רֶץ וּבַיּוֹם֙ הַשְּׁבִיעִ֔י שָׁבַ֖ת וַיִּנָּפַֽשׁ׃ ",
        "versenonikud": "ביני ובין בני ישראל אות הוא לעלם כי ששת ימים עשה יהוה את השמים ואת הארץ וביום השביעי שבת וינפש "
    },
    {
        "bookchapter": "שמות",
        "chapter": "לא",
        "versechapter": "יח",
        "bookseder": "שמות",
        "seder": "כד",
        "verseseder": "יח",
        "parasha": "כי תשא",
        "versenikud": "וַיִּתֵּ֣ן אֶל־ מֹשֶׁ֗ה כְּכַלֹּתוֹ֙ לְדַבֵּ֤ר אִתּוֹ֙ בְּהַ֣ר סִינַ֔י שְׁנֵ֖י לֻחֹ֣ת הָעֵדֻ֑ת לֻחֹ֣ת אֶ֔בֶן כְּתֻבִ֖ים בְּאֶצְבַּ֥ע אֱלֹהִֽים׃ ",
        "versenonikud": "ויתן אל משה ככלתו לדבר אתו בהר סיני שני לחת העדת לחת אבן כתבים באצבע אלהים "
    },
    {
        "bookchapter": "שמות",
        "chapter": "לב",
        "versechapter": "א",
        "bookseder": "שמות",
        "seder": "כד",
        "verseseder": "יט",
        "parasha": "כי תשא",
        "versenikud": "וַיַּ֣רְא הָעָ֔ם כִּֽי־ בֹשֵׁ֥שׁ מֹשֶׁ֖ה לָרֶ֣דֶת מִן־ הָהָ֑ר וַיִּקָּהֵ֨ל הָעָ֜ם עַֽל־ אַהֲרֹ֗ן וַיֹּאמְר֤וּ אֵלָיו֙ ק֣וּם ׀ עֲשֵׂה־ לָ֣נוּ אֱלֹהִ֗ים אֲשֶׁ֤ר יֵֽלְכוּ֙ לְפָנֵ֔ינוּ כִּי־ זֶ֣ה ׀ מֹשֶׁ֣ה הָאִ֗ישׁ אֲשֶׁ֤ר הֶֽעֱלָ֙נוּ֙ מֵאֶ֣רֶץ מִצְרַ֔יִם לֹ֥א יָדַ֖עְנוּ מֶה־ הָ֥יָה לֽוֹ׃ ",
        "versenonikud": "וירא העם כי בשש משה לרדת מן ההר ויקהל העם על אהרן ויאמרו אליו קום  עשה לנו אלהים אשר ילכו לפנינו כי זה  משה האיש אשר העלנו מארץ מצרים לא ידענו מה היה לו "
    },
    {
        "bookchapter": "שמות",
        "chapter": "לב",
        "versechapter": "ב",
        "bookseder": "שמות",
        "seder": "כד",
        "verseseder": "כ",
        "parasha": "כי תשא",
        "versenikud": "וַיֹּ֤אמֶר אֲלֵהֶם֙ אַהֲרֹ֔ן פָּֽרְקוּ֙ נִזְמֵ֣י הַזָּהָ֔ב אֲשֶׁר֙ בְּאָזְנֵ֣י נְשֵׁיכֶ֔ם בְּנֵיכֶ֖ם וּבְנֹתֵיכֶ֑ם וְהָבִ֖יאוּ אֵלָֽי׃ ",
        "versenonikud": "ויאמר אלהם אהרן פרקו נזמי הזהב אשר באזני נשיכם בניכם ובנתיכם והביאו אלי "
    },
    {
        "bookchapter": "שמות",
        "chapter": "לב",
        "versechapter": "ג",
        "bookseder": "שמות",
        "seder": "כד",
        "verseseder": "כא",
        "parasha": "כי תשא",
        "versenikud": "וַיִּתְפָּֽרְקוּ֙ כָּל־ הָעָ֔ם אֶת־ נִזְמֵ֥י הַזָּהָ֖ב אֲשֶׁ֣ר בְּאָזְנֵיהֶ֑ם וַיָּבִ֖יאוּ אֶֽל־ אַהֲרֹֽן׃ ",
        "versenonikud": "ויתפרקו כל העם את נזמי הזהב אשר באזניהם ויביאו אל אהרן "
    },
    {
        "bookchapter": "שמות",
        "chapter": "לב",
        "versechapter": "ד",
        "bookseder": "שמות",
        "seder": "כד",
        "verseseder": "כב",
        "parasha": "כי תשא",
        "versenikud": "וַיִּקַּ֣ח מִיָּדָ֗ם וַיָּ֤צַר אֹתוֹ֙ בַּחֶ֔רֶט וַֽיַּעֲשֵׂ֖הוּ עֵ֣גֶל מַסֵּכָ֑ה וַיֹּ֣אמְר֔וּ אֵ֤לֶּה אֱלֹהֶ֙יךָ֙ יִשְׂרָאֵ֔ל אֲשֶׁ֥ר הֶעֱל֖וּךָ מֵאֶ֥רֶץ מִצְרָֽיִם׃ ",
        "versenonikud": "ויקח מידם ויצר אתו בחרט ויעשהו עגל מסכה ויאמרו אלה אלהיך ישראל אשר העלוך מארץ מצרים "
    },
    {
        "bookchapter": "שמות",
        "chapter": "לב",
        "versechapter": "ה",
        "bookseder": "שמות",
        "seder": "כד",
        "verseseder": "כג",
        "parasha": "כי תשא",
        "versenikud": "וַיַּ֣רְא אַהֲרֹ֔ן וַיִּ֥בֶן מִזְבֵּ֖חַ לְפָנָ֑יו וַיִּקְרָ֤א אַֽהֲרֹן֙ וַיֹּאמַ֔ר חַ֥ג לַיהוָ֖ה מָחָֽר׃ ",
        "versenonikud": "וירא אהרן ויבן מזבח לפניו ויקרא אהרן ויאמר חג ליהוה מחר "
    },
    {
        "bookchapter": "שמות",
        "chapter": "לב",
        "versechapter": "ו",
        "bookseder": "שמות",
        "seder": "כד",
        "verseseder": "כד",
        "parasha": "כי תשא",
        "versenikud": "וַיַּשְׁכִּ֙ימוּ֙ מִֽמָּחֳרָ֔ת וַיַּעֲל֣וּ עֹלֹ֔ת וַיַּגִּ֖שׁוּ שְׁלָמִ֑ים וַיֵּ֤שֶׁב הָעָם֙ לֶֽאֱכֹ֣ל וְשָׁת֔וֹ וַיָּקֻ֖מוּ לְצַחֵֽק׃ ",
        "versenonikud": "וישכימו ממחרת ויעלו עלת ויגשו שלמים וישב העם לאכל ושתו ויקמו לצחק "
    },
    {
        "bookchapter": "שמות",
        "chapter": "לב",
        "versechapter": "ז",
        "bookseder": "שמות",
        "seder": "כד",
        "verseseder": "כה",
        "parasha": "כי תשא",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֑ה לֶךְ־ רֵ֕ד כִּ֚י שִׁחֵ֣ת עַמְּךָ֔ אֲשֶׁ֥ר הֶעֱלֵ֖יתָ מֵאֶ֥רֶץ מִצְרָֽיִם׃ ",
        "versenonikud": "וידבר יהוה אל משה לך רד כי שחת עמך אשר העלית מארץ מצרים "
    },
    {
        "bookchapter": "שמות",
        "chapter": "לב",
        "versechapter": "ח",
        "bookseder": "שמות",
        "seder": "כד",
        "verseseder": "כו",
        "parasha": "כי תשא",
        "versenikud": "סָ֣רוּ מַהֵ֗ר מִן־ הַדֶּ֙רֶךְ֙ אֲשֶׁ֣ר צִוִּיתִ֔ם עָשׂ֣וּ לָהֶ֔ם עֵ֖גֶל מַסֵּכָ֑ה וַיִּשְׁתַּֽחֲווּ־ לוֹ֙ וַיִּזְבְּחוּ־ ל֔וֹ וַיֹּ֣אמְר֔וּ אֵ֤לֶּה אֱלֹהֶ֙יךָ֙ יִשְׂרָאֵ֔ל אֲשֶׁ֥ר הֶֽעֱל֖וּךָ מֵאֶ֥רֶץ מִצְרָֽיִם׃ ",
        "versenonikud": "סרו מהר מן הדרך אשר צויתם עשו להם עגל מסכה וישתחוו לו ויזבחו לו ויאמרו אלה אלהיך ישראל אשר העלוך מארץ מצרים "
    },
    {
        "bookchapter": "שמות",
        "chapter": "לב",
        "versechapter": "ט",
        "bookseder": "שמות",
        "seder": "כד",
        "verseseder": "כז",
        "parasha": "כי תשא",
        "versenikud": "וַיֹּ֥אמֶר יְהוָ֖ה אֶל־ מֹשֶׁ֑ה רָאִ֙יתִי֙ אֶת־ הָעָ֣ם הַזֶּ֔ה וְהִנֵּ֥ה עַם־ קְשֵׁה־ עֹ֖רֶף הֽוּא׃ ",
        "versenonikud": "ויאמר יהוה אל משה ראיתי את העם הזה והנה עם קשה ערף הוא "
    },
    {
        "bookchapter": "שמות",
        "chapter": "לב",
        "versechapter": "י",
        "bookseder": "שמות",
        "seder": "כד",
        "verseseder": "כח",
        "parasha": "כי תשא",
        "versenikud": "וְעַתָּה֙ הַנִּ֣יחָה לִּ֔י וְיִֽחַר־ אַפִּ֥י בָהֶ֖ם וַאֲכַלֵּ֑ם וְאֶֽעֱשֶׂ֥ה אוֹתְךָ֖ לְג֥וֹי גָּדֽוֹל׃ ",
        "versenonikud": "ועתה הניחה לי ויחר אפי בהם ואכלם ואעשה אותך לגוי גדול "
    },
    {
        "bookchapter": "שמות",
        "chapter": "לב",
        "versechapter": "יא",
        "bookseder": "שמות",
        "seder": "כד",
        "verseseder": "כט",
        "parasha": "כי תשא",
        "versenikud": "וַיְחַ֣ל מֹשֶׁ֔ה אֶת־ פְּנֵ֖י יְהוָ֣ה אֱלֹהָ֑יו וַיֹּ֗אמֶר לָמָ֤ה יְהוָה֙ יֶחֱרֶ֤ה אַפְּךָ֙ בְּעַמֶּ֔ךָ אֲשֶׁ֤ר הוֹצֵ֙אתָ֙ מֵאֶ֣רֶץ מִצְרַ֔יִם בְּכֹ֥חַ גָּד֖וֹל וּבְיָ֥ד חֲזָקָֽה׃ ",
        "versenonikud": "ויחל משה את פני יהוה אלהיו ויאמר למה יהוה יחרה אפך בעמך אשר הוצאת מארץ מצרים בכח גדול וביד חזקה "
    },
    {
        "bookchapter": "שמות",
        "chapter": "לב",
        "versechapter": "יב",
        "bookseder": "שמות",
        "seder": "כד",
        "verseseder": "ל",
        "parasha": "כי תשא",
        "versenikud": "לָמָּה֩ יֹאמְר֨וּ מִצְרַ֜יִם לֵאמֹ֗ר בְּרָעָ֤ה הֽוֹצִיאָם֙ לַהֲרֹ֤ג אֹתָם֙ בֶּֽהָרִ֔ים וּ֨לְכַלֹּתָ֔ם מֵעַ֖ל פְּנֵ֣י הָֽאֲדָמָ֑ה שׁ֚וּב מֵחֲר֣וֹן אַפֶּ֔ךָ וְהִנָּחֵ֥ם עַל־ הָרָעָ֖ה לְעַמֶּֽךָ׃ ",
        "versenonikud": "למה יאמרו מצרים לאמר ברעה הוציאם להרג אתם בהרים ולכלתם מעל פני האדמה שוב מחרון אפך והנחם על הרעה לעמך "
    },
    {
        "bookchapter": "שמות",
        "chapter": "לב",
        "versechapter": "יג",
        "bookseder": "שמות",
        "seder": "כד",
        "verseseder": "לא",
        "parasha": "כי תשא",
        "versenikud": "זְכֹ֡ר לְאַבְרָהָם֩ לְיִצְחָ֨ק וּלְיִשְׂרָאֵ֜ל עֲבָדֶ֗יךָ אֲשֶׁ֨ר נִשְׁבַּ֣עְתָּ לָהֶם֮ בָּךְ֒ וַתְּדַבֵּ֣ר אֲלֵהֶ֔ם אַרְבֶּה֙ אֶֽת־ זַרְעֲכֶ֔ם כְּכוֹכְבֵ֖י הַשָּׁמָ֑יִם וְכָל־ הָאָ֨רֶץ הַזֹּ֜את אֲשֶׁ֣ר אָמַ֗רְתִּי אֶתֵּן֙ לְזַרְעֲכֶ֔ם וְנָחֲל֖וּ לְעֹלָֽם׃ ",
        "versenonikud": "זכר לאברהם ליצחק ולישראל עבדיך אשר נשבעת להם בך ותדבר אלהם ארבה את זרעכם ככוכבי השמים וכל הארץ הזאת אשר אמרתי אתן לזרעכם ונחלו לעלם "
    },
    {
        "bookchapter": "שמות",
        "chapter": "לב",
        "versechapter": "יד",
        "bookseder": "שמות",
        "seder": "כד",
        "verseseder": "לב",
        "parasha": "כי תשא",
        "versenikud": "וַיִּנָּ֖חֶם יְהוָ֑ה עַל־ הָ֣רָעָ֔ה אֲשֶׁ֥ר דִּבֶּ֖ר לַעֲשׂ֥וֹת לְעַמּֽוֹ׃ ",
        "versenonikud": "וינחם יהוה על הרעה אשר דבר לעשות לעמו "
    }
]