[
    {
        "bookchapter": "בראשית",
        "chapter": "כז",
        "versechapter": "כח",
        "bookseder": "בראשית",
        "seder": "כה",
        "verseseder": "א",
        "parasha": "תולדות",
        "versenikud": "וְיִֽתֶּן־ לְךָ֙ הָאֱלֹהִ֔ים מִטַּל֙ הַשָּׁמַ֔יִם וּמִשְׁמַנֵּ֖י הָאָ֑רֶץ וְרֹ֥ב דָּגָ֖ן וְתִירֹֽשׁ׃ ",
        "versenonikud": "ויתן לך האלהים מטל השמים ומשמני הארץ ורב דגן ותירש "
    },
    {
        "bookchapter": "בראשית",
        "chapter": "כז",
        "versechapter": "כט",
        "bookseder": "בראשית",
        "seder": "כה",
        "verseseder": "ב",
        "parasha": "תולדות",
        "versenikud": "יַֽעַבְד֣וּךָ עַמִּ֗ים וישתחו וְיִֽשְׁתַּחֲו֤וּ לְךָ֙ לְאֻמִּ֔ים הֱוֵ֤ה גְבִיר֙ לְאַחֶ֔יךָ וְיִשְׁתַּחֲוּ֥וּ לְךָ֖ בְּנֵ֣י אִמֶּ֑ךָ אֹרְרֶ֣יךָ אָר֔וּר וּֽמְבָרֲכֶ֖יךָ בָּרֽוּךְ׃ ",
        "versenonikud": "יעבדוך עמים וישתחו וישתחוו לך לאמים הוה גביר לאחיך וישתחוו לך בני אמך ארריך ארור ומברכיך ברוך "
    },
    {
        "bookchapter": "בראשית",
        "chapter": "כז",
        "versechapter": "ל",
        "bookseder": "בראשית",
        "seder": "כה",
        "verseseder": "ג",
        "parasha": "תולדות",
        "versenikud": "וַיְהִ֗י כַּאֲשֶׁ֨ר כִּלָּ֣ה יִצְחָק֮ לְבָרֵ֣ךְ אֶֽת־ יַעֲקֹב֒ וַיְהִ֗י אַ֣ךְ יָצֹ֤א יָצָא֙ יַעֲקֹ֔ב מֵאֵ֥ת פְּנֵ֖י יִצְחָ֣ק אָבִ֑יו וְעֵשָׂ֣ו אָחִ֔יו בָּ֖א מִצֵּידֽוֹ׃ ",
        "versenonikud": "ויהי כאשר כלה יצחק לברך את יעקב ויהי אך יצא יצא יעקב מאת פני יצחק אביו ועשו אחיו בא מצידו "
    },
    {
        "bookchapter": "בראשית",
        "chapter": "כז",
        "versechapter": "לא",
        "bookseder": "בראשית",
        "seder": "כה",
        "verseseder": "ד",
        "parasha": "תולדות",
        "versenikud": "וַיַּ֤עַשׂ גַּם־ הוּא֙ מַטְעַמִּ֔ים וַיָּבֵ֖א לְאָבִ֑יו וַיֹּ֣אמֶר לְאָבִ֗יו יָקֻ֤ם אָבִי֙ וְיֹאכַל֙ מִצֵּ֣יד בְּנ֔וֹ בַּעֲב֖וּר תְּבָרֲכַ֥נִּי נַפְשֶֽׁךָ׃ ",
        "versenonikud": "ויעש גם הוא מטעמים ויבא לאביו ויאמר לאביו יקם אבי ויאכל מציד בנו בעבור תברכני נפשך "
    },
    {
        "bookchapter": "בראשית",
        "chapter": "כז",
        "versechapter": "לב",
        "bookseder": "בראשית",
        "seder": "כה",
        "verseseder": "ה",
        "parasha": "תולדות",
        "versenikud": "וַיֹּ֥אמֶר ל֛וֹ יִצְחָ֥ק אָבִ֖יו מִי־ אָ֑תָּה וַיֹּ֕אמֶר אֲנִ֛י בִּנְךָ֥ בְכֹֽרְךָ֖ עֵשָֽׂו׃ ",
        "versenonikud": "ויאמר לו יצחק אביו מי אתה ויאמר אני בנך בכרך עשו "
    },
    {
        "bookchapter": "בראשית",
        "chapter": "כז",
        "versechapter": "לג",
        "bookseder": "בראשית",
        "seder": "כה",
        "verseseder": "ו",
        "parasha": "תולדות",
        "versenikud": "וַיֶּחֱרַ֨ד יִצְחָ֣ק חֲרָדָה֮ גְּדֹלָ֣ה עַד־ מְאֹד֒ וַיֹּ֡אמֶר מִֽי־ אֵפ֡וֹא ה֣וּא הַצָּֽד־ צַיִד֩ וַיָּ֨בֵא לִ֜י וָאֹכַ֥ל מִכֹּ֛ל בְּטֶ֥רֶם תָּב֖וֹא וָאֲבָרֲכֵ֑הוּ גַּם־ בָּר֖וּךְ יִהְיֶֽה׃ ",
        "versenonikud": "ויחרד יצחק חרדה גדלה עד מאד ויאמר מי אפוא הוא הצד ציד ויבא לי ואכל מכל בטרם תבוא ואברכהו גם ברוך יהיה "
    },
    {
        "bookchapter": "בראשית",
        "chapter": "כז",
        "versechapter": "לד",
        "bookseder": "בראשית",
        "seder": "כה",
        "verseseder": "ז",
        "parasha": "תולדות",
        "versenikud": "כִּשְׁמֹ֤עַ עֵשָׂו֙ אֶת־ דִּבְרֵ֣י אָבִ֔יו וַיִּצְעַ֣ק צְעָקָ֔ה גְּדֹלָ֥ה וּמָרָ֖ה עַד־ מְאֹ֑ד וַיֹּ֣אמֶר לְאָבִ֔יו בָּרֲכֵ֥נִי גַם־ אָ֖נִי אָבִֽי׃ ",
        "versenonikud": "כשמע עשו את דברי אביו ויצעק צעקה גדלה ומרה עד מאד ויאמר לאביו ברכני גם אני אבי "
    },
    {
        "bookchapter": "בראשית",
        "chapter": "כז",
        "versechapter": "לה",
        "bookseder": "בראשית",
        "seder": "כה",
        "verseseder": "ח",
        "parasha": "תולדות",
        "versenikud": "וַיֹּ֕אמֶר בָּ֥א אָחִ֖יךָ בְּמִרְמָ֑ה וַיִּקַּ֖ח בִּרְכָתֶֽךָ׃ ",
        "versenonikud": "ויאמר בא אחיך במרמה ויקח ברכתך "
    },
    {
        "bookchapter": "בראשית",
        "chapter": "כז",
        "versechapter": "לו",
        "bookseder": "בראשית",
        "seder": "כה",
        "verseseder": "ט",
        "parasha": "תולדות",
        "versenikud": "וַיֹּ֡אמֶר הֲכִי֩ קָרָ֨א שְׁמ֜וֹ יַעֲקֹ֗ב וַֽיַּעְקְבֵ֙נִי֙ זֶ֣ה פַעֲמַ֔יִם אֶת־ בְּכֹרָתִ֣י לָקָ֔ח וְהִנֵּ֥ה עַתָּ֖ה לָקַ֣ח בִּרְכָתִ֑י וַיֹּאמַ֕ר הֲלֹא־ אָצַ֥לְתָּ לִּ֖י בְּרָכָֽה׃ ",
        "versenonikud": "ויאמר הכי קרא שמו יעקב ויעקבני זה פעמים את בכרתי לקח והנה עתה לקח ברכתי ויאמר הלא אצלת לי ברכה "
    },
    {
        "bookchapter": "בראשית",
        "chapter": "כז",
        "versechapter": "לז",
        "bookseder": "בראשית",
        "seder": "כה",
        "verseseder": "י",
        "parasha": "תולדות",
        "versenikud": "וַיַּ֨עַן יִצְחָ֜ק וַיֹּ֣אמֶר לְעֵשָׂ֗ו הֵ֣ן גְּבִ֞יר שַׂמְתִּ֥יו לָךְ֙ וְאֶת־ כָּל־ אֶחָ֗יו נָתַ֤תִּי לוֹ֙ לַעֲבָדִ֔ים וְדָגָ֥ן וְתִירֹ֖שׁ סְמַכְתִּ֑יו וּלְכָ֣ה אֵפ֔וֹא מָ֥ה אֶֽעֱשֶׂ֖ה בְּנִֽי׃ ",
        "versenonikud": "ויען יצחק ויאמר לעשו הן גביר שמתיו לך ואת כל אחיו נתתי לו לעבדים ודגן ותירש סמכתיו ולכה אפוא מה אעשה בני "
    },
    {
        "bookchapter": "בראשית",
        "chapter": "כז",
        "versechapter": "לח",
        "bookseder": "בראשית",
        "seder": "כה",
        "verseseder": "יא",
        "parasha": "תולדות",
        "versenikud": "וַיֹּ֨אמֶר עֵשָׂ֜ו אֶל־ אָבִ֗יו הַֽבְרָכָ֨ה אַחַ֤ת הִֽוא־ לְךָ֙ אָבִ֔י בָּרֲכֵ֥נִי גַם־ אָ֖נִי אָבִ֑י וַיִּשָּׂ֥א עֵשָׂ֛ו קֹל֖וֹ וַיֵּֽבְךְּ׃ ",
        "versenonikud": "ויאמר עשו אל אביו הברכה אחת הוא לך אבי ברכני גם אני אבי וישא עשו קלו ויבך "
    },
    {
        "bookchapter": "בראשית",
        "chapter": "כז",
        "versechapter": "לט",
        "bookseder": "בראשית",
        "seder": "כה",
        "verseseder": "יב",
        "parasha": "תולדות",
        "versenikud": "וַיַּ֛עַן יִצְחָ֥ק אָבִ֖יו וַיֹּ֣אמֶר אֵלָ֑יו הִנֵּ֞ה מִשְׁמַנֵּ֤י הָאָ֙רֶץ֙ יִהְיֶ֣ה מֽוֹשָׁבֶ֔ךָ וּמִטַּ֥ל הַשָּׁמַ֖יִם מֵעָֽל׃ ",
        "versenonikud": "ויען יצחק אביו ויאמר אליו הנה משמני הארץ יהיה מושבך ומטל השמים מעל "
    },
    {
        "bookchapter": "בראשית",
        "chapter": "כז",
        "versechapter": "מ",
        "bookseder": "בראשית",
        "seder": "כה",
        "verseseder": "יג",
        "parasha": "תולדות",
        "versenikud": "וְעַל־ חַרְבְּךָ֣ תִֽחְיֶ֔ה וְאֶת־ אָחִ֖יךָ תַּעֲבֹ֑ד וְהָיָה֙ כַּאֲשֶׁ֣ר תָּרִ֔יד וּפָרַקְתָּ֥ עֻלּ֖וֹ מֵעַ֥ל צַוָּארֶֽךָ׃ ",
        "versenonikud": "ועל חרבך תחיה ואת אחיך תעבד והיה כאשר תריד ופרקת עלו מעל צוארך "
    },
    {
        "bookchapter": "בראשית",
        "chapter": "כז",
        "versechapter": "מא",
        "bookseder": "בראשית",
        "seder": "כה",
        "verseseder": "יד",
        "parasha": "תולדות",
        "versenikud": "וַיִּשְׂטֹ֤ם עֵשָׂו֙ אֶֽת־ יַעֲקֹ֔ב עַל־ הַ֨בְּרָכָ֔ה אֲשֶׁ֥ר בֵּרֲכ֖וֹ אָבִ֑יו וַיֹּ֨אמֶר עֵשָׂ֜ו בְּלִבּ֗וֹ יִקְרְבוּ֙ יְמֵי֙ אֵ֣בֶל אָבִ֔י וְאַֽהַרְגָ֖ה אֶת־ יַעֲקֹ֥ב אָחִֽי׃ ",
        "versenonikud": "וישטם עשו את יעקב על הברכה אשר ברכו אביו ויאמר עשו בלבו יקרבו ימי אבל אבי ואהרגה את יעקב אחי "
    },
    {
        "bookchapter": "בראשית",
        "chapter": "כז",
        "versechapter": "מב",
        "bookseder": "בראשית",
        "seder": "כה",
        "verseseder": "טו",
        "parasha": "תולדות",
        "versenikud": "וַיֻּגַּ֣ד לְרִבְקָ֔ה אֶת־ דִּבְרֵ֥י עֵשָׂ֖ו בְּנָ֣הּ הַגָּדֹ֑ל וַתִּשְׁלַ֞ח וַתִּקְרָ֤א לְיַעֲקֹב֙ בְּנָ֣הּ הַקָּטָ֔ן וַתֹּ֣אמֶר אֵלָ֔יו הִנֵּה֙ עֵשָׂ֣ו אָחִ֔יךָ מִתְנַחֵ֥ם לְךָ֖ לְהָרְגֶֽךָ׃ ",
        "versenonikud": "ויגד לרבקה את דברי עשו בנה הגדל ותשלח ותקרא ליעקב בנה הקטן ותאמר אליו הנה עשו אחיך מתנחם לך להרגך "
    },
    {
        "bookchapter": "בראשית",
        "chapter": "כז",
        "versechapter": "מג",
        "bookseder": "בראשית",
        "seder": "כה",
        "verseseder": "טז",
        "parasha": "תולדות",
        "versenikud": "וְעַתָּ֥ה בְנִ֖י שְׁמַ֣ע בְּקֹלִ֑י וְק֧וּם בְּרַח־ לְךָ֛ אֶל־ לָבָ֥ן אָחִ֖י חָרָֽנָה׃ ",
        "versenonikud": "ועתה בני שמע בקלי וקום ברח לך אל לבן אחי חרנה "
    },
    {
        "bookchapter": "בראשית",
        "chapter": "כז",
        "versechapter": "מד",
        "bookseder": "בראשית",
        "seder": "כה",
        "verseseder": "יז",
        "parasha": "תולדות",
        "versenikud": "וְיָשַׁבְתָּ֥ עִמּ֖וֹ יָמִ֣ים אֲחָדִ֑ים עַ֥ד אֲשֶׁר־ תָּשׁ֖וּב חֲמַ֥ת אָחִֽיךָ׃ ",
        "versenonikud": "וישבת עמו ימים אחדים עד אשר תשוב חמת אחיך "
    },
    {
        "bookchapter": "בראשית",
        "chapter": "כז",
        "versechapter": "מה",
        "bookseder": "בראשית",
        "seder": "כה",
        "verseseder": "יח",
        "parasha": "תולדות",
        "versenikud": "עַד־ שׁ֨וּב אַף־ אָחִ֜יךָ מִמְּךָ֗ וְשָׁכַח֙ אֵ֣ת אֲשֶׁר־ עָשִׂ֣יתָ לּ֔וֹ וְשָׁלַחְתִּ֖י וּלְקַחְתִּ֣יךָ מִשָּׁ֑ם לָמָ֥ה אֶשְׁכַּ֛ל גַּם־ שְׁנֵיכֶ֖ם י֥וֹם אֶחָֽד׃ ",
        "versenonikud": "עד שוב אף אחיך ממך ושכח את אשר עשית לו ושלחתי ולקחתיך משם למה אשכל גם שניכם יום אחד "
    },
    {
        "bookchapter": "בראשית",
        "chapter": "כז",
        "versechapter": "מו",
        "bookseder": "בראשית",
        "seder": "כה",
        "verseseder": "יט",
        "parasha": "תולדות",
        "versenikud": "וַתֹּ֤אמֶר רִבְקָה֙ אֶל־ יִצְחָ֔ק קַ֣צְתִּי בְחַיַּ֔י מִפְּנֵ֖י בְּנ֣וֹת חֵ֑ת אִם־ לֹקֵ֣חַ יַ֠עֲקֹב אִשָּׁ֨ה מִבְּנֽוֹת־ חֵ֤ת כָּאֵ֙לֶּה֙ מִבְּנ֣וֹת הָאָ֔רֶץ לָ֥מָּה לִּ֖י חַיִּֽים׃ ",
        "versenonikud": "ותאמר רבקה אל יצחק קצתי בחיי מפני בנות חת אם לקח יעקב אשה מבנות חת כאלה מבנות הארץ למה לי חיים "
    },
    {
        "bookchapter": "בראשית",
        "chapter": "כח",
        "versechapter": "א",
        "bookseder": "בראשית",
        "seder": "כה",
        "verseseder": "כ",
        "parasha": "תולדות",
        "versenikud": "וַיִּקְרָ֥א יִצְחָ֛ק אֶֽל־ יַעֲקֹ֖ב וַיְבָ֣רֶךְ אֹת֑וֹ וַיְצַוֵּ֙הוּ֙ וַיֹּ֣אמֶר ל֔וֹ לֹֽא־ תִקַּ֥ח אִשָּׁ֖ה מִבְּנ֥וֹת כְּנָֽעַן׃ ",
        "versenonikud": "ויקרא יצחק אל יעקב ויברך אתו ויצוהו ויאמר לו לא תקח אשה מבנות כנען "
    },
    {
        "bookchapter": "בראשית",
        "chapter": "כח",
        "versechapter": "ב",
        "bookseder": "בראשית",
        "seder": "כה",
        "verseseder": "כא",
        "parasha": "תולדות",
        "versenikud": "ק֥וּם לֵךְ֙ פַּדֶּ֣נָֽה אֲרָ֔ם בֵּ֥יתָה בְתוּאֵ֖ל אֲבִ֣י אִמֶּ֑ךָ וְקַח־ לְךָ֤ מִשָּׁם֙ אִשָּׁ֔ה מִבְּנ֥וֹת לָבָ֖ן אֲחִ֥י אִמֶּֽךָ׃ ",
        "versenonikud": "קום לך פדנה ארם ביתה בתואל אבי אמך וקח לך משם אשה מבנות לבן אחי אמך "
    },
    {
        "bookchapter": "בראשית",
        "chapter": "כח",
        "versechapter": "ג",
        "bookseder": "בראשית",
        "seder": "כה",
        "verseseder": "כב",
        "parasha": "תולדות",
        "versenikud": "וְאֵ֤ל שַׁדַּי֙ יְבָרֵ֣ךְ אֹֽתְךָ֔ וְיַפְרְךָ֖ וְיַרְבֶּ֑ךָ וְהָיִ֖יתָ לִקְהַ֥ל עַמִּֽים׃ ",
        "versenonikud": "ואל שדי יברך אתך ויפרך וירבך והיית לקהל עמים "
    },
    {
        "bookchapter": "בראשית",
        "chapter": "כח",
        "versechapter": "ד",
        "bookseder": "בראשית",
        "seder": "כה",
        "verseseder": "כג",
        "parasha": "תולדות",
        "versenikud": "וְיִֽתֶּן־ לְךָ֙ אֶת־ בִּרְכַּ֣ת אַבְרָהָ֔ם לְךָ֖ וּלְזַרְעֲךָ֣ אִתָּ֑ךְ לְרִשְׁתְּךָ֙ אֶת־ אֶ֣רֶץ מְגֻרֶ֔יךָ אֲשֶׁר־ נָתַ֥ן אֱלֹהִ֖ים לְאַבְרָהָֽם׃ ",
        "versenonikud": "ויתן לך את ברכת אברהם לך ולזרעך אתך לרשתך את ארץ מגריך אשר נתן אלהים לאברהם "
    },
    {
        "bookchapter": "בראשית",
        "chapter": "כח",
        "versechapter": "ה",
        "bookseder": "בראשית",
        "seder": "כה",
        "verseseder": "כד",
        "parasha": "תולדות",
        "versenikud": "וַיִּשְׁלַ֤ח יִצְחָק֙ אֶֽת־ יַעֲקֹ֔ב וַיֵּ֖לֶךְ פַּדֶּ֣נָֽה אֲרָ֑ם אֶל־ לָבָ֤ן בֶּן־ בְּתוּאֵל֙ הָֽאֲרַמִּ֔י אֲחִ֣י רִבְקָ֔ה אֵ֥ם יַעֲקֹ֖ב וְעֵשָֽׂו׃ ",
        "versenonikud": "וישלח יצחק את יעקב וילך פדנה ארם אל לבן בן בתואל הארמי אחי רבקה אם יעקב ועשו "
    },
    {
        "bookchapter": "בראשית",
        "chapter": "כח",
        "versechapter": "ו",
        "bookseder": "בראשית",
        "seder": "כה",
        "verseseder": "כה",
        "parasha": "תולדות",
        "versenikud": "וַיַּ֣רְא עֵשָׂ֗ו כִּֽי־ בֵרַ֣ךְ יִצְחָק֮ אֶֽת־ יַעֲקֹב֒ וְשִׁלַּ֤ח אֹתוֹ֙ פַּדֶּ֣נָֽה אֲרָ֔ם לָקַֽחַת־ ל֥וֹ מִשָּׁ֖ם אִשָּׁ֑ה בְּבָרֲכ֣וֹ אֹת֔וֹ וַיְצַ֤ו עָלָיו֙ לֵאמֹ֔ר לֹֽא־ תִקַּ֥ח אִשָּׁ֖ה מִבְּנ֥וֹת כְּנָֽעַן׃ ",
        "versenonikud": "וירא עשו כי ברך יצחק את יעקב ושלח אתו פדנה ארם לקחת לו משם אשה בברכו אתו ויצו עליו לאמר לא תקח אשה מבנות כנען "
    },
    {
        "bookchapter": "בראשית",
        "chapter": "כח",
        "versechapter": "ז",
        "bookseder": "בראשית",
        "seder": "כה",
        "verseseder": "כו",
        "parasha": "תולדות",
        "versenikud": "וַיִּשְׁמַ֣ע יַעֲקֹ֔ב אֶל־ אָבִ֖יו וְאֶל־ אִמּ֑וֹ וַיֵּ֖לֶךְ פַּדֶּ֥נָֽה אֲרָֽם׃ ",
        "versenonikud": "וישמע יעקב אל אביו ואל אמו וילך פדנה ארם "
    },
    {
        "bookchapter": "בראשית",
        "chapter": "כח",
        "versechapter": "ח",
        "bookseder": "בראשית",
        "seder": "כה",
        "verseseder": "כז",
        "parasha": "תולדות",
        "versenikud": "וַיַּ֣רְא עֵשָׂ֔ו כִּ֥י רָע֖וֹת בְּנ֣וֹת כְּנָ֑עַן בְּעֵינֵ֖י יִצְחָ֥ק אָבִֽיו׃ ",
        "versenonikud": "וירא עשו כי רעות בנות כנען בעיני יצחק אביו "
    },
    {
        "bookchapter": "בראשית",
        "chapter": "כח",
        "versechapter": "ט",
        "bookseder": "בראשית",
        "seder": "כה",
        "verseseder": "כח",
        "parasha": "תולדות",
        "versenikud": "וַיֵּ֥לֶךְ עֵשָׂ֖ו אֶל־ יִשְׁמָעֵ֑אל וַיִּקַּ֡ח אֶֽת־ מָחֲלַ֣ת ׀ בַּת־ יִשְׁמָעֵ֨אל בֶּן־ אַבְרָהָ֜ם אֲח֧וֹת נְבָי֛וֹת עַל־ נָשָׁ֖יו ל֥וֹ לְאִשָּֽׁה׃ {ס}",
        "versenonikud": "וילך עשו אל ישמעאל ויקח את מחלת  בת ישמעאל בן אברהם אחות נביות על נשיו לו לאשה "
    }
]