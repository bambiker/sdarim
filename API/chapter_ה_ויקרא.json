[
    {
        "bookchapter": "ויקרא",
        "chapter": "ה",
        "versechapter": "א",
        "bookseder": "ויקרא",
        "seder": "ב",
        "verseseder": "לו",
        "parasha": "ויקרא",
        "versenikud": "וְנֶ֣פֶשׁ כִּֽי־ תֶחֱטָ֗א וְשָֽׁמְעָה֙ ק֣וֹל אָלָ֔ה וְה֣וּא עֵ֔ד א֥וֹ רָאָ֖ה א֣וֹ יָדָ֑ע אִם־ ל֥וֹא יַגִּ֖יד וְנָשָׂ֥א עֲוֺנֽוֹ׃ ",
        "versenonikud": "ונפש כי תחטא ושמעה קול אלה והוא עד או ראה או ידע אם לוא יגיד ונשא עונו "
    },
    {
        "bookchapter": "ויקרא",
        "chapter": "ה",
        "versechapter": "ב",
        "bookseder": "ויקרא",
        "seder": "ב",
        "verseseder": "לז",
        "parasha": "ויקרא",
        "versenikud": "א֣וֹ נֶ֗פֶשׁ אֲשֶׁ֣ר תִּגַּע֮ בְּכָל־ דָּבָ֣ר טָמֵא֒ אוֹ֩ בְנִבְלַ֨ת חַיָּ֜ה טְמֵאָ֗ה א֤וֹ בְּנִבְלַת֙ בְּהֵמָ֣ה טְמֵאָ֔ה א֕וֹ בְּנִבְלַ֖ת שֶׁ֣רֶץ טָמֵ֑א וְנֶעְלַ֣ם מִמֶּ֔נּוּ וְה֥וּא טָמֵ֖א וְאָשֵֽׁם׃ ",
        "versenonikud": "או נפש אשר תגע בכל דבר טמא או בנבלת חיה טמאה או בנבלת בהמה טמאה או בנבלת שרץ טמא ונעלם ממנו והוא טמא ואשם "
    },
    {
        "bookchapter": "ויקרא",
        "chapter": "ה",
        "versechapter": "ג",
        "bookseder": "ויקרא",
        "seder": "ב",
        "verseseder": "לח",
        "parasha": "ויקרא",
        "versenikud": "א֣וֹ כִ֤י יִגַּע֙ בְּטֻמְאַ֣ת אָדָ֔ם לְכֹל֙ טֻמְאָת֔וֹ אֲשֶׁ֥ר יִטְמָ֖א בָּ֑הּ וְנֶעְלַ֣ם מִמֶּ֔נּוּ וְה֥וּא יָדַ֖ע וְאָשֵֽׁם׃ ",
        "versenonikud": "או כי יגע בטמאת אדם לכל טמאתו אשר יטמא בה ונעלם ממנו והוא ידע ואשם "
    },
    {
        "bookchapter": "ויקרא",
        "chapter": "ה",
        "versechapter": "ד",
        "bookseder": "ויקרא",
        "seder": "ב",
        "verseseder": "לט",
        "parasha": "ויקרא",
        "versenikud": "א֣וֹ נֶ֡פֶשׁ כִּ֣י תִשָּׁבַע֩ לְבַטֵּ֨א בִשְׂפָתַ֜יִם לְהָרַ֣ע ׀ א֣וֹ לְהֵיטִ֗יב לְ֠כֹל אֲשֶׁ֨ר יְבַטֵּ֧א הָאָדָ֛ם בִּשְׁבֻעָ֖ה וְנֶעְלַ֣ם מִמֶּ֑נּוּ וְהוּא־ יָדַ֥ע וְאָשֵׁ֖ם לְאַחַ֥ת מֵאֵֽלֶּה׃ ",
        "versenonikud": "או נפש כי תשבע לבטא בשפתים להרע  או להיטיב לכל אשר יבטא האדם בשבעה ונעלם ממנו והוא ידע ואשם לאחת מאלה "
    },
    {
        "bookchapter": "ויקרא",
        "chapter": "ה",
        "versechapter": "ה",
        "bookseder": "ויקרא",
        "seder": "ב",
        "verseseder": "מ",
        "parasha": "ויקרא",
        "versenikud": "וְהָיָ֥ה כִֽי־ יֶאְשַׁ֖ם לְאַחַ֣ת מֵאֵ֑לֶּה וְהִ֨תְוַדָּ֔ה אֲשֶׁ֥ר חָטָ֖א עָלֶֽיהָ׃ ",
        "versenonikud": "והיה כי יאשם לאחת מאלה והתודה אשר חטא עליה "
    },
    {
        "bookchapter": "ויקרא",
        "chapter": "ה",
        "versechapter": "ו",
        "bookseder": "ויקרא",
        "seder": "ב",
        "verseseder": "מא",
        "parasha": "ויקרא",
        "versenikud": "וְהֵבִ֣יא אֶת־ אֲשָׁמ֣וֹ לַיהוָ֡ה עַ֣ל חַטָּאתוֹ֩ אֲשֶׁ֨ר חָטָ֜א נְקֵבָ֨ה מִן־ הַצֹּ֥אן כִּשְׂבָּ֛ה אֽוֹ־ שְׂעִירַ֥ת עִזִּ֖ים לְחַטָּ֑את וְכִפֶּ֥ר עָלָ֛יו הַכֹּהֵ֖ן מֵחַטָּאתֽוֹ׃ ",
        "versenonikud": "והביא את אשמו ליהוה על חטאתו אשר חטא נקבה מן הצאן כשבה או שעירת עזים לחטאת וכפר עליו הכהן מחטאתו "
    },
    {
        "bookchapter": "ויקרא",
        "chapter": "ה",
        "versechapter": "ז",
        "bookseder": "ויקרא",
        "seder": "ב",
        "verseseder": "מב",
        "parasha": "ויקרא",
        "versenikud": "וְאִם־ לֹ֨א תַגִּ֣יע יָדוֹ֮ דֵּ֣י שֶׂה֒ וְהֵבִ֨יא אֶת־ אֲשָׁמ֜וֹ אֲשֶׁ֣ר חָטָ֗א שְׁתֵּ֥י תֹרִ֛ים אֽוֹ־ שְׁנֵ֥י בְנֵֽי־ יוֹנָ֖ה לַֽיהוָ֑ה אֶחָ֥ד לְחַטָּ֖את וְאֶחָ֥ד לְעֹלָֽה׃ ",
        "versenonikud": "ואם לא תגיע ידו די שה והביא את אשמו אשר חטא שתי תרים או שני בני יונה ליהוה אחד לחטאת ואחד לעלה "
    },
    {
        "bookchapter": "ויקרא",
        "chapter": "ה",
        "versechapter": "ח",
        "bookseder": "ויקרא",
        "seder": "ב",
        "verseseder": "מג",
        "parasha": "ויקרא",
        "versenikud": "וְהֵבִ֤יא אֹתָם֙ אֶל־ הַכֹּהֵ֔ן וְהִקְרִ֛יב אֶת־ אֲשֶׁ֥ר לַחַטָּ֖את רִאשׁוֹנָ֑ה וּמָלַ֧ק אֶת־ רֹאשׁ֛וֹ מִמּ֥וּל עָרְפּ֖וֹ וְלֹ֥א יַבְדִּֽיל׃ ",
        "versenonikud": "והביא אתם אל הכהן והקריב את אשר לחטאת ראשונה ומלק את ראשו ממול ערפו ולא יבדיל "
    },
    {
        "bookchapter": "ויקרא",
        "chapter": "ה",
        "versechapter": "ט",
        "bookseder": "ויקרא",
        "seder": "ב",
        "verseseder": "מד",
        "parasha": "ויקרא",
        "versenikud": "וְהִזָּ֞ה מִדַּ֤ם הַחַטָּאת֙ עַל־ קִ֣יר הַמִּזְבֵּ֔חַ וְהַנִּשְׁאָ֣ר בַּדָּ֔ם יִמָּצֵ֖ה אֶל־ יְס֣וֹד הַמִּזְבֵּ֑חַ חַטָּ֖את הֽוּא׃ ",
        "versenonikud": "והזה מדם החטאת על קיר המזבח והנשאר בדם ימצה אל יסוד המזבח חטאת הוא "
    },
    {
        "bookchapter": "ויקרא",
        "chapter": "ה",
        "versechapter": "י",
        "bookseder": "ויקרא",
        "seder": "ב",
        "verseseder": "מה",
        "parasha": "ויקרא",
        "versenikud": "וְאֶת־ הַשֵּׁנִ֛י יַעֲשֶׂ֥ה עֹלָ֖ה כַּמִּשְׁפָּ֑ט וְכִפֶּ֨ר עָלָ֧יו הַכֹּהֵ֛ן מֵחַטָּאת֥וֹ אֲשֶׁר־ חָטָ֖א וְנִסְלַ֥ח לֽוֹ׃ ",
        "versenonikud": "ואת השני יעשה עלה כמשפט וכפר עליו הכהן מחטאתו אשר חטא ונסלח לו "
    },
    {
        "bookchapter": "ויקרא",
        "chapter": "ה",
        "versechapter": "יא",
        "bookseder": "ויקרא",
        "seder": "ב",
        "verseseder": "מו",
        "parasha": "ויקרא",
        "versenikud": "וְאִם־ לֹא֩ תַשִּׂ֨יג יָד֜וֹ לִשְׁתֵּ֣י תֹרִ֗ים אוֹ֮ לִשְׁנֵ֣י בְנֵי־ יוֹנָה֒ וְהֵבִ֨יא אֶת־ קָרְבָּנ֜וֹ אֲשֶׁ֣ר חָטָ֗א עֲשִׂירִ֧ת הָאֵפָ֛ה סֹ֖לֶת לְחַטָּ֑את לֹא־ יָשִׂ֨ים עָלֶ֜יהָ שֶׁ֗מֶן וְלֹא־ יִתֵּ֤ן עָלֶ֙יהָ֙ לְבֹנָ֔ה כִּ֥י חַטָּ֖את הִֽיא׃ ",
        "versenonikud": "ואם לא תשיג ידו לשתי תרים או לשני בני יונה והביא את קרבנו אשר חטא עשירת האפה סלת לחטאת לא ישים עליה שמן ולא יתן עליה לבנה כי חטאת היא "
    },
    {
        "bookchapter": "ויקרא",
        "chapter": "ה",
        "versechapter": "יב",
        "bookseder": "ויקרא",
        "seder": "ב",
        "verseseder": "מז",
        "parasha": "ויקרא",
        "versenikud": "וֶהֱבִיאָהּ֮ אֶל־ הַכֹּהֵן֒ וְקָמַ֣ץ הַכֹּהֵ֣ן ׀ מִ֠מֶּנָּה מְל֨וֹא קֻמְצ֜וֹ אֶת־ אַזְכָּרָתָה֙ וְהִקְטִ֣יר הַמִּזְבֵּ֔חָה עַ֖ל אִשֵּׁ֣י יְהוָ֑ה חַטָּ֖את הִֽוא׃ ",
        "versenonikud": "והביאה אל הכהן וקמץ הכהן  ממנה מלוא קמצו את אזכרתה והקטיר המזבחה על אשי יהוה חטאת הוא "
    },
    {
        "bookchapter": "ויקרא",
        "chapter": "ה",
        "versechapter": "יג",
        "bookseder": "ויקרא",
        "seder": "ב",
        "verseseder": "מח",
        "parasha": "ויקרא",
        "versenikud": "וְכִפֶּר֩ עָלָ֨יו הַכֹּהֵ֜ן עַל־ חַטָּאת֧וֹ אֲשֶׁר־ חָטָ֛א מֵֽאַחַ֥ת מֵאֵ֖לֶּה וְנִסְלַ֣ח ל֑וֹ וְהָיְתָ֥ה לַכֹּהֵ֖ן כַּמִּנְחָֽה׃ ",
        "versenonikud": "וכפר עליו הכהן על חטאתו אשר חטא מאחת מאלה ונסלח לו והיתה לכהן כמנחה "
    },
    {
        "bookchapter": "ויקרא",
        "chapter": "ה",
        "versechapter": "יד",
        "bookseder": "ויקרא",
        "seder": "ב",
        "verseseder": "מט",
        "parasha": "ויקרא",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "ה",
        "versechapter": "טו",
        "bookseder": "ויקרא",
        "seder": "ב",
        "verseseder": "נ",
        "parasha": "ויקרא",
        "versenikud": "נֶ֚פֶשׁ כִּֽי־ תִמְעֹ֣ל מַ֔עַל וְחָֽטְאָה֙ בִּשְׁגָגָ֔ה מִקָּדְשֵׁ֖י יְהוָ֑ה וְהֵבִיא֩ אֶת־ אֲשָׁמ֨וֹ לַֽיהוָ֜ה אַ֧יִל תָּמִ֣ים מִן־ הַצֹּ֗אן בְּעֶרְכְּךָ֛ כֶּֽסֶף־ שְׁקָלִ֥ים בְּשֶֽׁקֶל־ הַקֹּ֖דֶשׁ לְאָשָֽׁם׃ ",
        "versenonikud": "נפש כי תמעל מעל וחטאה בשגגה מקדשי יהוה והביא את אשמו ליהוה איל תמים מן הצאן בערכך כסף שקלים בשקל הקדש לאשם "
    },
    {
        "bookchapter": "ויקרא",
        "chapter": "ה",
        "versechapter": "טז",
        "bookseder": "ויקרא",
        "seder": "ב",
        "verseseder": "נא",
        "parasha": "ויקרא",
        "versenikud": "וְאֵ֣ת אֲשֶׁר֩ חָטָ֨א מִן־ הַקֹּ֜דֶשׁ יְשַׁלֵּ֗ם וְאֶת־ חֲמִֽישִׁתוֹ֙ יוֹסֵ֣ף עָלָ֔יו וְנָתַ֥ן אֹת֖וֹ לַכֹּהֵ֑ן וְהַכֹּהֵ֗ן יְכַפֵּ֥ר עָלָ֛יו בְּאֵ֥יל הָאָשָׁ֖ם וְנִסְלַ֥ח לֽוֹ׃ ",
        "versenonikud": "ואת אשר חטא מן הקדש ישלם ואת חמישתו יוסף עליו ונתן אתו לכהן והכהן יכפר עליו באיל האשם ונסלח לו "
    },
    {
        "bookchapter": "ויקרא",
        "chapter": "ה",
        "versechapter": "יז",
        "bookseder": "ויקרא",
        "seder": "ב",
        "verseseder": "נב",
        "parasha": "ויקרא",
        "versenikud": "וְאִם־ נֶ֙פֶשׁ֙ כִּ֣י תֶֽחֱטָ֔א וְעָֽשְׂתָ֗ה אַחַת֙ מִכָּל־ מִצְוֺ֣ת יְהוָ֔ה אֲשֶׁ֖ר לֹ֣א תֵעָשֶׂ֑ינָה וְלֹֽא־ יָדַ֥ע וְאָשֵׁ֖ם וְנָשָׂ֥א עֲוֺנֽוֹ׃ ",
        "versenonikud": "ואם נפש כי תחטא ועשתה אחת מכל מצות יהוה אשר לא תעשינה ולא ידע ואשם ונשא עונו "
    },
    {
        "bookchapter": "ויקרא",
        "chapter": "ה",
        "versechapter": "יח",
        "bookseder": "ויקרא",
        "seder": "ב",
        "verseseder": "נג",
        "parasha": "ויקרא",
        "versenikud": "וְ֠הֵבִיא אַ֣יִל תָּמִ֧ים מִן־ הַצֹּ֛אן בְּעֶרְכְּךָ֥ לְאָשָׁ֖ם אֶל־ הַכֹּהֵ֑ן וְכִפֶּר֩ עָלָ֨יו הַכֹּהֵ֜ן עַ֣ל שִׁגְגָת֧וֹ אֲשֶׁר־ שָׁגָ֛ג וְה֥וּא לֹֽא־ יָדַ֖ע וְנִסְלַ֥ח לֽוֹ׃ ",
        "versenonikud": "והביא איל תמים מן הצאן בערכך לאשם אל הכהן וכפר עליו הכהן על שגגתו אשר שגג והוא לא ידע ונסלח לו "
    },
    {
        "bookchapter": "ויקרא",
        "chapter": "ה",
        "versechapter": "יט",
        "bookseder": "ויקרא",
        "seder": "ב",
        "verseseder": "נד",
        "parasha": "ויקרא",
        "versenikud": "אָשָׁ֖ם ה֑וּא אָשֹׁ֥ם אָשַׁ֖ם לַיהוָֽה׃ ",
        "versenonikud": "אשם הוא אשם אשם ליהוה "
    },
    {
        "bookchapter": "ויקרא",
        "chapter": "ה",
        "versechapter": "כ",
        "bookseder": "ויקרא",
        "seder": "ב",
        "verseseder": "נה",
        "parasha": "ויקרא",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "ה",
        "versechapter": "כא",
        "bookseder": "ויקרא",
        "seder": "ב",
        "verseseder": "נו",
        "parasha": "ויקרא",
        "versenikud": "נֶ֚פֶשׁ כִּ֣י תֶחֱטָ֔א וּמָעֲלָ֥ה מַ֖עַל בַּיהוָ֑ה וְכִחֵ֨שׁ בַּעֲמִית֜וֹ בְּפִקָּד֗וֹן אֽוֹ־ בִתְשׂ֤וּמֶת יָד֙ א֣וֹ בְגָזֵ֔ל א֖וֹ עָשַׁ֥ק אֶת־ עֲמִיתֽוֹ׃ ",
        "versenonikud": "נפש כי תחטא ומעלה מעל ביהוה וכחש בעמיתו בפקדון או בתשומת יד או בגזל או עשק את עמיתו "
    },
    {
        "bookchapter": "ויקרא",
        "chapter": "ה",
        "versechapter": "כב",
        "bookseder": "ויקרא",
        "seder": "ב",
        "verseseder": "נז",
        "parasha": "ויקרא",
        "versenikud": "אֽוֹ־ מָצָ֧א אֲבֵדָ֛ה וְכִ֥חֶשׁ בָּ֖הּ וְנִשְׁבַּ֣ע עַל־ שָׁ֑קֶר עַל־ אַחַ֗ת מִכֹּ֛ל אֲשֶׁר־ יַעֲשֶׂ֥ה הָאָדָ֖ם לַחֲטֹ֥א בָהֵֽנָּה׃ ",
        "versenonikud": "או מצא אבדה וכחש בה ונשבע על שקר על אחת מכל אשר יעשה האדם לחטא בהנה "
    },
    {
        "bookchapter": "ויקרא",
        "chapter": "ה",
        "versechapter": "כג",
        "bookseder": "ויקרא",
        "seder": "ב",
        "verseseder": "נח",
        "parasha": "ויקרא",
        "versenikud": "וְהָיָה֮ כִּֽי־ יֶחֱטָ֣א וְאָשֵׁם֒ וְהֵשִׁ֨יב אֶת־ הַגְּזֵלָ֜ה אֲשֶׁ֣ר גָּזָ֗ל א֤וֹ אֶת־ הָעֹ֙שֶׁק֙ אֲשֶׁ֣ר עָשָׁ֔ק א֚וֹ אֶת־ הַפִּקָּד֔וֹן אֲשֶׁ֥ר הָפְקַ֖ד אִתּ֑וֹ א֥וֹ אֶת־ הָאֲבֵדָ֖ה אֲשֶׁ֥ר מָצָֽא׃ ",
        "versenonikud": "והיה כי יחטא ואשם והשיב את הגזלה אשר גזל או את העשק אשר עשק או את הפקדון אשר הפקד אתו או את האבדה אשר מצא "
    },
    {
        "bookchapter": "ויקרא",
        "chapter": "ה",
        "versechapter": "כד",
        "bookseder": "ויקרא",
        "seder": "ב",
        "verseseder": "נט",
        "parasha": "ויקרא",
        "versenikud": "א֠וֹ מִכֹּ֞ל אֲשֶׁר־ יִשָּׁבַ֣ע עָלָיו֮ לַשֶּׁקֶר֒ וְשִׁלַּ֤ם אֹתוֹ֙ בְּרֹאשׁ֔וֹ וַחֲמִשִׁתָ֖יו יֹסֵ֣ף עָלָ֑יו לַאֲשֶׁ֨ר ה֥וּא ל֛וֹ יִתְּנֶ֖נּוּ בְּי֥וֹם אַשְׁמָתֽוֹ׃ ",
        "versenonikud": "או מכל אשר ישבע עליו לשקר ושלם אתו בראשו וחמשתיו יסף עליו לאשר הוא לו יתננו ביום אשמתו "
    },
    {
        "bookchapter": "ויקרא",
        "chapter": "ה",
        "versechapter": "כה",
        "bookseder": "ויקרא",
        "seder": "ב",
        "verseseder": "ס",
        "parasha": "ויקרא",
        "versenikud": "וְאֶת־ אֲשָׁמ֥וֹ יָבִ֖יא לַיהוָ֑ה אַ֣יִל תָּמִ֧ים מִן־ הַצֹּ֛אן בְּעֶרְכְּךָ֥ לְאָשָׁ֖ם אֶל־ הַכֹּהֵֽן׃ ",
        "versenonikud": "ואת אשמו יביא ליהוה איל תמים מן הצאן בערכך לאשם אל הכהן "
    },
    {
        "bookchapter": "ויקרא",
        "chapter": "ה",
        "versechapter": "כו",
        "bookseder": "ויקרא",
        "seder": "ב",
        "verseseder": "סא",
        "parasha": "ויקרא",
        "versenikud": "וְכִפֶּ֨ר עָלָ֧יו הַכֹּהֵ֛ן לִפְנֵ֥י יְהוָ֖ה וְנִסְלַ֣ח ל֑וֹ עַל־ אַחַ֛ת מִכֹּ֥ל אֲשֶֽׁר־ יַעֲשֶׂ֖ה לְאַשְׁמָ֥ה בָֽהּ׃ ",
        "versenonikud": "וכפר עליו הכהן לפני יהוה ונסלח לו על אחת מכל אשר יעשה לאשמה בה "
    }
]