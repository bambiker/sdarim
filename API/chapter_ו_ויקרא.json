[
    {
        "bookchapter": "ויקרא",
        "chapter": "ו",
        "versechapter": "א",
        "bookseder": "ויקרא",
        "seder": "ב",
        "verseseder": "סב",
        "parasha": "צו",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "ו",
        "versechapter": "ב",
        "bookseder": "ויקרא",
        "seder": "ב",
        "verseseder": "סג",
        "parasha": "צו",
        "versenikud": "צַ֤ו אֶֽת־ אַהֲרֹן֙ וְאֶת־ בָּנָ֣יו לֵאמֹ֔ר זֹ֥את תּוֹרַ֖ת הָעֹלָ֑ה הִ֣וא הָעֹלָ֡ה עַל֩ מוֹקְדָ֨ה עַל־ הַמִּזְבֵּ֤חַ כָּל־ הַלַּ֙יְלָה֙ עַד־ הַבֹּ֔קֶר וְאֵ֥שׁ הַמִּזְבֵּ֖חַ תּ֥וּקַד בּֽוֹ׃ ",
        "versenonikud": "צו את אהרן ואת בניו לאמר זאת תורת העלה הוא העלה על מוקדה על המזבח כל הלילה עד הבקר ואש המזבח תוקד בו "
    },
    {
        "bookchapter": "ויקרא",
        "chapter": "ו",
        "versechapter": "ג",
        "bookseder": "ויקרא",
        "seder": "ב",
        "verseseder": "סד",
        "parasha": "צו",
        "versenikud": "וְלָבַ֨שׁ הַכֹּהֵ֜ן מִדּ֣וֹ בַ֗ד וּמִֽכְנְסֵי־ בַד֮ יִלְבַּ֣שׁ עַל־ בְּשָׂרוֹ֒ וְהֵרִ֣ים אֶת־ הַדֶּ֗שֶׁן אֲשֶׁ֨ר תֹּאכַ֥ל הָאֵ֛שׁ אֶת־ הָעֹלָ֖ה עַל־ הַמִּזְבֵּ֑חַ וְשָׂמ֕וֹ אֵ֖צֶל הַמִּזְבֵּֽחַ׃ ",
        "versenonikud": "ולבש הכהן מדו בד ומכנסי בד ילבש על בשרו והרים את הדשן אשר תאכל האש את העלה על המזבח ושמו אצל המזבח "
    },
    {
        "bookchapter": "ויקרא",
        "chapter": "ו",
        "versechapter": "ד",
        "bookseder": "ויקרא",
        "seder": "ב",
        "verseseder": "סה",
        "parasha": "צו",
        "versenikud": "וּפָשַׁט֙ אֶת־ בְּגָדָ֔יו וְלָבַ֖שׁ בְּגָדִ֣ים אֲחֵרִ֑ים וְהוֹצִ֤יא אֶת־ הַדֶּ֙שֶׁן֙ אֶל־ מִח֣וּץ לַֽמַּחֲנֶ֔ה אֶל־ מָק֖וֹם טָהֽוֹר׃ ",
        "versenonikud": "ופשט את בגדיו ולבש בגדים אחרים והוציא את הדשן אל מחוץ למחנה אל מקום טהור "
    },
    {
        "bookchapter": "ויקרא",
        "chapter": "ו",
        "versechapter": "ה",
        "bookseder": "ויקרא",
        "seder": "ב",
        "verseseder": "סו",
        "parasha": "צו",
        "versenikud": "וְהָאֵ֨שׁ עַל־ הַמִּזְבֵּ֤חַ תּֽוּקַד־ בּוֹ֙ לֹ֣א תִכְבֶּ֔ה וּבִעֵ֨ר עָלֶ֧יהָ הַכֹּהֵ֛ן עֵצִ֖ים בַּבֹּ֣קֶר בַּבֹּ֑קֶר וְעָרַ֤ךְ עָלֶ֙יהָ֙ הָֽעֹלָ֔ה וְהִקְטִ֥יר עָלֶ֖יהָ חֶלְבֵ֥י הַשְּׁלָמִֽים׃ ",
        "versenonikud": "והאש על המזבח תוקד בו לא תכבה ובער עליה הכהן עצים בבקר בבקר וערך עליה העלה והקטיר עליה חלבי השלמים "
    },
    {
        "bookchapter": "ויקרא",
        "chapter": "ו",
        "versechapter": "ו",
        "bookseder": "ויקרא",
        "seder": "ב",
        "verseseder": "סז",
        "parasha": "צו",
        "versenikud": "אֵ֗שׁ תָּמִ֛יד תּוּקַ֥ד עַל־ הַמִּזְבֵּ֖חַ לֹ֥א תִכְבֶֽה׃ ",
        "versenonikud": "אש תמיד תוקד על המזבח לא תכבה "
    },
    {
        "bookchapter": "ויקרא",
        "chapter": "ו",
        "versechapter": "ז",
        "bookseder": "ויקרא",
        "seder": "ב",
        "verseseder": "סח",
        "parasha": "צו",
        "versenikud": "וְזֹ֥את תּוֹרַ֖ת הַמִּנְחָ֑ה הַקְרֵ֨ב אֹתָ֤הּ בְּנֵֽי־ אַהֲרֹן֙ לִפְנֵ֣י יְהוָ֔ה אֶל־ פְּנֵ֖י הַמִּזְבֵּֽחַ׃ ",
        "versenonikud": "וזאת תורת המנחה הקרב אתה בני אהרן לפני יהוה אל פני המזבח "
    },
    {
        "bookchapter": "ויקרא",
        "chapter": "ו",
        "versechapter": "ח",
        "bookseder": "ויקרא",
        "seder": "ב",
        "verseseder": "סט",
        "parasha": "צו",
        "versenikud": "וְהֵרִ֨ים מִמֶּ֜נּוּ בְּקֻמְצ֗וֹ מִסֹּ֤לֶת הַמִּנְחָה֙ וּמִשַּׁמְנָ֔הּ וְאֵת֙ כָּל־ הַלְּבֹנָ֔ה אֲשֶׁ֖ר עַל־ הַמִּנְחָ֑ה וְהִקְטִ֣יר הַמִּזְבֵּ֗חַ רֵ֧יחַ נִיחֹ֛חַ אַזְכָּרָתָ֖הּ לַיהוָֽה׃ ",
        "versenonikud": "והרים ממנו בקמצו מסלת המנחה ומשמנה ואת כל הלבנה אשר על המנחה והקטיר המזבח ריח ניחח אזכרתה ליהוה "
    },
    {
        "bookchapter": "ויקרא",
        "chapter": "ו",
        "versechapter": "ט",
        "bookseder": "ויקרא",
        "seder": "ב",
        "verseseder": "ע",
        "parasha": "צו",
        "versenikud": "וְהַנּוֹתֶ֣רֶת מִמֶּ֔נָּה יֹאכְל֖וּ אַהֲרֹ֣ן וּבָנָ֑יו מַצּ֤וֹת תֵּֽאָכֵל֙ בְּמָק֣וֹם קָדֹ֔שׁ בַּחֲצַ֥ר אֹֽהֶל־ מוֹעֵ֖ד יֹאכְלֽוּהָ׃ ",
        "versenonikud": "והנותרת ממנה יאכלו אהרן ובניו מצות תאכל במקום קדש בחצר אהל מועד יאכלוה "
    },
    {
        "bookchapter": "ויקרא",
        "chapter": "ו",
        "versechapter": "י",
        "bookseder": "ויקרא",
        "seder": "ב",
        "verseseder": "עא",
        "parasha": "צו",
        "versenikud": "לֹ֤א תֵאָפֶה֙ חָמֵ֔ץ חֶלְקָ֛ם נָתַ֥תִּי אֹתָ֖הּ מֵאִשָּׁ֑י קֹ֤דֶשׁ קָֽדָשִׁים֙ הִ֔וא כַּחַטָּ֖את וְכָאָשָֽׁם׃ ",
        "versenonikud": "לא תאפה חמץ חלקם נתתי אתה מאשי קדש קדשים הוא כחטאת וכאשם "
    },
    {
        "bookchapter": "ויקרא",
        "chapter": "ו",
        "versechapter": "יא",
        "bookseder": "ויקרא",
        "seder": "ב",
        "verseseder": "עב",
        "parasha": "צו",
        "versenikud": "כָּל־ זָכָ֞ר בִּבְנֵ֤י אַהֲרֹן֙ יֹֽאכֲלֶ֔נָּה חָק־ עוֹלָם֙ לְדֹרֹ֣תֵיכֶ֔ם מֵאִשֵּׁ֖י יְהוָ֑ה כֹּ֛ל אֲשֶׁר־ יִגַּ֥ע בָּהֶ֖ם יִקְדָּֽשׁ׃ ",
        "versenonikud": "כל זכר בבני אהרן יאכלנה חק עולם לדרתיכם מאשי יהוה כל אשר יגע בהם יקדש "
    },
    {
        "bookchapter": "ויקרא",
        "chapter": "ו",
        "versechapter": "יב",
        "bookseder": "ויקרא",
        "seder": "ג",
        "verseseder": "א",
        "parasha": "צו",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "ו",
        "versechapter": "יג",
        "bookseder": "ויקרא",
        "seder": "ג",
        "verseseder": "ב",
        "parasha": "צו",
        "versenikud": "זֶ֡ה קָרְבַּן֩ אַהֲרֹ֨ן וּבָנָ֜יו אֲשֶׁר־ יַקְרִ֣יבוּ לַֽיהוָ֗ה בְּיוֹם֙ הִמָּשַׁ֣ח אֹת֔וֹ עֲשִׂירִ֨ת הָאֵפָ֥ה סֹ֛לֶת מִנְחָ֖ה תָּמִ֑יד מַחֲצִיתָ֣הּ בַּבֹּ֔קֶר וּמַחֲצִיתָ֖הּ בָּעָֽרֶב׃ ",
        "versenonikud": "זה קרבן אהרן ובניו אשר יקריבו ליהוה ביום המשח אתו עשירת האפה סלת מנחה תמיד מחציתה בבקר ומחציתה בערב "
    },
    {
        "bookchapter": "ויקרא",
        "chapter": "ו",
        "versechapter": "יד",
        "bookseder": "ויקרא",
        "seder": "ג",
        "verseseder": "ג",
        "parasha": "צו",
        "versenikud": "עַֽל־ מַחֲבַ֗ת בַּשֶּׁ֛מֶן תֵּעָשֶׂ֖ה מֻרְבֶּ֣כֶת תְּבִיאֶ֑נָּה תֻּפִינֵי֙ מִנְחַ֣ת פִּתִּ֔ים תַּקְרִ֥יב רֵֽיחַ־ נִיחֹ֖חַ לַיהוָֽה׃ ",
        "versenonikud": "על מחבת בשמן תעשה מרבכת תביאנה תפיני מנחת פתים תקריב ריח ניחח ליהוה "
    },
    {
        "bookchapter": "ויקרא",
        "chapter": "ו",
        "versechapter": "טו",
        "bookseder": "ויקרא",
        "seder": "ג",
        "verseseder": "ד",
        "parasha": "צו",
        "versenikud": "וְהַכֹּהֵ֨ן הַמָּשִׁ֧יחַ תַּחְתָּ֛יו מִבָּנָ֖יו יַעֲשֶׂ֣ה אֹתָ֑הּ חָק־ עוֹלָ֕ם לַיהוָ֖ה כָּלִ֥יל תָּקְטָֽר׃ ",
        "versenonikud": "והכהן המשיח תחתיו מבניו יעשה אתה חק עולם ליהוה כליל תקטר "
    },
    {
        "bookchapter": "ויקרא",
        "chapter": "ו",
        "versechapter": "טז",
        "bookseder": "ויקרא",
        "seder": "ג",
        "verseseder": "ה",
        "parasha": "צו",
        "versenikud": "וְכָל־ מִנְחַ֥ת כֹּהֵ֛ן כָּלִ֥יל תִּהְיֶ֖ה לֹ֥א תֵאָכֵֽל׃ ",
        "versenonikud": "וכל מנחת כהן כליל תהיה לא תאכל "
    },
    {
        "bookchapter": "ויקרא",
        "chapter": "ו",
        "versechapter": "יז",
        "bookseder": "ויקרא",
        "seder": "ג",
        "verseseder": "ו",
        "parasha": "צו",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "ו",
        "versechapter": "יח",
        "bookseder": "ויקרא",
        "seder": "ג",
        "verseseder": "ז",
        "parasha": "צו",
        "versenikud": "דַּבֵּ֤ר אֶֽל־ אַהֲרֹן֙ וְאֶל־ בָּנָ֣יו לֵאמֹ֔ר זֹ֥את תּוֹרַ֖ת הַֽחַטָּ֑את בִּמְק֡וֹם אֲשֶׁר֩ תִּשָּׁחֵ֨ט הָעֹלָ֜ה תִּשָּׁחֵ֤ט הַֽחַטָּאת֙ לִפְנֵ֣י יְהוָ֔ה קֹ֥דֶשׁ קָֽדָשִׁ֖ים הִֽוא׃ ",
        "versenonikud": "דבר אל אהרן ואל בניו לאמר זאת תורת החטאת במקום אשר תשחט העלה תשחט החטאת לפני יהוה קדש קדשים הוא "
    },
    {
        "bookchapter": "ויקרא",
        "chapter": "ו",
        "versechapter": "יט",
        "bookseder": "ויקרא",
        "seder": "ג",
        "verseseder": "ח",
        "parasha": "צו",
        "versenikud": "הַכֹּהֵ֛ן הַֽמְחַטֵּ֥א אֹתָ֖הּ יֹאכֲלֶ֑נָּה בְּמָק֤וֹם קָדֹשׁ֙ תֵּֽאָכֵ֔ל בַּחֲצַ֖ר אֹ֥הֶל מוֹעֵֽד׃ ",
        "versenonikud": "הכהן המחטא אתה יאכלנה במקום קדש תאכל בחצר אהל מועד "
    },
    {
        "bookchapter": "ויקרא",
        "chapter": "ו",
        "versechapter": "כ",
        "bookseder": "ויקרא",
        "seder": "ג",
        "verseseder": "ט",
        "parasha": "צו",
        "versenikud": "כֹּ֛ל אֲשֶׁר־ יִגַּ֥ע בִּבְשָׂרָ֖הּ יִקְדָּ֑שׁ וַאֲשֶׁ֨ר יִזֶּ֤ה מִדָּמָהּ֙ עַל־ הַבֶּ֔גֶד אֲשֶׁר֙ יִזֶּ֣ה עָלֶ֔יהָ תְּכַבֵּ֖ס בְּמָק֥וֹם קָדֹֽשׁ׃ ",
        "versenonikud": "כל אשר יגע בבשרה יקדש ואשר יזה מדמה על הבגד אשר יזה עליה תכבס במקום קדש "
    },
    {
        "bookchapter": "ויקרא",
        "chapter": "ו",
        "versechapter": "כא",
        "bookseder": "ויקרא",
        "seder": "ג",
        "verseseder": "י",
        "parasha": "צו",
        "versenikud": "וּכְלִי־ חֶ֛רֶשׂ אֲשֶׁ֥ר תְּבֻשַּׁל־ בּ֖וֹ יִשָּׁבֵ֑ר וְאִם־ בִּכְלִ֤י נְחֹ֙שֶׁת֙ בֻּשָּׁ֔לָה וּמֹרַ֥ק וְשֻׁטַּ֖ף בַּמָּֽיִם׃ ",
        "versenonikud": "וכלי חרש אשר תבשל בו ישבר ואם בכלי נחשת בשלה ומרק ושטף במים "
    },
    {
        "bookchapter": "ויקרא",
        "chapter": "ו",
        "versechapter": "כב",
        "bookseder": "ויקרא",
        "seder": "ג",
        "verseseder": "יא",
        "parasha": "צו",
        "versenikud": "כָּל־ זָכָ֥ר בַּכֹּהֲנִ֖ים יֹאכַ֣ל אֹתָ֑הּ קֹ֥דֶשׁ קָֽדָשִׁ֖ים הִֽוא׃ ",
        "versenonikud": "כל זכר בכהנים יאכל אתה קדש קדשים הוא "
    },
    {
        "bookchapter": "ויקרא",
        "chapter": "ו",
        "versechapter": "כג",
        "bookseder": "ויקרא",
        "seder": "ג",
        "verseseder": "יב",
        "parasha": "צו",
        "versenikud": "וְכָל־ חַטָּ֡את אֲשֶׁר֩ יוּבָ֨א מִדָּמָ֜הּ אֶל־ אֹ֧הֶל מוֹעֵ֛ד לְכַפֵּ֥ר בַּקֹּ֖דֶשׁ לֹ֣א תֵאָכֵ֑ל בָּאֵ֖שׁ תִּשָּׂרֵֽף׃ ",
        "versenonikud": "וכל חטאת אשר יובא מדמה אל אהל מועד לכפר בקדש לא תאכל באש תשרף "
    }
]