[
    {
        "bookchapter": "יחזקאל",
        "chapter": "מו",
        "versechapter": "א",
        "bookseder": "יחזקאל",
        "seder": "כח",
        "verseseder": "יב",
        "versenikud": "כֹּֽה־ אָמַר֮ אֲדֹנָ֣י יְהוִה֒ שַׁ֜עַר הֶחָצֵ֤ר הַפְּנִימִית֙ הַפֹּנֶ֣ה קָדִ֔ים יִהְיֶ֣ה סָג֔וּר שֵׁ֖שֶׁת יְמֵ֣י הַֽמַּעֲשֶׂ֑ה וּבְי֤וֹם הַשַּׁבָּת֙ יִפָּתֵ֔חַ וּבְי֥וֹם הַחֹ֖דֶשׁ יִפָּתֵֽחַ׃ ",
        "versenonikud": "כה אמר אדני יהוה שער החצר הפנימית הפנה קדים יהיה סגור ששת ימי המעשה וביום השבת יפתח וביום החדש יפתח "
    },
    {
        "bookchapter": "יחזקאל",
        "chapter": "מו",
        "versechapter": "ב",
        "bookseder": "יחזקאל",
        "seder": "כח",
        "verseseder": "יג",
        "versenikud": "וּבָ֣א הַנָּשִׂ֡יא דֶּרֶךְ֩ אוּלָ֨ם הַשַּׁ֜עַר מִח֗וּץ וְעָמַד֙ עַל־ מְזוּזַ֣ת הַשַּׁ֔עַר וְעָשׂ֣וּ הַכֹּהֲנִ֗ים אֶת־ עֽוֹלָתוֹ֙ וְאֶת־ שְׁלָמָ֔יו וְהִֽשְׁתַּחֲוָ֛ה עַל־ מִפְתַּ֥ן הַשַּׁ֖עַר וְיָצָ֑א וְהַשַּׁ֥עַר לֹֽא־ יִסָּגֵ֖ר עַד־ הָעָֽרֶב׃ ",
        "versenonikud": "ובא הנשיא דרך אולם השער מחוץ ועמד על מזוזת השער ועשו הכהנים את עולתו ואת שלמיו והשתחוה על מפתן השער ויצא והשער לא יסגר עד הערב "
    },
    {
        "bookchapter": "יחזקאל",
        "chapter": "מו",
        "versechapter": "ג",
        "bookseder": "יחזקאל",
        "seder": "כח",
        "verseseder": "יד",
        "versenikud": "וְהִשְׁתַּחֲו֣וּ עַם־ הָאָ֗רֶץ פֶּ֚תַח הַשַּׁ֣עַר הַה֔וּא בַּשַּׁבָּת֖וֹת וּבֶחֳדָשִׁ֑ים לִפְנֵ֖י יְהוָֽה׃ ",
        "versenonikud": "והשתחוו עם הארץ פתח השער ההוא בשבתות ובחדשים לפני יהוה "
    },
    {
        "bookchapter": "יחזקאל",
        "chapter": "מו",
        "versechapter": "ד",
        "bookseder": "יחזקאל",
        "seder": "כח",
        "verseseder": "טו",
        "versenikud": "וְהָ֣עֹלָ֔ה אֲשֶׁר־ יַקְרִ֥ב הַנָּשִׂ֖יא לַֽיהוָ֑ה בְּי֣וֹם הַשַּׁבָּ֗ת שִׁשָּׁ֧ה כְבָשִׂ֛ים תְּמִימִ֖ם וְאַ֥יִל תָּמִֽים׃ ",
        "versenonikud": "והעלה אשר יקרב הנשיא ליהוה ביום השבת ששה כבשים תמימם ואיל תמים "
    },
    {
        "bookchapter": "יחזקאל",
        "chapter": "מו",
        "versechapter": "ה",
        "bookseder": "יחזקאל",
        "seder": "כח",
        "verseseder": "טז",
        "versenikud": "וּמִנְחָה֙ אֵיפָ֣ה לָאַ֔יִל וְלַכְּבָשִׂ֥ים מִנְחָ֖ה מַתַּ֣ת יָד֑וֹ וְשֶׁ֖מֶן הִ֥ין לָאֵיפָֽה׃ ",
        "versenonikud": "ומנחה איפה לאיל ולכבשים מנחה מתת ידו ושמן הין לאיפה "
    },
    {
        "bookchapter": "יחזקאל",
        "chapter": "מו",
        "versechapter": "ו",
        "bookseder": "יחזקאל",
        "seder": "כח",
        "verseseder": "יז",
        "versenikud": "וּבְי֣וֹם הַחֹ֔דֶשׁ פַּ֥ר בֶּן־ בָּקָ֖ר תְּמִימִ֑ם וְשֵׁ֧שֶׁת כְּבָשִׂ֛ם וָאַ֖יִל תְּמִימִ֥ם יִהְיֽוּ׃ ",
        "versenonikud": "וביום החדש פר בן בקר תמימם וששת כבשם ואיל תמימם יהיו "
    },
    {
        "bookchapter": "יחזקאל",
        "chapter": "מו",
        "versechapter": "ז",
        "bookseder": "יחזקאל",
        "seder": "כח",
        "verseseder": "יח",
        "versenikud": "וְאֵיפָ֨ה לַפָּ֜ר וְאֵיפָ֤ה לָאַ֙יִל֙ יַעֲשֶׂ֣ה מִנְחָ֔ה וְלַ֨כְּבָשִׂ֔ים כַּאֲשֶׁ֥ר תַּשִּׂ֖יג יָד֑וֹ וְשֶׁ֖מֶן הִ֥ין לָאֵיפָֽה׃ ",
        "versenonikud": "ואיפה לפר ואיפה לאיל יעשה מנחה ולכבשים כאשר תשיג ידו ושמן הין לאיפה "
    },
    {
        "bookchapter": "יחזקאל",
        "chapter": "מו",
        "versechapter": "ח",
        "bookseder": "יחזקאל",
        "seder": "כח",
        "verseseder": "יט",
        "versenikud": "וּבְב֖וֹא הַנָּשִׂ֑יא דֶּ֣רֶךְ אוּלָ֤ם הַשַּׁ֙עַר֙ יָב֔וֹא וּבְדַרְכּ֖וֹ יֵצֵֽא׃ ",
        "versenonikud": "ובבוא הנשיא דרך אולם השער יבוא ובדרכו יצא "
    },
    {
        "bookchapter": "יחזקאל",
        "chapter": "מו",
        "versechapter": "ט",
        "bookseder": "יחזקאל",
        "seder": "כח",
        "verseseder": "כ",
        "versenikud": "וּבְב֨וֹא עַם־ הָאָ֜רֶץ לִפְנֵ֣י יְהוָה֮ בַּמּֽוֹעֲדִים֒ הַבָּ֡א דֶּרֶךְ־ שַׁ֨עַר צָפ֜וֹן לְהִֽשְׁתַּחֲוֺ֗ת יֵצֵא֙ דֶּרֶךְ־ שַׁ֣עַר נֶ֔גֶב וְהַבָּא֙ דֶּרֶךְ־ שַׁ֣עַר נֶ֔גֶב יֵצֵ֖א דֶּרֶךְ־ שַׁ֣עַר צָפ֑וֹנָה לֹ֣א יָשׁ֗וּב דֶּ֤רֶךְ הַשַּׁ֙עַר֙ אֲשֶׁר־ בָּ֣א ב֔וֹ כִּ֥י נִכְח֖וֹ יצאו יֵצֵֽא׃ ",
        "versenonikud": "ובבוא עם הארץ לפני יהוה במועדים הבא דרך שער צפון להשתחות יצא דרך שער נגב והבא דרך שער נגב יצא דרך שער צפונה לא ישוב דרך השער אשר בא בו כי נכחו יצאו יצא "
    },
    {
        "bookchapter": "יחזקאל",
        "chapter": "מו",
        "versechapter": "י",
        "bookseder": "יחזקאל",
        "seder": "כח",
        "verseseder": "כא",
        "versenikud": "וְֽהַנָּשִׂ֑יא בְּתוֹכָ֤ם בְּבוֹאָם֙ יָב֔וֹא וּבְצֵאתָ֖ם יֵצֵֽאוּ׃ ",
        "versenonikud": "והנשיא בתוכם בבואם יבוא ובצאתם יצאו "
    },
    {
        "bookchapter": "יחזקאל",
        "chapter": "מו",
        "versechapter": "יא",
        "bookseder": "יחזקאל",
        "seder": "כח",
        "verseseder": "כב",
        "versenikud": "וּבַחַגִּ֣ים וּבַמּוֹעֲדִ֗ים תִּהְיֶ֤ה הַמִּנְחָה֙ אֵיפָ֤ה לַפָּר֙ וְאֵיפָ֣ה לָאַ֔יִל וְלַכְּבָשִׂ֖ים מַתַּ֣ת יָד֑וֹ וְשֶׁ֖מֶן הִ֥ין לָאֵיפָֽה׃ ",
        "versenonikud": "ובחגים ובמועדים תהיה המנחה איפה לפר ואיפה לאיל ולכבשים מתת ידו ושמן הין לאיפה "
    },
    {
        "bookchapter": "יחזקאל",
        "chapter": "מו",
        "versechapter": "יב",
        "bookseder": "יחזקאל",
        "seder": "כח",
        "verseseder": "כג",
        "versenikud": "וְכִֽי־ יַעֲשֶׂה֩ הַנָּשִׂ֨יא נְדָבָ֜ה עוֹלָ֣ה אֽוֹ־ שְׁלָמִים֮ נְדָבָ֣ה לַֽיהוָה֒ וּפָ֣תַֽח ל֗וֹ אֶת הַשַּׁ֙עַר֙ הַפֹּנֶ֣ה קָדִ֔ים וְעָשָׂ֤ה אֶת־ עֹֽלָתוֹ֙ וְאֶת־ שְׁלָמָ֔יו כַּאֲשֶׁ֥ר יַעֲשֶׂ֖ה בְּי֣וֹם הַשַּׁבָּ֑ת וְיָצָ֛א וְסָגַ֥ר אֶת־ הַשַּׁ֖עַר אַחֲרֵ֥י צֵאתֽוֹ׃ ",
        "versenonikud": "וכי יעשה הנשיא נדבה עולה או שלמים נדבה ליהוה ופתח לו את השער הפנה קדים ועשה את עלתו ואת שלמיו כאשר יעשה ביום השבת ויצא וסגר את השער אחרי צאתו "
    },
    {
        "bookchapter": "יחזקאל",
        "chapter": "מו",
        "versechapter": "יג",
        "bookseder": "יחזקאל",
        "seder": "כח",
        "verseseder": "כד",
        "versenikud": "וְכֶ֨בֶשׂ בֶּן־ שְׁנָת֜וֹ תָּמִ֗ים תַּעֲשֶׂ֥ה עוֹלָ֛ה לַיּ֖וֹם לַֽיהֹוָ֑ה בַּבֹּ֥קֶר בַּבֹּ֖קֶר תַּעֲשֶׂ֥ה אֹתֽוֹ׃ ",
        "versenonikud": "וכבש בן שנתו תמים תעשה עולה ליום ליהוה בבקר בבקר תעשה אתו "
    },
    {
        "bookchapter": "יחזקאל",
        "chapter": "מו",
        "versechapter": "יד",
        "bookseder": "יחזקאל",
        "seder": "כח",
        "verseseder": "כה",
        "versenikud": "וּמִנְחָה֩ תַעֲשֶׂ֨ה עָלָ֜יו בַּבֹּ֤קֶר בַּבֹּ֙קֶר֙ שִׁשִּׁ֣ית הָֽאֵיפָ֔ה וְשֶׁ֛מֶן שְׁלִישִׁ֥ית הַהִ֖ין לָרֹ֣ס אֶת־ הַסֹּ֑לֶת מִנְחָה֙ לַֽיהוָ֔ה חֻקּ֥וֹת עוֹלָ֖ם תָּמִֽיד׃ ",
        "versenonikud": "ומנחה תעשה עליו בבקר בבקר ששית האיפה ושמן שלישית ההין לרס את הסלת מנחה ליהוה חקות עולם תמיד "
    },
    {
        "bookchapter": "יחזקאל",
        "chapter": "מו",
        "versechapter": "טו",
        "bookseder": "יחזקאל",
        "seder": "כח",
        "verseseder": "כו",
        "versenikud": "ועשו יַעֲשׂ֨וּ אֶת־ הַכֶּ֧בֶשׂ וְאֶת־ הַמִּנְחָ֛ה וְאֶת־ הַשֶּׁ֖מֶן בַּבֹּ֣קֶר בַּבֹּ֑קֶר עוֹלַ֖ת תָּמִֽיד׃ ",
        "versenonikud": "ועשו יעשו את הכבש ואת המנחה ואת השמן בבקר בבקר עולת תמיד "
    },
    {
        "bookchapter": "יחזקאל",
        "chapter": "מו",
        "versechapter": "טז",
        "bookseder": "יחזקאל",
        "seder": "כח",
        "verseseder": "כז",
        "versenikud": "כֹּה־ אָמַ֞ר אֲדֹנָ֣י יְהֹוִ֗ה כִּֽי־ יִתֵּ֨ן הַנָּשִׂ֤יא מַתָּנָה֙ לְאִ֣ישׁ מִבָּנָ֔יו נַחֲלָת֥וֹ הִ֖יא לְבָנָ֣יו תִּֽהְיֶ֑ה אֲחֻזָּתָ֥ם הִ֖יא בְּנַחֲלָֽה׃ ",
        "versenonikud": "כה אמר אדני יהוה כי יתן הנשיא מתנה לאיש מבניו נחלתו היא לבניו תהיה אחזתם היא בנחלה "
    },
    {
        "bookchapter": "יחזקאל",
        "chapter": "מו",
        "versechapter": "יז",
        "bookseder": "יחזקאל",
        "seder": "כח",
        "verseseder": "כח",
        "versenikud": "וְכִֽי־ יִתֵּ֨ן מַתָּנָ֜ה מִנַּחֲלָת֗וֹ לְאַחַד֙ מֵֽעֲבָדָ֔יו וְהָ֤יְתָה לּוֹ֙ עַד־ שְׁנַ֣ת הַדְּר֔וֹר וְשָׁבַ֖ת לַנָּשִׂ֑יא אַ֚ךְ נַחֲלָת֔וֹ בָּנָ֖יו לָהֶ֥ם תִּהְיֶֽה׃ ",
        "versenonikud": "וכי יתן מתנה מנחלתו לאחד מעבדיו והיתה לו עד שנת הדרור ושבת לנשיא אך נחלתו בניו להם תהיה "
    },
    {
        "bookchapter": "יחזקאל",
        "chapter": "מו",
        "versechapter": "יח",
        "bookseder": "יחזקאל",
        "seder": "כח",
        "verseseder": "כט",
        "versenikud": "וְלֹא־ יִקַּ֨ח הַנָּשִׂ֜יא מִנַּחֲלַ֣ת הָעָ֗ם לְהֽוֹנֹתָם֙ מֵאֲחֻזָּתָ֔ם מֵאֲחֻזָּת֖וֹ יַנְחִ֣ל אֶת־ בָּנָ֑יו לְמַ֙עַן֙ אֲשֶׁ֣ר לֹֽא־ יָפֻ֣צוּ עַמִּ֔י אִ֖ישׁ מֵאֲחֻזָּתֽוֹ׃ ",
        "versenonikud": "ולא יקח הנשיא מנחלת העם להונתם מאחזתם מאחזתו ינחל את בניו למען אשר לא יפצו עמי איש מאחזתו "
    },
    {
        "bookchapter": "יחזקאל",
        "chapter": "מו",
        "versechapter": "יט",
        "bookseder": "יחזקאל",
        "seder": "כח",
        "verseseder": "ל",
        "versenikud": "וַיְבִיאֵ֣נִי בַמָּבוֹא֮ אֲשֶׁ֣ר עַל־ כֶּ֣תֶף הַשַּׁעַר֒ אֶל־ הַלִּשְׁכ֤וֹת הַקֹּ֙דֶשׁ֙ אֶל־ הַכֹּ֣הֲנִ֔ים הַפֹּנ֖וֹת צָפ֑וֹנָה וְהִנֵּה־ שָׁ֣ם מָק֔וֹם בירכתם בַּיַּרְכָתַ֖יִם יָֽמָּה׃ ",
        "versenonikud": "ויביאני במבוא אשר על כתף השער אל הלשכות הקדש אל הכהנים הפנות צפונה והנה שם מקום בירכתם בירכתים ימה "
    },
    {
        "bookchapter": "יחזקאל",
        "chapter": "מו",
        "versechapter": "כ",
        "bookseder": "יחזקאל",
        "seder": "כח",
        "verseseder": "לא",
        "versenikud": "וַיֹּ֣אמֶר אֵלַ֔י זֶ֣ה הַמָּק֗וֹם אֲשֶׁ֤ר יְבַשְּׁלוּ־ שָׁם֙ הַכֹּ֣הֲנִ֔ים אֶת־ הָאָשָׁ֖ם וְאֶת־ הַחַטָּ֑את אֲשֶׁ֤ר יֹאפוּ֙ אֶת־ הַמִּנְחָ֔ה לְבִלְתִּ֥י הוֹצִ֛יא אֶל־ הֶחָצֵ֥ר הַחִֽיצוֹנָ֖ה לְקַדֵּ֥שׁ אֶת־ הָעָֽם׃ ",
        "versenonikud": "ויאמר אלי זה המקום אשר יבשלו שם הכהנים את האשם ואת החטאת אשר יאפו את המנחה לבלתי הוציא אל החצר החיצונה לקדש את העם "
    },
    {
        "bookchapter": "יחזקאל",
        "chapter": "מו",
        "versechapter": "כא",
        "bookseder": "יחזקאל",
        "seder": "כח",
        "verseseder": "לב",
        "versenikud": "וַיּוֹצִיאֵ֗נִי אֶל־ הֶֽחָצֵר֙ הַחִ֣יצֹנָ֔ה וַיַּ֣עֲבִירֵ֔נִי אֶל־ אַרְבַּ֖עַת מִקְצוֹעֵ֣י הֶחָצֵ֑ר וְהִנֵּ֤ה חָצֵר֙ בְּמִקְצֹ֣עַ הֶחָצֵ֔ר חָצֵ֖ר בְּמִקְצֹ֥עַ הֶחָצֵֽר׃ ",
        "versenonikud": "ויוציאני אל החצר החיצנה ויעבירני אל ארבעת מקצועי החצר והנה חצר במקצע החצר חצר במקצע החצר "
    },
    {
        "bookchapter": "יחזקאל",
        "chapter": "מו",
        "versechapter": "כב",
        "bookseder": "יחזקאל",
        "seder": "כח",
        "verseseder": "לג",
        "versenikud": "בְּאַרְבַּ֜עַת מִקְצֹע֤וֹת הֶֽחָצֵר֙ חֲצֵר֣וֹת קְטֻר֔וֹת אַרְבָּעִ֣ים אֹ֔רֶךְ וּשְׁלֹשִׁ֖ים רֹ֑חַב מִדָּ֣ה אַחַ֔ת לְאַרְבַּעְתָּ֖ם מְׄהֻׄקְׄצָׄעֽׄוֹׄתׄ׃ ",
        "versenonikud": "בארבעת מקצעות החצר חצרות קטרות ארבעים ארך ושלשים רחב מדה אחת לארבעתם מהקצעות "
    },
    {
        "bookchapter": "יחזקאל",
        "chapter": "מו",
        "versechapter": "כג",
        "bookseder": "יחזקאל",
        "seder": "כח",
        "verseseder": "לד",
        "versenikud": "וְט֨וּר סָבִ֥יב בָּהֶ֛ם סָבִ֖יב לְאַרְבַּעְתָּ֑ם וּמְבַשְּׁל֣וֹת עָשׂ֔וּי מִתַּ֥חַת הַטִּיר֖וֹת סָבִֽיב׃ ",
        "versenonikud": "וטור סביב בהם סביב לארבעתם ומבשלות עשוי מתחת הטירות סביב "
    },
    {
        "bookchapter": "יחזקאל",
        "chapter": "מו",
        "versechapter": "כד",
        "bookseder": "יחזקאל",
        "seder": "כח",
        "verseseder": "לה",
        "versenikud": "וַיֹּ֖אמֶר אֵלָ֑י אֵ֚לֶּה בֵּ֣ית הַֽמְבַשְּׁלִ֔ים אֲשֶׁ֧ר יְבַשְּׁלוּ־ שָׁ֛ם מְשָׁרְתֵ֥י הַבַּ֖יִת אֶת־ זֶ֥בַח הָעָֽם׃ ",
        "versenonikud": "ויאמר אלי אלה בית המבשלים אשר יבשלו שם משרתי הבית את זבח העם "
    }
]