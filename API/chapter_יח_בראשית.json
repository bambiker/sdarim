[
    {
        "bookchapter": "בראשית",
        "chapter": "יח",
        "versechapter": "א",
        "bookseder": "בראשית",
        "seder": "טו",
        "verseseder": "א",
        "parasha": "וירא",
        "versenikud": "וַיֵּרָ֤א אֵלָיו֙ יְהוָ֔ה בְּאֵלֹנֵ֖י מַמְרֵ֑א וְה֛וּא יֹשֵׁ֥ב פֶּֽתַח־ הָאֹ֖הֶל כְּחֹ֥ם הַיּֽוֹם׃ ",
        "versenonikud": "וירא אליו יהוה באלני ממרא והוא ישב פתח האהל כחם היום "
    },
    {
        "bookchapter": "בראשית",
        "chapter": "יח",
        "versechapter": "ב",
        "bookseder": "בראשית",
        "seder": "טו",
        "verseseder": "ב",
        "parasha": "וירא",
        "versenikud": "וַיִּשָּׂ֤א עֵינָיו֙ וַיַּ֔רְא וְהִנֵּה֙ שְׁלֹשָׁ֣ה אֲנָשִׁ֔ים נִצָּבִ֖ים עָלָ֑יו וַיַּ֗רְא וַיָּ֤רָץ לִקְרָאתָם֙ מִפֶּ֣תַח הָאֹ֔הֶל וַיִּשְׁתַּ֖חוּ אָֽרְצָה׃ ",
        "versenonikud": "וישא עיניו וירא והנה שלשה אנשים נצבים עליו וירא וירץ לקראתם מפתח האהל וישתחו ארצה "
    },
    {
        "bookchapter": "בראשית",
        "chapter": "יח",
        "versechapter": "ג",
        "bookseder": "בראשית",
        "seder": "טו",
        "verseseder": "ג",
        "parasha": "וירא",
        "versenikud": "וַיֹּאמַ֑ר אֲדֹנָ֗י אִם־ נָ֨א מָצָ֤אתִי חֵן֙ בְּעֵינֶ֔יךָ אַל־ נָ֥א תַעֲבֹ֖ר מֵעַ֥ל עַבְדֶּֽךָ׃ ",
        "versenonikud": "ויאמר אדני אם נא מצאתי חן בעיניך אל נא תעבר מעל עבדך "
    },
    {
        "bookchapter": "בראשית",
        "chapter": "יח",
        "versechapter": "ד",
        "bookseder": "בראשית",
        "seder": "טו",
        "verseseder": "ד",
        "parasha": "וירא",
        "versenikud": "יֻקַּֽח־ נָ֣א מְעַט־ מַ֔יִם וְרַחֲצ֖וּ רַגְלֵיכֶ֑ם וְהִֽשָּׁעֲנ֖וּ תַּ֥חַת הָעֵֽץ׃ ",
        "versenonikud": "יקח נא מעט מים ורחצו רגליכם והשענו תחת העץ "
    },
    {
        "bookchapter": "בראשית",
        "chapter": "יח",
        "versechapter": "ה",
        "bookseder": "בראשית",
        "seder": "טו",
        "verseseder": "ה",
        "parasha": "וירא",
        "versenikud": "וְאֶקְחָ֨ה פַת־ לֶ֜חֶם וְסַעֲד֤וּ לִבְּכֶם֙ אַחַ֣ר תַּעֲבֹ֔רוּ כִּֽי־ עַל־ כֵּ֥ן עֲבַרְתֶּ֖ם עַֽל־ עַבְדְּכֶ֑ם וַיֹּ֣אמְר֔וּ כֵּ֥ן תַּעֲשֶׂ֖ה כַּאֲשֶׁ֥ר דִּבַּֽרְתָּ׃ ",
        "versenonikud": "ואקחה פת לחם וסעדו לבכם אחר תעברו כי על כן עברתם על עבדכם ויאמרו כן תעשה כאשר דברת "
    },
    {
        "bookchapter": "בראשית",
        "chapter": "יח",
        "versechapter": "ו",
        "bookseder": "בראשית",
        "seder": "טו",
        "verseseder": "ו",
        "parasha": "וירא",
        "versenikud": "וַיְמַהֵ֧ר אַבְרָהָ֛ם הָאֹ֖הֱלָה אֶל־ שָׂרָ֑ה וַיֹּ֗אמֶר מַהֲרִ֞י שְׁלֹ֤שׁ סְאִים֙ קֶ֣מַח סֹ֔לֶת ל֖וּשִׁי וַעֲשִׂ֥י עֻגֽוֹת׃ ",
        "versenonikud": "וימהר אברהם האהלה אל שרה ויאמר מהרי שלש סאים קמח סלת לושי ועשי עגות "
    },
    {
        "bookchapter": "בראשית",
        "chapter": "יח",
        "versechapter": "ז",
        "bookseder": "בראשית",
        "seder": "טו",
        "verseseder": "ז",
        "parasha": "וירא",
        "versenikud": "וְאֶל־ הַבָּקָ֖ר רָ֣ץ אַבְרָהָ֑ם וַיִּקַּ֨ח בֶּן־ בָּקָ֜ר רַ֤ךְ וָטוֹב֙ וַיִּתֵּ֣ן אֶל־ הַנַּ֔עַר וַיְמַהֵ֖ר לַעֲשׂ֥וֹת אֹתֽוֹ׃ ",
        "versenonikud": "ואל הבקר רץ אברהם ויקח בן בקר רך וטוב ויתן אל הנער וימהר לעשות אתו "
    },
    {
        "bookchapter": "בראשית",
        "chapter": "יח",
        "versechapter": "ח",
        "bookseder": "בראשית",
        "seder": "טו",
        "verseseder": "ח",
        "parasha": "וירא",
        "versenikud": "וַיִּקַּ֨ח חֶמְאָ֜ה וְחָלָ֗ב וּבֶן־ הַבָּקָר֙ אֲשֶׁ֣ר עָשָׂ֔ה וַיִּתֵּ֖ן לִפְנֵיהֶ֑ם וְהֽוּא־ עֹמֵ֧ד עֲלֵיהֶ֛ם תַּ֥חַת הָעֵ֖ץ וַיֹּאכֵֽלוּ׃ ",
        "versenonikud": "ויקח חמאה וחלב ובן הבקר אשר עשה ויתן לפניהם והוא עמד עליהם תחת העץ ויאכלו "
    },
    {
        "bookchapter": "בראשית",
        "chapter": "יח",
        "versechapter": "ט",
        "bookseder": "בראשית",
        "seder": "טו",
        "verseseder": "ט",
        "parasha": "וירא",
        "versenikud": "וַיֹּאמְר֣וּ אֵׄלָׄ֔יׄוׄ אַיֵּ֖ה שָׂרָ֣ה אִשְׁתֶּ֑ךָ וַיֹּ֖אמֶר הִנֵּ֥ה בָאֹֽהֶל׃ ",
        "versenonikud": "ויאמרו אליו איה שרה אשתך ויאמר הנה באהל "
    },
    {
        "bookchapter": "בראשית",
        "chapter": "יח",
        "versechapter": "י",
        "bookseder": "בראשית",
        "seder": "טו",
        "verseseder": "י",
        "parasha": "וירא",
        "versenikud": "וַיֹּ֗אמֶר שׁ֣וֹב אָשׁ֤וּב אֵלֶ֙יךָ֙ כָּעֵ֣ת חַיָּ֔ה וְהִנֵּה־ בֵ֖ן לְשָׂרָ֣ה אִשְׁתֶּ֑ךָ וְשָׂרָ֥ה שֹׁמַ֛עַת פֶּ֥תַח הָאֹ֖הֶל וְה֥וּא אַחֲרָֽיו׃ ",
        "versenonikud": "ויאמר שוב אשוב אליך כעת חיה והנה בן לשרה אשתך ושרה שמעת פתח האהל והוא אחריו "
    },
    {
        "bookchapter": "בראשית",
        "chapter": "יח",
        "versechapter": "יא",
        "bookseder": "בראשית",
        "seder": "טו",
        "verseseder": "יא",
        "parasha": "וירא",
        "versenikud": "וְאַבְרָהָ֤ם וְשָׂרָה֙ זְקֵנִ֔ים בָּאִ֖ים בַּיָּמִ֑ים חָדַל֙ לִהְי֣וֹת לְשָׂרָ֔ה אֹ֖רַח כַּנָּשִֽׁים׃ ",
        "versenonikud": "ואברהם ושרה זקנים באים בימים חדל להיות לשרה ארח כנשים "
    },
    {
        "bookchapter": "בראשית",
        "chapter": "יח",
        "versechapter": "יב",
        "bookseder": "בראשית",
        "seder": "טו",
        "verseseder": "יב",
        "parasha": "וירא",
        "versenikud": "וַתִּצְחַ֥ק שָׂרָ֖ה בְּקִרְבָּ֣הּ לֵאמֹ֑ר אַחֲרֵ֤י בְלֹתִי֙ הָֽיְתָה־ לִּ֣י עֶדְנָ֔ה וַֽאדֹנִ֖י זָקֵֽן׃ ",
        "versenonikud": "ותצחק שרה בקרבה לאמר אחרי בלתי היתה לי עדנה ואדני זקן "
    },
    {
        "bookchapter": "בראשית",
        "chapter": "יח",
        "versechapter": "יג",
        "bookseder": "בראשית",
        "seder": "טו",
        "verseseder": "יג",
        "parasha": "וירא",
        "versenikud": "וַיֹּ֥אמֶר יְהוָ֖ה אֶל־ אַבְרָהָ֑ם לָ֣מָּה זֶּה֩ צָחֲקָ֨ה שָׂרָ֜ה לֵאמֹ֗ר הַאַ֥ף אֻמְנָ֛ם אֵלֵ֖ד וַאֲנִ֥י זָקַֽנְתִּי׃ ",
        "versenonikud": "ויאמר יהוה אל אברהם למה זה צחקה שרה לאמר האף אמנם אלד ואני זקנתי "
    },
    {
        "bookchapter": "בראשית",
        "chapter": "יח",
        "versechapter": "יד",
        "bookseder": "בראשית",
        "seder": "טו",
        "verseseder": "יד",
        "parasha": "וירא",
        "versenikud": "הֲיִפָּלֵ֥א מֵיְהוָ֖ה דָּבָ֑ר לַמּוֹעֵ֞ד אָשׁ֥וּב אֵלֶ֛יךָ כָּעֵ֥ת חַיָּ֖ה וּלְשָׂרָ֥ה בֵֽן׃ ",
        "versenonikud": "היפלא מיהוה דבר למועד אשוב אליך כעת חיה ולשרה בן "
    },
    {
        "bookchapter": "בראשית",
        "chapter": "יח",
        "versechapter": "טו",
        "bookseder": "בראשית",
        "seder": "טו",
        "verseseder": "טו",
        "parasha": "וירא",
        "versenikud": "וַתְּכַחֵ֨שׁ שָׂרָ֧ה ׀ לֵאמֹ֛ר לֹ֥א צָחַ֖קְתִּי כִּ֣י ׀ יָרֵ֑אָה וַיֹּ֥אמֶר ׀ לֹ֖א כִּ֥י צָחָֽקְתְּ׃ ",
        "versenonikud": "ותכחש שרה  לאמר לא צחקתי כי  יראה ויאמר  לא כי צחקת "
    },
    {
        "bookchapter": "בראשית",
        "chapter": "יח",
        "versechapter": "טז",
        "bookseder": "בראשית",
        "seder": "טו",
        "verseseder": "טז",
        "parasha": "וירא",
        "versenikud": "וַיָּקֻ֤מוּ מִשָּׁם֙ הָֽאֲנָשִׁ֔ים וַיַּשְׁקִ֖פוּ עַל־ פְּנֵ֣י סְדֹ֑ם וְאַ֨בְרָהָ֔ם הֹלֵ֥ךְ עִמָּ֖ם לְשַׁלְּחָֽם׃ ",
        "versenonikud": "ויקמו משם האנשים וישקפו על פני סדם ואברהם הלך עמם לשלחם "
    },
    {
        "bookchapter": "בראשית",
        "chapter": "יח",
        "versechapter": "יז",
        "bookseder": "בראשית",
        "seder": "טו",
        "verseseder": "יז",
        "parasha": "וירא",
        "versenikud": "וַֽיהֹוָ֖ה אָמָ֑ר הַֽמְכַסֶּ֤ה אֲנִי֙ מֵֽאַבְרָהָ֔ם אֲשֶׁ֖ר אֲנִ֥י עֹשֶֽׂה׃ ",
        "versenonikud": "ויהוה אמר המכסה אני מאברהם אשר אני עשה "
    },
    {
        "bookchapter": "בראשית",
        "chapter": "יח",
        "versechapter": "יח",
        "bookseder": "בראשית",
        "seder": "טו",
        "verseseder": "יח",
        "parasha": "וירא",
        "versenikud": "וְאַ֨בְרָהָ֔ם הָי֧וֹ יִֽהְיֶ֛ה לְג֥וֹי גָּד֖וֹל וְעָצ֑וּם וְנִ֨בְרְכוּ ב֔וֹ כֹּ֖ל גּוֹיֵ֥י הָאָֽרֶץ׃ ",
        "versenonikud": "ואברהם היו יהיה לגוי גדול ועצום ונברכו בו כל גויי הארץ "
    },
    {
        "bookchapter": "בראשית",
        "chapter": "יח",
        "versechapter": "יט",
        "bookseder": "בראשית",
        "seder": "טו",
        "verseseder": "יט",
        "parasha": "וירא",
        "versenikud": "כִּ֣י יְדַעְתִּ֗יו לְמַעַן֩ אֲשֶׁ֨ר יְצַוֶּ֜ה אֶת־ בָּנָ֤יו וְאֶת־ בֵּיתוֹ֙ אַחֲרָ֔יו וְשָֽׁמְרוּ֙ דֶּ֣רֶךְ יְהוָ֔ה לַעֲשׂ֥וֹת צְדָקָ֖ה וּמִשְׁפָּ֑ט לְמַ֗עַן הָבִ֤יא יְהוָה֙ עַל־ אַבְרָהָ֔ם אֵ֥ת אֲשֶׁר־ דִּבֶּ֖ר עָלָֽיו׃ ",
        "versenonikud": "כי ידעתיו למען אשר יצוה את בניו ואת ביתו אחריו ושמרו דרך יהוה לעשות צדקה ומשפט למען הביא יהוה על אברהם את אשר דבר עליו "
    },
    {
        "bookchapter": "בראשית",
        "chapter": "יח",
        "versechapter": "כ",
        "bookseder": "בראשית",
        "seder": "טו",
        "verseseder": "כ",
        "parasha": "וירא",
        "versenikud": "וַיֹּ֣אמֶר יְהוָ֔ה זַעֲקַ֛ת סְדֹ֥ם וַעֲמֹרָ֖ה כִּי־ רָ֑בָּה וְחַ֨טָּאתָ֔ם כִּ֥י כָבְדָ֖ה מְאֹֽד׃ ",
        "versenonikud": "ויאמר יהוה זעקת סדם ועמרה כי רבה וחטאתם כי כבדה מאד "
    },
    {
        "bookchapter": "בראשית",
        "chapter": "יח",
        "versechapter": "כא",
        "bookseder": "בראשית",
        "seder": "טו",
        "verseseder": "כא",
        "parasha": "וירא",
        "versenikud": "אֵֽרֲדָה־ נָּ֣א וְאֶרְאֶ֔ה הַכְּצַעֲקָתָ֛הּ הַבָּ֥אָה אֵלַ֖י עָשׂ֣וּ ׀ כָּלָ֑ה וְאִם־ לֹ֖א אֵדָֽעָה׃ ",
        "versenonikud": "ארדה נא ואראה הכצעקתה הבאה אלי עשו  כלה ואם לא אדעה "
    },
    {
        "bookchapter": "בראשית",
        "chapter": "יח",
        "versechapter": "כב",
        "bookseder": "בראשית",
        "seder": "טו",
        "verseseder": "כב",
        "parasha": "וירא",
        "versenikud": "וַיִּפְנ֤וּ מִשָּׁם֙ הָֽאֲנָשִׁ֔ים וַיֵּלְכ֖וּ סְדֹ֑מָה וְאַ֨בְרָהָ֔ם עוֹדֶ֥נּוּ עֹמֵ֖ד לִפְנֵ֥י יְהוָֽה׃ ",
        "versenonikud": "ויפנו משם האנשים וילכו סדמה ואברהם עודנו עמד לפני יהוה "
    },
    {
        "bookchapter": "בראשית",
        "chapter": "יח",
        "versechapter": "כג",
        "bookseder": "בראשית",
        "seder": "טו",
        "verseseder": "כג",
        "parasha": "וירא",
        "versenikud": "וַיִּגַּ֥שׁ אַבְרָהָ֖ם וַיֹּאמַ֑ר הַאַ֣ף תִּסְפֶּ֔ה צַדִּ֖יק עִם־ רָשָֽׁע׃ ",
        "versenonikud": "ויגש אברהם ויאמר האף תספה צדיק עם רשע "
    },
    {
        "bookchapter": "בראשית",
        "chapter": "יח",
        "versechapter": "כד",
        "bookseder": "בראשית",
        "seder": "טו",
        "verseseder": "כד",
        "parasha": "וירא",
        "versenikud": "אוּלַ֥י יֵ֛שׁ חֲמִשִּׁ֥ים צַדִּיקִ֖ם בְּת֣וֹךְ הָעִ֑יר הַאַ֤ף תִּסְפֶּה֙ וְלֹא־ תִשָּׂ֣א לַמָּק֔וֹם לְמַ֛עַן חֲמִשִּׁ֥ים הַצַּדִּיקִ֖ם אֲשֶׁ֥ר בְּקִרְבָּֽהּ׃ ",
        "versenonikud": "אולי יש חמשים צדיקם בתוך העיר האף תספה ולא תשא למקום למען חמשים הצדיקם אשר בקרבה "
    },
    {
        "bookchapter": "בראשית",
        "chapter": "יח",
        "versechapter": "כה",
        "bookseder": "בראשית",
        "seder": "טו",
        "verseseder": "כה",
        "parasha": "וירא",
        "versenikud": "חָלִ֨לָה לְּךָ֜ מֵעֲשֹׂ֣ת ׀ כַּדָּבָ֣ר הַזֶּ֗ה לְהָמִ֤ית צַדִּיק֙ עִם־ רָשָׁ֔ע וְהָיָ֥ה כַצַּדִּ֖יק כָּרָשָׁ֑ע חָלִ֣לָה לָּ֔ךְ הֲשֹׁפֵט֙ כָּל־ הָאָ֔רֶץ לֹ֥א יַעֲשֶׂ֖ה מִשְׁפָּֽט׃ ",
        "versenonikud": "חללה לך מעשת  כדבר הזה להמית צדיק עם רשע והיה כצדיק כרשע חללה לך השפט כל הארץ לא יעשה משפט "
    },
    {
        "bookchapter": "בראשית",
        "chapter": "יח",
        "versechapter": "כו",
        "bookseder": "בראשית",
        "seder": "טו",
        "verseseder": "כו",
        "parasha": "וירא",
        "versenikud": "וַיֹּ֣אמֶר יְהוָ֔ה אִם־ אֶמְצָ֥א בִסְדֹ֛ם חֲמִשִּׁ֥ים צַדִּיקִ֖ם בְּת֣וֹךְ הָעִ֑יר וְנָשָׂ֥אתִי לְכָל־ הַמָּק֖וֹם בַּעֲבוּרָֽם׃ ",
        "versenonikud": "ויאמר יהוה אם אמצא בסדם חמשים צדיקם בתוך העיר ונשאתי לכל המקום בעבורם "
    },
    {
        "bookchapter": "בראשית",
        "chapter": "יח",
        "versechapter": "כז",
        "bookseder": "בראשית",
        "seder": "טו",
        "verseseder": "כז",
        "parasha": "וירא",
        "versenikud": "וַיַּ֥עַן אַבְרָהָ֖ם וַיֹּאמַ֑ר הִנֵּה־ נָ֤א הוֹאַ֙לְתִּי֙ לְדַבֵּ֣ר אֶל־ אֲדֹנָ֔י וְאָנֹכִ֖י עָפָ֥ר וָאֵֽפֶר׃ ",
        "versenonikud": "ויען אברהם ויאמר הנה נא הואלתי לדבר אל אדני ואנכי עפר ואפר "
    },
    {
        "bookchapter": "בראשית",
        "chapter": "יח",
        "versechapter": "כח",
        "bookseder": "בראשית",
        "seder": "טו",
        "verseseder": "כח",
        "parasha": "וירא",
        "versenikud": "א֠וּלַי יַחְסְר֞וּן חֲמִשִּׁ֤ים הַצַּדִּיקִם֙ חֲמִשָּׁ֔ה הֲתַשְׁחִ֥ית בַּחֲמִשָּׁ֖ה אֶת־ כָּל־ הָעִ֑יר וַיֹּ֙אמֶר֙ לֹ֣א אַשְׁחִ֔ית אִם־ אֶמְצָ֣א שָׁ֔ם אַרְבָּעִ֖ים וַחֲמִשָּֽׁה׃ ",
        "versenonikud": "אולי יחסרון חמשים הצדיקם חמשה התשחית בחמשה את כל העיר ויאמר לא אשחית אם אמצא שם ארבעים וחמשה "
    },
    {
        "bookchapter": "בראשית",
        "chapter": "יח",
        "versechapter": "כט",
        "bookseder": "בראשית",
        "seder": "טו",
        "verseseder": "כט",
        "parasha": "וירא",
        "versenikud": "וַיֹּ֨סֶף ע֜וֹד לְדַבֵּ֤ר אֵלָיו֙ וַיֹּאמַ֔ר אוּלַ֛י יִמָּצְא֥וּן שָׁ֖ם אַרְבָּעִ֑ים וַיֹּ֙אמֶר֙ לֹ֣א אֶֽעֱשֶׂ֔ה בַּעֲב֖וּר הָאַרְבָּעִֽים׃ ",
        "versenonikud": "ויסף עוד לדבר אליו ויאמר אולי ימצאון שם ארבעים ויאמר לא אעשה בעבור הארבעים "
    },
    {
        "bookchapter": "בראשית",
        "chapter": "יח",
        "versechapter": "ל",
        "bookseder": "בראשית",
        "seder": "טו",
        "verseseder": "ל",
        "parasha": "וירא",
        "versenikud": "וַ֠יֹּאמֶר אַל־ נָ֞א יִ֤חַר לַֽאדֹנָי֙ וַאֲדַבֵּ֔רָה אוּלַ֛י יִמָּצְא֥וּן שָׁ֖ם שְׁלֹשִׁ֑ים וַיֹּ֙אמֶר֙ לֹ֣א אֶֽעֱשֶׂ֔ה אִם־ אֶמְצָ֥א שָׁ֖ם שְׁלֹשִֽׁים׃ ",
        "versenonikud": "ויאמר אל נא יחר לאדני ואדברה אולי ימצאון שם שלשים ויאמר לא אעשה אם אמצא שם שלשים "
    },
    {
        "bookchapter": "בראשית",
        "chapter": "יח",
        "versechapter": "לא",
        "bookseder": "בראשית",
        "seder": "טו",
        "verseseder": "לא",
        "parasha": "וירא",
        "versenikud": "וַיֹּ֗אמֶר הִנֵּֽה־ נָ֤א הוֹאַ֙לְתִּי֙ לְדַבֵּ֣ר אֶל־ אֲדֹנָ֔י אוּלַ֛י יִמָּצְא֥וּן שָׁ֖ם עֶשְׂרִ֑ים וַיֹּ֙אמֶר֙ לֹ֣א אַשְׁחִ֔ית בַּעֲב֖וּר הָֽעֶשְׂרִֽים׃ ",
        "versenonikud": "ויאמר הנה נא הואלתי לדבר אל אדני אולי ימצאון שם עשרים ויאמר לא אשחית בעבור העשרים "
    },
    {
        "bookchapter": "בראשית",
        "chapter": "יח",
        "versechapter": "לב",
        "bookseder": "בראשית",
        "seder": "טו",
        "verseseder": "לב",
        "parasha": "וירא",
        "versenikud": "וַ֠יֹּאמֶר אַל־ נָ֞א יִ֤חַר לַֽאדֹנָי֙ וַאֲדַבְּרָ֣ה אַךְ־ הַפַּ֔עַם אוּלַ֛י יִמָּצְא֥וּן שָׁ֖ם עֲשָׂרָ֑ה וַיֹּ֙אמֶר֙ לֹ֣א אַשְׁחִ֔ית בַּעֲב֖וּר הָעֲשָׂרָֽה׃ ",
        "versenonikud": "ויאמר אל נא יחר לאדני ואדברה אך הפעם אולי ימצאון שם עשרה ויאמר לא אשחית בעבור העשרה "
    },
    {
        "bookchapter": "בראשית",
        "chapter": "יח",
        "versechapter": "לג",
        "bookseder": "בראשית",
        "seder": "טו",
        "verseseder": "לג",
        "parasha": "וירא",
        "versenikud": "וַיֵּ֣לֶךְ יְהוָ֔ה כַּאֲשֶׁ֣ר כִּלָּ֔ה לְדַבֵּ֖ר אֶל־ אַבְרָהָ֑ם וְאַבְרָהָ֖ם שָׁ֥ב לִמְקֹמֽוֹ׃ ",
        "versenonikud": "וילך יהוה כאשר כלה לדבר אל אברהם ואברהם שב למקמו "
    }
]