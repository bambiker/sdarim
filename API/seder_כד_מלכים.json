[
    {
        "bookchapter": "מלכים ב",
        "chapter": "ט",
        "versechapter": "יג",
        "bookseder": "מלכים",
        "seder": "כד",
        "verseseder": "א",
        "versenikud": "וַֽיְמַהֲר֗וּ וַיִּקְחוּ֙ אִ֣ישׁ בִּגְד֔וֹ וַיָּשִׂ֥ימוּ תַחְתָּ֖יו אֶל־ גֶּ֣רֶם הַֽמַּעֲל֑וֹת וַֽיִּתְקְעוּ֙ בַּשּׁוֹפָ֔ר וַיֹּאמְר֖וּ מָלַ֥ךְ יֵהֽוּא׃ ",
        "versenonikud": "וימהרו ויקחו איש בגדו וישימו תחתיו אל גרם המעלות ויתקעו בשופר ויאמרו מלך יהוא "
    },
    {
        "bookchapter": "מלכים ב",
        "chapter": "ט",
        "versechapter": "יד",
        "bookseder": "מלכים",
        "seder": "כד",
        "verseseder": "ב",
        "versenikud": "וַיִּתְקַשֵּׁ֗ר יֵה֛וּא בֶּן־ יְהוֹשָׁפָ֥ט בֶּן־ נִמְשִׁ֖י אֶל־ יוֹרָ֑ם וְיוֹרָם֩ הָיָ֨ה שֹׁמֵ֜ר בְּרָמֹ֣ת גִּלְעָ֗ד ה֚וּא וְכָל־ יִשְׂרָאֵ֔ל מִפְּנֵ֥י חֲזָאֵ֖ל מֶֽלֶךְ־ אֲרָֽם׃ ",
        "versenonikud": "ויתקשר יהוא בן יהושפט בן נמשי אל יורם ויורם היה שמר ברמת גלעד הוא וכל ישראל מפני חזאל מלך ארם "
    },
    {
        "bookchapter": "מלכים ב",
        "chapter": "ט",
        "versechapter": "טו",
        "bookseder": "מלכים",
        "seder": "כד",
        "verseseder": "ג",
        "versenikud": "וַיָּשָׁב֩ יְהוֹרָ֨ם הַמֶּ֜לֶךְ לְהִתְרַפֵּ֣א בִיְזְרְעֶ֗אל מִן־ הַמַּכִּים֙ אֲשֶׁ֣ר יַכֻּ֣הוּ אֲרַמִּ֔ים בְּהִלָּ֣חֲמ֔וֹ אֶת־ חֲזָאֵ֖ל מֶ֣לֶךְ אֲרָ֑ם וַיֹּ֤אמֶר יֵהוּא֙ אִם־ יֵ֣שׁ נַפְשְׁכֶ֔ם אַל־ יֵצֵ֤א פָלִיט֙ מִן־ הָעִ֔יר לָלֶ֖כֶת לגיד לְהַגִּ֥יד בְּיִזְרְעֶֽאל׃ ",
        "versenonikud": "וישב יהורם המלך להתרפא ביזרעאל מן המכים אשר יכהו ארמים בהלחמו את חזאל מלך ארם ויאמר יהוא אם יש נפשכם אל יצא פליט מן העיר ללכת לגיד להגיד ביזרעאל "
    },
    {
        "bookchapter": "מלכים ב",
        "chapter": "ט",
        "versechapter": "טז",
        "bookseder": "מלכים",
        "seder": "כד",
        "verseseder": "ד",
        "versenikud": "וַיִּרְכַּ֤ב יֵהוּא֙ וַיֵּ֣לֶךְ יִזְרְעֶ֔אלָה כִּ֥י יוֹרָ֖ם שֹׁכֵ֣ב שָׁ֑מָּה וַֽאֲחַזְיָה֙ מֶ֣לֶךְ יְהוּדָ֔ה יָרַ֖ד לִרְא֥וֹת אֶת־ יוֹרָֽם׃ ",
        "versenonikud": "וירכב יהוא וילך יזרעאלה כי יורם שכב שמה ואחזיה מלך יהודה ירד לראות את יורם "
    },
    {
        "bookchapter": "מלכים ב",
        "chapter": "ט",
        "versechapter": "יז",
        "bookseder": "מלכים",
        "seder": "כד",
        "verseseder": "ה",
        "versenikud": "וְהַצֹּפֶה֩ עֹמֵ֨ד עַֽל־ הַמִּגְדָּ֜ל בְּיִזְרְעֶ֗אל וַיַּ֞רְא אֶת־ שִׁפְעַ֤ת יֵהוּא֙ בְּבֹא֔וֹ וַיֹּ֕אמֶר שִׁפְעַ֖ת אֲנִ֣י רֹאֶ֑ה וַיֹּ֣אמֶר יְהוֹרָ֗ם קַ֥ח רַכָּ֛ב וּֽשְׁלַ֥ח לִקְרָאתָ֖ם וְיֹאמַ֥ר הֲשָׁלֽוֹם׃ ",
        "versenonikud": "והצפה עמד על המגדל ביזרעאל וירא את שפעת יהוא בבאו ויאמר שפעת אני ראה ויאמר יהורם קח רכב ושלח לקראתם ויאמר השלום "
    },
    {
        "bookchapter": "מלכים ב",
        "chapter": "ט",
        "versechapter": "יח",
        "bookseder": "מלכים",
        "seder": "כד",
        "verseseder": "ו",
        "versenikud": "וַיֵּלֶךְ֩ רֹכֵ֨ב הַסּ֜וּס לִקְרָאת֗וֹ וַיֹּ֙אמֶר֙ כֹּֽה־ אָמַ֤ר הַמֶּ֙לֶךְ֙ הֲשָׁל֔וֹם וַיֹּ֧אמֶר יֵה֛וּא מַה־ לְּךָ֥ וּלְשָׁל֖וֹם סֹ֣ב אֶֽל־ אַחֲרָ֑י וַיַּגֵּ֤ד הַצֹּפֶה֙ לֵאמֹ֔ר בָּֽא־ הַמַּלְאָ֥ךְ עַד־ הֵ֖ם וְלֹֽא־ שָֽׁב׃ ",
        "versenonikud": "וילך רכב הסוס לקראתו ויאמר כה אמר המלך השלום ויאמר יהוא מה לך ולשלום סב אל אחרי ויגד הצפה לאמר בא המלאך עד הם ולא שב "
    },
    {
        "bookchapter": "מלכים ב",
        "chapter": "ט",
        "versechapter": "יט",
        "bookseder": "מלכים",
        "seder": "כד",
        "verseseder": "ז",
        "versenikud": "וַיִּשְׁלַ֗ח רֹכֵ֣ב סוּס֮ שֵׁנִי֒ וַיָּבֹ֣א אֲלֵהֶ֔ם וַיֹּ֛אמֶר כֹּֽה־ אָמַ֥ר הַמֶּ֖לֶךְ שָׁל֑וֹם וַיֹּ֧אמֶר יֵה֛וּא מַה־ לְּךָ֥ וּלְשָׁל֖וֹם סֹ֥ב אֶֽל־ אַחֲרָֽי׃ ",
        "versenonikud": "וישלח רכב סוס שני ויבא אלהם ויאמר כה אמר המלך שלום ויאמר יהוא מה לך ולשלום סב אל אחרי "
    },
    {
        "bookchapter": "מלכים ב",
        "chapter": "ט",
        "versechapter": "כ",
        "bookseder": "מלכים",
        "seder": "כד",
        "verseseder": "ח",
        "versenikud": "וַיַּגֵּ֤ד הַצֹּפֶה֙ לֵאמֹ֔ר בָּ֥א עַד־ אֲלֵיהֶ֖ם וְלֹֽא־ שָׁ֑ב וְהַמִּנְהָ֗ג כְּמִנְהַג֙ יֵה֣וּא בֶן־ נִמְשִׁ֔י כִּ֥י בְשִׁגָּע֖וֹן יִנְהָֽג׃ ",
        "versenonikud": "ויגד הצפה לאמר בא עד אליהם ולא שב והמנהג כמנהג יהוא בן נמשי כי בשגעון ינהג "
    },
    {
        "bookchapter": "מלכים ב",
        "chapter": "ט",
        "versechapter": "כא",
        "bookseder": "מלכים",
        "seder": "כד",
        "verseseder": "ט",
        "versenikud": "וַיֹּ֤אמֶר יְהוֹרָם֙ אֱסֹ֔ר וַיֶּאְסֹ֖ר רִכְבּ֑וֹ וַיֵּצֵ֣א יְהוֹרָ֣ם מֶֽלֶךְ־ יִ֠שְׂרָאֵל וַאֲחַזְיָ֨הוּ מֶֽלֶךְ־ יְהוּדָ֜ה אִ֣ישׁ בְּרִכְבּ֗וֹ וַיֵּֽצְאוּ֙ לִקְרַ֣את יֵה֔וּא וַיִּמְצָאֻ֔הוּ בְּחֶלְקַ֖ת נָב֥וֹת הַיִּזְרְעֵאלִֽי׃ ",
        "versenonikud": "ויאמר יהורם אסר ויאסר רכבו ויצא יהורם מלך ישראל ואחזיהו מלך יהודה איש ברכבו ויצאו לקראת יהוא וימצאהו בחלקת נבות היזרעאלי "
    },
    {
        "bookchapter": "מלכים ב",
        "chapter": "ט",
        "versechapter": "כב",
        "bookseder": "מלכים",
        "seder": "כד",
        "verseseder": "י",
        "versenikud": "וַיְהִ֗י כִּרְא֤וֹת יְהוֹרָם֙ אֶת־ יֵה֔וּא וַיֹּ֖אמֶר הֲשָׁל֣וֹם יֵה֑וּא וַיֹּ֙אמֶר֙ מָ֣ה הַשָּׁל֔וֹם עַד־ זְנוּנֵ֞י אִיזֶ֧בֶל אִמְּךָ֛ וּכְשָׁפֶ֖יהָ הָרַבִּֽים׃ ",
        "versenonikud": "ויהי כראות יהורם את יהוא ויאמר השלום יהוא ויאמר מה השלום עד זנוני איזבל אמך וכשפיה הרבים "
    },
    {
        "bookchapter": "מלכים ב",
        "chapter": "ט",
        "versechapter": "כג",
        "bookseder": "מלכים",
        "seder": "כד",
        "verseseder": "יא",
        "versenikud": "וַיַּהֲפֹ֧ךְ יְהוֹרָ֛ם יָדָ֖יו וַיָּנֹ֑ס וַיֹּ֥אמֶר אֶל־ אֲחַזְיָ֖הוּ מִרְמָ֥ה אֲחַזְיָֽה׃ ",
        "versenonikud": "ויהפך יהורם ידיו וינס ויאמר אל אחזיהו מרמה אחזיה "
    },
    {
        "bookchapter": "מלכים ב",
        "chapter": "ט",
        "versechapter": "כד",
        "bookseder": "מלכים",
        "seder": "כד",
        "verseseder": "יב",
        "versenikud": "וְיֵה֞וּא מִלֵּ֧א יָד֣וֹ בַקֶּ֗שֶׁת וַיַּ֤ךְ אֶת־ יְהוֹרָם֙ בֵּ֣ין זְרֹעָ֔יו וַיֵּצֵ֥א הַחֵ֖צִי מִלִּבּ֑וֹ וַיִּכְרַ֖ע בְּרִכְבּֽוֹ׃ ",
        "versenonikud": "ויהוא מלא ידו בקשת ויך את יהורם בין זרעיו ויצא החצי מלבו ויכרע ברכבו "
    },
    {
        "bookchapter": "מלכים ב",
        "chapter": "ט",
        "versechapter": "כה",
        "bookseder": "מלכים",
        "seder": "כד",
        "verseseder": "יג",
        "versenikud": "וַיֹּ֗אמֶר אֶל־ בִּדְקַר֙ שלשה שָֽׁלִשׁ֔וֹ שָׂ֚א הַשְׁלִכֵ֔הוּ בְּחֶלְקַ֕ת שְׂדֵ֖ה נָב֣וֹת הַיִּזְרְעֵאלִ֑י כִּֽי־ זְכֹ֞ר אֲנִ֣י וָאַ֗תָּה אֵ֣ת רֹכְבִ֤ים צְמָדִים֙ אַֽחֲרֵי֙ אַחְאָ֣ב אָבִ֔יו וַֽיהוָה֙ נָשָׂ֣א עָלָ֔יו אֶת־ הַמַּשָּׂ֖א הַזֶּֽה׃ ",
        "versenonikud": "ויאמר אל בדקר שלשה שלשו שא השלכהו בחלקת שדה נבות היזרעאלי כי זכר אני ואתה את רכבים צמדים אחרי אחאב אביו ויהוה נשא עליו את המשא הזה "
    },
    {
        "bookchapter": "מלכים ב",
        "chapter": "ט",
        "versechapter": "כו",
        "bookseder": "מלכים",
        "seder": "כד",
        "verseseder": "יד",
        "versenikud": "אִם־ לֹ֡א אֶת־ דְּמֵ֣י נָבוֹת֩ וְאֶת־ דְּמֵ֨י בָנָ֜יו רָאִ֤יתִי אֶ֙מֶשׁ֙ נְאֻם־ יְהוָ֔ה וְשִׁלַּמְתִּ֥י לְךָ֛ בַּחֶלְקָ֥ה הַזֹּ֖את נְאֻם־ יְהוָ֑ה וְעַתָּ֗ה שָׂ֧א הַשְׁלִכֵ֛הוּ בַּחֶלְקָ֖ה כִּדְבַ֥ר יְהוָֽה׃ ",
        "versenonikud": "אם לא את דמי נבות ואת דמי בניו ראיתי אמש נאם יהוה ושלמתי לך בחלקה הזאת נאם יהוה ועתה שא השלכהו בחלקה כדבר יהוה "
    },
    {
        "bookchapter": "מלכים ב",
        "chapter": "ט",
        "versechapter": "כז",
        "bookseder": "מלכים",
        "seder": "כד",
        "verseseder": "טו",
        "versenikud": "וַאֲחַזְיָ֤ה מֶֽלֶךְ־ יְהוּדָה֙ רָאָ֔ה וַיָּ֕נָס דֶּ֖רֶךְ בֵּ֣ית הַגָּ֑ן וַיִּרְדֹּ֨ף אַחֲרָ֜יו יֵה֗וּא וַ֠יֹּאמֶר גַּם־ אֹת֞וֹ הַכֻּ֣הוּ אֶל־ הַמֶּרְכָּבָ֗ה בְּמַֽעֲלֵה־ גוּר֙ אֲשֶׁ֣ר אֶֽת־ יִבְלְעָ֔ם וַיָּ֥נָס מְגִדּ֖וֹ וַיָּ֥מָת שָֽׁם׃ ",
        "versenonikud": "ואחזיה מלך יהודה ראה וינס דרך בית הגן וירדף אחריו יהוא ויאמר גם אתו הכהו אל המרכבה במעלה גור אשר את יבלעם וינס מגדו וימת שם "
    },
    {
        "bookchapter": "מלכים ב",
        "chapter": "ט",
        "versechapter": "כח",
        "bookseder": "מלכים",
        "seder": "כד",
        "verseseder": "טז",
        "versenikud": "וַיַּרְכִּ֧בוּ אֹת֛וֹ עֲבָדָ֖יו יְרוּשָׁלְָ֑מָה וַיִּקְבְּר֨וּ אֹת֧וֹ בִקְבֻרָת֛וֹ עִם־ אֲבֹתָ֖יו בְּעִ֥יר דָּוִֽד׃ ",
        "versenonikud": "וירכבו אתו עבדיו ירושלמה ויקברו אתו בקברתו עם אבתיו בעיר דוד "
    },
    {
        "bookchapter": "מלכים ב",
        "chapter": "ט",
        "versechapter": "כט",
        "bookseder": "מלכים",
        "seder": "כד",
        "verseseder": "יז",
        "versenikud": "וּבִשְׁנַת֙ אַחַ֣ת עֶשְׂרֵ֣ה שָׁנָ֔ה לְיוֹרָ֖ם בֶּן־ אַחְאָ֑ב מָלַ֥ךְ אֲחַזְיָ֖ה עַל־ יְהוּדָֽה׃ ",
        "versenonikud": "ובשנת אחת עשרה שנה ליורם בן אחאב מלך אחזיה על יהודה "
    },
    {
        "bookchapter": "מלכים ב",
        "chapter": "ט",
        "versechapter": "ל",
        "bookseder": "מלכים",
        "seder": "כד",
        "verseseder": "יח",
        "versenikud": "וַיָּב֥וֹא יֵה֖וּא יִזְרְעֶ֑אלָה וְאִיזֶ֣בֶל שָׁמְעָ֗ה וַתָּ֨שֶׂם בַּפּ֤וּךְ עֵינֶ֙יהָ֙ וַתֵּ֣יטֶב אֶת־ רֹאשָׁ֔הּ וַתַּשְׁקֵ֖ף בְּעַ֥ד הַחַלּֽוֹן׃ ",
        "versenonikud": "ויבוא יהוא יזרעאלה ואיזבל שמעה ותשם בפוך עיניה ותיטב את ראשה ותשקף בעד החלון "
    },
    {
        "bookchapter": "מלכים ב",
        "chapter": "ט",
        "versechapter": "לא",
        "bookseder": "מלכים",
        "seder": "כד",
        "verseseder": "יט",
        "versenikud": "וְיֵה֖וּא בָּ֣א בַשָּׁ֑עַר וַתֹּ֣אמֶר הֲשָׁל֔וֹם זִמְרִ֖י הֹרֵ֥ג אֲדֹנָֽיו׃ ",
        "versenonikud": "ויהוא בא בשער ותאמר השלום זמרי הרג אדניו "
    },
    {
        "bookchapter": "מלכים ב",
        "chapter": "ט",
        "versechapter": "לב",
        "bookseder": "מלכים",
        "seder": "כד",
        "verseseder": "כ",
        "versenikud": "וַיִּשָּׂ֤א פָנָיו֙ אֶל־ הַ֣חַלּ֔וֹן וַיֹּ֕אמֶר מִ֥י אִתִּ֖י מִ֑י וַיַּשְׁקִ֣יפוּ אֵלָ֔יו שְׁנַ֥יִם שְׁלֹשָׁ֖ה סָרִיסִֽים׃ ",
        "versenonikud": "וישא פניו אל החלון ויאמר מי אתי מי וישקיפו אליו שנים שלשה סריסים "
    },
    {
        "bookchapter": "מלכים ב",
        "chapter": "ט",
        "versechapter": "לג",
        "bookseder": "מלכים",
        "seder": "כד",
        "verseseder": "כא",
        "versenikud": "וַיֹּ֥אמֶר שמטהו שִׁמְט֖וּהָ וַֽיִּשְׁמְט֑וּהָ וַיִּ֨ז מִדָּמָ֧הּ אֶל־ הַקִּ֛יר וְאֶל־ הַסּוּסִ֖ים וַֽיִּרְמְסֶֽנָּה׃ ",
        "versenonikud": "ויאמר שמטהו שמטוה וישמטוה ויז מדמה אל הקיר ואל הסוסים וירמסנה "
    },
    {
        "bookchapter": "מלכים ב",
        "chapter": "ט",
        "versechapter": "לד",
        "bookseder": "מלכים",
        "seder": "כד",
        "verseseder": "כב",
        "versenikud": "וַיָּבֹ֖א וַיֹּ֣אכַל וַיֵּ֑שְׁתְּ וַיֹּ֗אמֶר פִּקְדוּ־ נָ֞א אֶת־ הָאֲרוּרָ֤ה הַזֹּאת֙ וְקִבְר֔וּהָ כִּ֥י בַת־ מֶ֖לֶךְ הִֽיא׃ ",
        "versenonikud": "ויבא ויאכל וישת ויאמר פקדו נא את הארורה הזאת וקברוה כי בת מלך היא "
    },
    {
        "bookchapter": "מלכים ב",
        "chapter": "ט",
        "versechapter": "לה",
        "bookseder": "מלכים",
        "seder": "כד",
        "verseseder": "כג",
        "versenikud": "וַיֵּלְכ֖וּ לְקָבְרָ֑הּ וְלֹא־ מָ֣צְאוּ בָ֗הּ כִּ֧י אִם־ הַגֻּלְגֹּ֛לֶת וְהָרַגְלַ֖יִם וְכַפּ֥וֹת הַיָּדָֽיִם׃ ",
        "versenonikud": "וילכו לקברה ולא מצאו בה כי אם הגלגלת והרגלים וכפות הידים "
    },
    {
        "bookchapter": "מלכים ב",
        "chapter": "ט",
        "versechapter": "לו",
        "bookseder": "מלכים",
        "seder": "כד",
        "verseseder": "כד",
        "versenikud": "וַיָּשֻׁבוּ֮ וַיַּגִּ֣ידוּ לוֹ֒ וַיֹּ֙אמֶר֙ דְּבַר־ יְהוָ֣ה ה֔וּא אֲשֶׁ֣ר דִּבֶּ֗ר בְּיַד־ עַבְדּ֛וֹ אֵלִיָּ֥הוּ הַתִּשְׁבִּ֖י לֵאמֹ֑ר בְּחֵ֣לֶק יִזְרְעֶ֔אל יֹאכְל֥וּ הַכְּלָבִ֖ים אֶת־ בְּשַׂ֥ר אִיזָֽבֶל׃ ",
        "versenonikud": "וישבו ויגידו לו ויאמר דבר יהוה הוא אשר דבר ביד עבדו אליהו התשבי לאמר בחלק יזרעאל יאכלו הכלבים את בשר איזבל "
    },
    {
        "bookchapter": "מלכים ב",
        "chapter": "ט",
        "versechapter": "לז",
        "bookseder": "מלכים",
        "seder": "כד",
        "verseseder": "כה",
        "versenikud": "והית וְֽהָיְתָ֞ה נִבְלַ֣ת אִיזֶ֗בֶל כְּדֹ֛מֶן עַל־ פְּנֵ֥י הַשָּׂדֶ֖ה בְּחֵ֣לֶק יִזְרְעֶ֑אל אֲשֶׁ֥ר לֹֽא־ יֹאמְר֖וּ זֹ֥את אִיזָֽבֶל׃ ",
        "versenonikud": "והית והיתה נבלת איזבל כדמן על פני השדה בחלק יזרעאל אשר לא יאמרו זאת איזבל "
    },
    {
        "bookchapter": "מלכים ב",
        "chapter": "י",
        "versechapter": "א",
        "bookseder": "מלכים",
        "seder": "כד",
        "verseseder": "כו",
        "versenikud": "וּלְאַחְאָ֛ב שִׁבְעִ֥ים בָּנִ֖ים בְּשֹׁמְר֑וֹן וַיִּכְתֹּב֩ יֵה֨וּא סְפָרִ֜ים וַיִּשְׁלַ֣ח שֹׁמְר֗וֹן אֶל־ שָׂרֵ֤י יִזְרְעֶאל֙ הַזְּקֵנִ֔ים וְאֶל־ הָאֹמְנִ֥ים אַחְאָ֖ב לֵאמֹֽר׃ ",
        "versenonikud": "ולאחאב שבעים בנים בשמרון ויכתב יהוא ספרים וישלח שמרון אל שרי יזרעאל הזקנים ואל האמנים אחאב לאמר "
    },
    {
        "bookchapter": "מלכים ב",
        "chapter": "י",
        "versechapter": "ב",
        "bookseder": "מלכים",
        "seder": "כד",
        "verseseder": "כז",
        "versenikud": "וְעַתָּ֗ה כְּבֹ֨א הַסֵּ֤פֶר הַזֶּה֙ אֲלֵיכֶ֔ם וְאִתְּכֶ֖ם בְּנֵ֣י אֲדֹנֵיכֶ֑ם וְאִתְּכֶם֙ הָרֶ֣כֶב וְהַסּוּסִ֔ים וְעִ֥יר מִבְצָ֖ר וְהַנָּֽשֶׁק׃ ",
        "versenonikud": "ועתה כבא הספר הזה אליכם ואתכם בני אדניכם ואתכם הרכב והסוסים ועיר מבצר והנשק "
    },
    {
        "bookchapter": "מלכים ב",
        "chapter": "י",
        "versechapter": "ג",
        "bookseder": "מלכים",
        "seder": "כד",
        "verseseder": "כח",
        "versenikud": "וּרְאִיתֶ֞ם הַטּ֤וֹב וְהַיָּשָׁר֙ מִבְּנֵ֣י אֲדֹנֵיכֶ֔ם וְשַׂמְתֶּ֖ם עַל־ כִּסֵּ֣א אָבִ֑יו וְהִֽלָּחֲמ֖וּ עַל־ בֵּ֥ית אֲדֹנֵיכֶֽם׃ ",
        "versenonikud": "וראיתם הטוב והישר מבני אדניכם ושמתם על כסא אביו והלחמו על בית אדניכם "
    },
    {
        "bookchapter": "מלכים ב",
        "chapter": "י",
        "versechapter": "ד",
        "bookseder": "מלכים",
        "seder": "כד",
        "verseseder": "כט",
        "versenikud": "וַיִּֽרְאוּ֙ מְאֹ֣ד מְאֹ֔ד וַיֹּ֣אמְר֔וּ הִנֵּה֙ שְׁנֵ֣י הַמְּלָכִ֔ים לֹ֥א עָמְד֖וּ לְפָנָ֑יו וְאֵ֖יךְ נַעֲמֹ֥ד אֲנָֽחְנוּ׃ ",
        "versenonikud": "ויראו מאד מאד ויאמרו הנה שני המלכים לא עמדו לפניו ואיך נעמד אנחנו "
    },
    {
        "bookchapter": "מלכים ב",
        "chapter": "י",
        "versechapter": "ה",
        "bookseder": "מלכים",
        "seder": "כד",
        "verseseder": "ל",
        "versenikud": "וַיִּשְׁלַ֣ח אֲשֶׁר־ עַל־ הַבַּ֣יִת וַאֲשֶׁ֪ר עַל־ הָעִ֟יר וְהַזְּקֵנִים֩ וְהָאֹמְנִ֨ים אֶל־ יֵה֤וּא ׀ לֵאמֹר֙ עֲבָדֶ֣יךָ אֲנַ֔חְנוּ וְכֹ֛ל אֲשֶׁר־ תֹּאמַ֥ר אֵלֵ֖ינוּ נַעֲשֶׂ֑ה לֹֽא־ נַמְלִ֣יךְ אִ֔ישׁ הַטּ֥וֹב בְּעֵינֶ֖יךָ עֲשֵֽׂה׃ ",
        "versenonikud": "וישלח אשר על הבית ואשר על העיר והזקנים והאמנים אל יהוא  לאמר עבדיך אנחנו וכל אשר תאמר אלינו נעשה לא נמליך איש הטוב בעיניך עשה "
    },
    {
        "bookchapter": "מלכים ב",
        "chapter": "י",
        "versechapter": "ו",
        "bookseder": "מלכים",
        "seder": "כד",
        "verseseder": "לא",
        "versenikud": "וַיִּכְתֹּ֣ב אֲלֵיהֶם֩ סֵ֨פֶר ׀ שֵׁנִ֜ית לֵאמֹ֗ר אִם־ לִ֨י אַתֶּ֜ם וּלְקֹלִ֣י ׀ אַתֶּ֣ם שֹׁמְעִ֗ים קְחוּ֙ אֶת־ רָאשֵׁי֙ אַנְשֵׁ֣י בְנֵֽי־ אֲדֹנֵיכֶ֔ם וּבֹ֧אוּ אֵלַ֛י כָּעֵ֥ת מָחָ֖ר יִזְרְעֶ֑אלָה וּבְנֵ֤י הַמֶּ֙לֶךְ֙ שִׁבְעִ֣ים אִ֔ישׁ אֶת־ גְּדֹלֵ֥י הָעִ֖יר מְגַדְּלִ֥ים אוֹתָֽם׃ ",
        "versenonikud": "ויכתב אליהם ספר  שנית לאמר אם לי אתם ולקלי  אתם שמעים קחו את ראשי אנשי בני אדניכם ובאו אלי כעת מחר יזרעאלה ובני המלך שבעים איש את גדלי העיר מגדלים אותם "
    },
    {
        "bookchapter": "מלכים ב",
        "chapter": "י",
        "versechapter": "ז",
        "bookseder": "מלכים",
        "seder": "כד",
        "verseseder": "לב",
        "versenikud": "וַיְהִ֗י כְּבֹ֤א הַסֵּ֙פֶר֙ אֲלֵיהֶ֔ם וַיִּקְחוּ֙ אֶת־ בְּנֵ֣י הַמֶּ֔לֶךְ וַֽיִּשְׁחֲט֖וּ שִׁבְעִ֣ים אִ֑ישׁ וַיָּשִׂ֤ימוּ אֶת־ רָֽאשֵׁיהֶם֙ בַּדּוּדִ֔ים וַיִּשְׁלְח֥וּ אֵלָ֖יו יִזְרְעֶֽאלָה׃ ",
        "versenonikud": "ויהי כבא הספר אליהם ויקחו את בני המלך וישחטו שבעים איש וישימו את ראשיהם בדודים וישלחו אליו יזרעאלה "
    },
    {
        "bookchapter": "מלכים ב",
        "chapter": "י",
        "versechapter": "ח",
        "bookseder": "מלכים",
        "seder": "כד",
        "verseseder": "לג",
        "versenikud": "וַיָּבֹ֤א הַמַּלְאָךְ֙ וַיַּגֶּד־ ל֣וֹ לֵאמֹ֔ר הֵבִ֖יאוּ רָאשֵׁ֣י בְנֵֽי־ הַמֶּ֑לֶךְ וַיֹּ֗אמֶר שִׂ֣ימוּ אֹתָ֞ם שְׁנֵ֧י צִבֻּרִ֛ים פֶּ֥תַח הַשַּׁ֖עַר עַד־ הַבֹּֽקֶר׃ ",
        "versenonikud": "ויבא המלאך ויגד לו לאמר הביאו ראשי בני המלך ויאמר שימו אתם שני צברים פתח השער עד הבקר "
    },
    {
        "bookchapter": "מלכים ב",
        "chapter": "י",
        "versechapter": "ט",
        "bookseder": "מלכים",
        "seder": "כד",
        "verseseder": "לד",
        "versenikud": "וַיְהִ֤י בַבֹּ֙קֶר֙ וַיֵּצֵ֣א וַֽיַּעֲמֹ֔ד וַיֹּ֙אמֶר֙ אֶל־ כָּל־ הָעָ֔ם צַדִּקִ֖ים אַתֶּ֑ם הִנֵּ֨ה אֲנִ֜י קָשַׁ֤רְתִּי עַל־ אֲדֹנִי֙ וָאֶהְרְגֵ֔הוּ וּמִ֥י הִכָּ֖ה אֶת־ כָּל־ אֵֽלֶּה׃ ",
        "versenonikud": "ויהי בבקר ויצא ויעמד ויאמר אל כל העם צדקים אתם הנה אני קשרתי על אדני ואהרגהו ומי הכה את כל אלה "
    },
    {
        "bookchapter": "מלכים ב",
        "chapter": "י",
        "versechapter": "י",
        "bookseder": "מלכים",
        "seder": "כד",
        "verseseder": "לה",
        "versenikud": "דְּע֣וּ אֵפ֗וֹא כִּי֩ לֹ֨א יִפֹּ֜ל מִדְּבַ֤ר יְהוָה֙ אַ֔רְצָה אֲשֶׁר־ דִּבֶּ֥ר יְהוָ֖ה עַל־ בֵּ֣ית אַחְאָ֑ב וַיהוָ֣ה עָשָׂ֔ה אֵ֚ת אֲשֶׁ֣ר דִּבֶּ֔ר בְּיַ֖ד עַבְדּ֥וֹ אֵלִיָּֽהוּ׃ ",
        "versenonikud": "דעו אפוא כי לא יפל מדבר יהוה ארצה אשר דבר יהוה על בית אחאב ויהוה עשה את אשר דבר ביד עבדו אליהו "
    },
    {
        "bookchapter": "מלכים ב",
        "chapter": "י",
        "versechapter": "יא",
        "bookseder": "מלכים",
        "seder": "כד",
        "verseseder": "לו",
        "versenikud": "וַיַּ֣ךְ יֵה֗וּא אֵ֣ת כָּל־ הַנִּשְׁאָרִ֤ים לְבֵית־ אַחְאָב֙ בְּיִזְרְעֶ֔אל וְכָל־ גְּדֹלָ֖יו וּמְיֻדָּעָ֣יו וְכֹהֲנָ֑יו עַד־ בִּלְתִּ֥י הִשְׁאִֽיר־ ל֖וֹ שָׂרִֽיד׃ ",
        "versenonikud": "ויך יהוא את כל הנשארים לבית אחאב ביזרעאל וכל גדליו ומידעיו וכהניו עד בלתי השאיר לו שריד "
    },
    {
        "bookchapter": "מלכים ב",
        "chapter": "י",
        "versechapter": "יב",
        "bookseder": "מלכים",
        "seder": "כד",
        "verseseder": "לז",
        "versenikud": "וַיָּ֙קָם֙ וַיָּבֹ֔א וַיֵּ֖לֶךְ שֹׁמְר֑וֹן ה֛וּא בֵּֽית־ עֵ֥קֶד הָרֹעִ֖ים בַּדָּֽרֶךְ׃ ",
        "versenonikud": "ויקם ויבא וילך שמרון הוא בית עקד הרעים בדרך "
    },
    {
        "bookchapter": "מלכים ב",
        "chapter": "י",
        "versechapter": "יג",
        "bookseder": "מלכים",
        "seder": "כד",
        "verseseder": "לח",
        "versenikud": "וְיֵה֗וּא מָצָא֙ אֶת־ אֲחֵי֙ אֲחַזְיָ֣הוּ מֶֽלֶךְ־ יְהוּדָ֔ה וַיֹּ֖אמֶר מִ֣י אַתֶּ֑ם וַיֹּאמְר֗וּ אֲחֵ֤י אֲחַזְיָ֙הוּ֙ אֲנַ֔חְנוּ וַנֵּ֛רֶד לִשְׁל֥וֹם בְּנֵֽי־ הַמֶּ֖לֶךְ וּבְנֵ֥י הַגְּבִירָֽה׃ ",
        "versenonikud": "ויהוא מצא את אחי אחזיהו מלך יהודה ויאמר מי אתם ויאמרו אחי אחזיהו אנחנו ונרד לשלום בני המלך ובני הגבירה "
    },
    {
        "bookchapter": "מלכים ב",
        "chapter": "י",
        "versechapter": "יד",
        "bookseder": "מלכים",
        "seder": "כד",
        "verseseder": "לט",
        "versenikud": "וַיֹּ֙אמֶר֙ תִּפְשׂ֣וּם חַיִּ֔ים וַֽיִּתְפְּשׂ֖וּם חַיִּ֑ים וַֽיִּשְׁחָט֞וּם אֶל־ בּ֣וֹר בֵּֽית־ עֵ֗קֶד אַרְבָּעִ֤ים וּשְׁנַ֙יִם֙ אִ֔ישׁ וְלֹֽא־ הִשְׁאִ֥יר אִ֖ישׁ מֵהֶֽם׃ ",
        "versenonikud": "ויאמר תפשום חיים ויתפשום חיים וישחטום אל בור בית עקד ארבעים ושנים איש ולא השאיר איש מהם "
    }
]