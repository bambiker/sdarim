[
    {
        "bookchapter": "איוב",
        "chapter": "ו",
        "versechapter": "א",
        "bookseder": "איוב",
        "seder": "ב",
        "verseseder": "ב",
        "versenikud": "וַיַּ֥עַן אִיּ֗וֹב וַיֹּאמַֽר׃ ",
        "versenonikud": "ויען איוב ויאמר "
    },
    {
        "bookchapter": "איוב",
        "chapter": "ו",
        "versechapter": "ב",
        "bookseder": "איוב",
        "seder": "ב",
        "verseseder": "ג",
        "versenikud": "ל֗וּ שָׁק֣וֹל יִשָּׁקֵ֣ל כַּעְשִׂ֑י והיתי וְ֝הַוָּתִ֗י בְּֽמֹאזְנַ֥יִם יִשְׂאוּ־ יָֽחַד׃ ",
        "versenonikud": "לו שקול ישקל כעשי והיתי והותי במאזנים ישאו יחד "
    },
    {
        "bookchapter": "איוב",
        "chapter": "ו",
        "versechapter": "ג",
        "bookseder": "איוב",
        "seder": "ב",
        "verseseder": "ד",
        "versenikud": "כִּֽי־ עַתָּ֗ה מֵח֣וֹל יַמִּ֣ים יִכְבָּ֑ד עַל־ כֵּ֝֗ן דְּבָרַ֥י לָֽעוּ׃ ",
        "versenonikud": "כי עתה מחול ימים יכבד על כן דברי לעו "
    },
    {
        "bookchapter": "איוב",
        "chapter": "ו",
        "versechapter": "ד",
        "bookseder": "איוב",
        "seder": "ב",
        "verseseder": "ה",
        "versenikud": "כִּ֤י חִצֵּ֪י שַׁדַּ֡י עִמָּדִ֗י אֲשֶׁ֣ר חֲ֭מָתָם שֹׁתָ֣ה רוּחִ֑י בִּעוּתֵ֖י אֱל֣וֹהַּ יַֽעַרְכֽוּנִי׃ ",
        "versenonikud": "כי חצי שדי עמדי אשר חמתם שתה רוחי בעותי אלוה יערכוני "
    },
    {
        "bookchapter": "איוב",
        "chapter": "ו",
        "versechapter": "ה",
        "bookseder": "איוב",
        "seder": "ב",
        "verseseder": "ו",
        "versenikud": "הֲיִֽנְהַק־ פֶּ֥רֶא עֲלֵי־ דֶ֑שֶׁא אִ֥ם יִגְעֶה־ שּׁ֝֗וֹר עַל־ בְּלִילֽוֹ׃ ",
        "versenonikud": "הינהק פרא עלי דשא אם יגעה שור על בלילו "
    },
    {
        "bookchapter": "איוב",
        "chapter": "ו",
        "versechapter": "ו",
        "bookseder": "איוב",
        "seder": "ב",
        "verseseder": "ז",
        "versenikud": "הֲיֵאָכֵ֣ל תָּ֭פֵל מִבְּלִי־ מֶ֑לַח אִם־ יֶשׁ־ טַ֝֗עַם בְּרִ֣יר חַלָּמֽוּת׃ ",
        "versenonikud": "היאכל תפל מבלי מלח אם יש טעם בריר חלמות "
    },
    {
        "bookchapter": "איוב",
        "chapter": "ו",
        "versechapter": "ז",
        "bookseder": "איוב",
        "seder": "ב",
        "verseseder": "ח",
        "versenikud": "מֵאֲנָ֣ה לִנְגּ֣וֹעַ נַפְשִׁ֑י הֵ֝֗מָּה כִּדְוֵ֥י לַחְמִֽי׃ ",
        "versenonikud": "מאנה לנגוע נפשי המה כדוי לחמי "
    },
    {
        "bookchapter": "איוב",
        "chapter": "ו",
        "versechapter": "ח",
        "bookseder": "איוב",
        "seder": "ב",
        "verseseder": "ט",
        "versenikud": "מִֽי־ יִ֭תֵּן תָּב֣וֹא שֶֽׁאֱלָתִ֑י וְ֝תִקְוָתִ֗י יִתֵּ֥ן אֱלֽוֹהַּ׃ ",
        "versenonikud": "מי יתן תבוא שאלתי ותקותי יתן אלוה "
    },
    {
        "bookchapter": "איוב",
        "chapter": "ו",
        "versechapter": "ט",
        "bookseder": "איוב",
        "seder": "ב",
        "verseseder": "י",
        "versenikud": "וְיֹאֵ֣ל אֱ֭לוֹהַּ וִֽידַכְּאֵ֑נִי יַתֵּ֥ר יָ֝ד֗וֹ וִֽיבַצְּעֵֽנִי׃ ",
        "versenonikud": "ויאל אלוה וידכאני יתר ידו ויבצעני "
    },
    {
        "bookchapter": "איוב",
        "chapter": "ו",
        "versechapter": "י",
        "bookseder": "איוב",
        "seder": "ב",
        "verseseder": "יא",
        "versenikud": "וּ֥תְהִי ע֨וֹד ׀ נֶ֘חָ֤מָתִ֗י וַאֲסַלְּדָ֣ה בְ֭חִילָה לֹ֣א יַחְמ֑וֹל כִּי־ לֹ֥א כִ֝חַ֗דְתִּי אִמְרֵ֥י קָדֽוֹשׁ׃ ",
        "versenonikud": "ותהי עוד  נחמתי ואסלדה בחילה לא יחמול כי לא כחדתי אמרי קדוש "
    },
    {
        "bookchapter": "איוב",
        "chapter": "ו",
        "versechapter": "יא",
        "bookseder": "איוב",
        "seder": "ב",
        "verseseder": "יב",
        "versenikud": "מַה־ כֹּחִ֥י כִֽי־ אֲיַחֵ֑ל וּמַה־ קִּ֝צִּ֗י כִּֽי־ אַאֲרִ֥יךְ נַפְשִֽׁי׃ ",
        "versenonikud": "מה כחי כי איחל ומה קצי כי אאריך נפשי "
    },
    {
        "bookchapter": "איוב",
        "chapter": "ו",
        "versechapter": "יב",
        "bookseder": "איוב",
        "seder": "ב",
        "verseseder": "יג",
        "versenikud": "אִם־ כֹּ֣חַ אֲבָנִ֣ים כֹּחִ֑י אִֽם־ בְּשָׂרִ֥י נָחֽוּשׁ׃ ",
        "versenonikud": "אם כח אבנים כחי אם בשרי נחוש "
    },
    {
        "bookchapter": "איוב",
        "chapter": "ו",
        "versechapter": "יג",
        "bookseder": "איוב",
        "seder": "ב",
        "verseseder": "יד",
        "versenikud": "הַאִ֬ם אֵ֣ין עֶזְרָתִ֣י בִ֑י וְ֝תֻשִׁיָּ֗ה נִדְּחָ֥ה מִמֶּֽנִּי׃ ",
        "versenonikud": "האם אין עזרתי בי ותשיה נדחה ממני "
    },
    {
        "bookchapter": "איוב",
        "chapter": "ו",
        "versechapter": "יד",
        "bookseder": "איוב",
        "seder": "ב",
        "verseseder": "טו",
        "versenikud": "לַמָּ֣ס מֵרֵעֵ֣הוּ חָ֑סֶד וְיִרְאַ֖ת שַׁדַּ֣י יַעֲזֽוֹב׃ ",
        "versenonikud": "למס מרעהו חסד ויראת שדי יעזוב "
    },
    {
        "bookchapter": "איוב",
        "chapter": "ו",
        "versechapter": "טו",
        "bookseder": "איוב",
        "seder": "ב",
        "verseseder": "טז",
        "versenikud": "אַ֭חַי בָּגְד֣וּ כְמוֹ־ נָ֑חַל כַּאֲפִ֖יק נְחָלִ֣ים יַעֲבֹֽרוּ׃ ",
        "versenonikud": "אחי בגדו כמו נחל כאפיק נחלים יעברו "
    },
    {
        "bookchapter": "איוב",
        "chapter": "ו",
        "versechapter": "טז",
        "bookseder": "איוב",
        "seder": "ב",
        "verseseder": "יז",
        "versenikud": "הַקֹּדְרִ֥ים מִנִּי־ קָ֑רַח עָ֝לֵ֗ימוֹ יִתְעַלֶּם־ שָֽׁלֶג׃ ",
        "versenonikud": "הקדרים מני קרח עלימו יתעלם שלג "
    },
    {
        "bookchapter": "איוב",
        "chapter": "ו",
        "versechapter": "יז",
        "bookseder": "איוב",
        "seder": "ב",
        "verseseder": "יח",
        "versenikud": "בְּ֭עֵת יְזֹרְב֣וּ נִצְמָ֑תוּ בְּ֝חֻמּ֗וֹ נִדְעֲכ֥וּ מִמְּקוֹמָֽם׃ ",
        "versenonikud": "בעת יזרבו נצמתו בחמו נדעכו ממקומם "
    },
    {
        "bookchapter": "איוב",
        "chapter": "ו",
        "versechapter": "יח",
        "bookseder": "איוב",
        "seder": "ב",
        "verseseder": "יט",
        "versenikud": "יִ֭לָּ֣פְתוּ אָרְח֣וֹת דַּרְכָּ֑ם יַעֲל֖וּ בַתֹּ֣הוּ וְיֹאבֵֽדוּ׃ ",
        "versenonikud": "ילפתו ארחות דרכם יעלו בתהו ויאבדו "
    },
    {
        "bookchapter": "איוב",
        "chapter": "ו",
        "versechapter": "יט",
        "bookseder": "איוב",
        "seder": "ב",
        "verseseder": "כ",
        "versenikud": "הִ֭בִּיטוּ אָרְח֣וֹת תֵּמָ֑א הֲלִיכֹ֥ת שְׁ֝בָ֗א קִוּוּ־ לָֽמוֹ׃ ",
        "versenonikud": "הביטו ארחות תמא הליכת שבא קוו למו "
    },
    {
        "bookchapter": "איוב",
        "chapter": "ו",
        "versechapter": "כ",
        "bookseder": "איוב",
        "seder": "ב",
        "verseseder": "כא",
        "versenikud": "בֹּ֥שׁוּ כִּֽי־ בָטָ֑ח בָּ֥אוּ עָ֝דֶ֗יהָ וַיֶּחְפָּֽרוּ׃ ",
        "versenonikud": "בשו כי בטח באו עדיה ויחפרו "
    },
    {
        "bookchapter": "איוב",
        "chapter": "ו",
        "versechapter": "כא",
        "bookseder": "איוב",
        "seder": "ב",
        "verseseder": "כב",
        "versenikud": "כִּֽי־ עַ֭תָּה הֱיִ֣יתֶם לא ל֑וֹ תִּֽרְא֥וּ חֲ֝תַ֗ת וַתִּירָֽאוּ׃ ",
        "versenonikud": "כי עתה הייתם לא לו תראו חתת ותיראו "
    },
    {
        "bookchapter": "איוב",
        "chapter": "ו",
        "versechapter": "כב",
        "bookseder": "איוב",
        "seder": "ב",
        "verseseder": "כג",
        "versenikud": "הֲ‍ֽכִי־ אָ֭מַרְתִּי הָ֣בוּ לִ֑י וּ֝מִכֹּחֲכֶ֗ם שִׁחֲד֥וּ בַעֲדִֽי׃ ",
        "versenonikud": "הכי אמרתי הבו לי ומכחכם שחדו בעדי "
    },
    {
        "bookchapter": "איוב",
        "chapter": "ו",
        "versechapter": "כג",
        "bookseder": "איוב",
        "seder": "ב",
        "verseseder": "כד",
        "versenikud": "וּמַלְּט֥וּנִי מִיַּד־ צָ֑ר וּמִיַּ֖ד עָרִיצִ֣ים תִּפְדּֽוּנִי׃ ",
        "versenonikud": "ומלטוני מיד צר ומיד עריצים תפדוני "
    },
    {
        "bookchapter": "איוב",
        "chapter": "ו",
        "versechapter": "כד",
        "bookseder": "איוב",
        "seder": "ב",
        "verseseder": "כה",
        "versenikud": "ה֭וֹרוּנִי וַאֲנִ֣י אַחֲרִ֑ישׁ וּמַה־ שָּׁ֝גִ֗יתִי הָבִ֥ינוּ לִֽי׃ ",
        "versenonikud": "הורוני ואני אחריש ומה שגיתי הבינו לי "
    },
    {
        "bookchapter": "איוב",
        "chapter": "ו",
        "versechapter": "כה",
        "bookseder": "איוב",
        "seder": "ב",
        "verseseder": "כו",
        "versenikud": "מַה־ נִּמְרְצ֥וּ אִמְרֵי־ יֹ֑שֶׁר וּמַה־ יּוֹכִ֖יחַ הוֹכֵ֣חַ מִכֶּֽם׃ ",
        "versenonikud": "מה נמרצו אמרי ישר ומה יוכיח הוכח מכם "
    },
    {
        "bookchapter": "איוב",
        "chapter": "ו",
        "versechapter": "כו",
        "bookseder": "איוב",
        "seder": "ב",
        "verseseder": "כז",
        "versenikud": "הַלְהוֹכַ֣ח מִלִּ֣ים תַּחְשֹׁ֑בוּ וּ֝לְר֗וּחַ אִמְרֵ֥י נֹאָֽשׁ׃ ",
        "versenonikud": "הלהוכח מלים תחשבו ולרוח אמרי נאש "
    },
    {
        "bookchapter": "איוב",
        "chapter": "ו",
        "versechapter": "כז",
        "bookseder": "איוב",
        "seder": "ב",
        "verseseder": "כח",
        "versenikud": "אַף־ עַל־ יָת֥וֹם תַּפִּ֑ילוּ וְ֝תִכְר֗וּ עַל־ רֵֽיעֲכֶֽם׃ ",
        "versenonikud": "אף על יתום תפילו ותכרו על ריעכם "
    },
    {
        "bookchapter": "איוב",
        "chapter": "ו",
        "versechapter": "כח",
        "bookseder": "איוב",
        "seder": "ב",
        "verseseder": "כט",
        "versenikud": "וְ֭עַתָּה הוֹאִ֣ילוּ פְנוּ־ בִ֑י וְעַל־ פְּ֝נֵיכֶ֗ם אִם־ אֲכַזֵּֽב׃ ",
        "versenonikud": "ועתה הואילו פנו בי ועל פניכם אם אכזב "
    },
    {
        "bookchapter": "איוב",
        "chapter": "ו",
        "versechapter": "כט",
        "bookseder": "איוב",
        "seder": "ב",
        "verseseder": "ל",
        "versenikud": "שֻֽׁבוּ־ נָ֭א אַל־ תְּהִ֣י עַוְלָ֑ה ושבי וְשׁ֥וּבוּ ע֝וֹד צִדְקִי־ בָֽהּ׃ ",
        "versenonikud": "שבו נא אל תהי עולה ושבי ושובו עוד צדקי בה "
    },
    {
        "bookchapter": "איוב",
        "chapter": "ו",
        "versechapter": "ל",
        "bookseder": "איוב",
        "seder": "ב",
        "verseseder": "לא",
        "versenikud": "הֲיֵשׁ־ בִּלְשׁוֹנִ֥י עַוְלָ֑ה אִם־ חִ֝כִּ֗י לֹא־ יָבִ֥ין הַוּֽוֹת׃ ",
        "versenonikud": "היש בלשוני עולה אם חכי לא יבין הוות "
    }
]