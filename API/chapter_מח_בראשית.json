[
    {
        "bookchapter": "בראשית",
        "chapter": "מח",
        "versechapter": "א",
        "bookseder": "בראשית",
        "seder": "מב",
        "verseseder": "א",
        "parasha": "ויחי",
        "versenikud": "וַיְהִ֗י אַחֲרֵי֙ הַדְּבָרִ֣ים הָאֵ֔לֶּה וַיֹּ֣אמֶר לְיוֹסֵ֔ף הִנֵּ֥ה אָבִ֖יךָ חֹלֶ֑ה וַיִּקַּ֞ח אֶת־ שְׁנֵ֤י בָנָיו֙ עִמּ֔וֹ אֶת־ מְנַשֶּׁ֖ה וְאֶת־ אֶפְרָֽיִם׃ ",
        "versenonikud": "ויהי אחרי הדברים האלה ויאמר ליוסף הנה אביך חלה ויקח את שני בניו עמו את מנשה ואת אפרים "
    },
    {
        "bookchapter": "בראשית",
        "chapter": "מח",
        "versechapter": "ב",
        "bookseder": "בראשית",
        "seder": "מב",
        "verseseder": "ב",
        "parasha": "ויחי",
        "versenikud": "וַיַּגֵּ֣ד לְיַעֲקֹ֔ב וַיֹּ֕אמֶר הִנֵּ֛ה בִּנְךָ֥ יוֹסֵ֖ף בָּ֣א אֵלֶ֑יךָ וַיִּתְחַזֵּק֙ יִשְׂרָאֵ֔ל וַיֵּ֖שֶׁב עַל־ הַמִּטָּֽה׃ ",
        "versenonikud": "ויגד ליעקב ויאמר הנה בנך יוסף בא אליך ויתחזק ישראל וישב על המטה "
    },
    {
        "bookchapter": "בראשית",
        "chapter": "מח",
        "versechapter": "ג",
        "bookseder": "בראשית",
        "seder": "מב",
        "verseseder": "ג",
        "parasha": "ויחי",
        "versenikud": "וַיֹּ֤אמֶר יַעֲקֹב֙ אֶל־ יוֹסֵ֔ף אֵ֥ל שַׁדַּ֛י נִרְאָֽה־ אֵלַ֥י בְּל֖וּז בְּאֶ֣רֶץ כְּנָ֑עַן וַיְבָ֖רֶךְ אֹתִֽי׃ ",
        "versenonikud": "ויאמר יעקב אל יוסף אל שדי נראה אלי בלוז בארץ כנען ויברך אתי "
    },
    {
        "bookchapter": "בראשית",
        "chapter": "מח",
        "versechapter": "ד",
        "bookseder": "בראשית",
        "seder": "מב",
        "verseseder": "ד",
        "parasha": "ויחי",
        "versenikud": "וַיֹּ֣אמֶר אֵלַ֗י הִנְנִ֤י מַפְרְךָ֙ וְהִרְבִּיתִ֔ךָ וּנְתַתִּ֖יךָ לִקְהַ֣ל עַמִּ֑ים וְנָ֨תַתִּ֜י אֶת־ הָאָ֧רֶץ הַזֹּ֛את לְזַרְעֲךָ֥ אַחֲרֶ֖יךָ אֲחֻזַּ֥ת עוֹלָֽם׃ ",
        "versenonikud": "ויאמר אלי הנני מפרך והרביתך ונתתיך לקהל עמים ונתתי את הארץ הזאת לזרעך אחריך אחזת עולם "
    },
    {
        "bookchapter": "בראשית",
        "chapter": "מח",
        "versechapter": "ה",
        "bookseder": "בראשית",
        "seder": "מב",
        "verseseder": "ה",
        "parasha": "ויחי",
        "versenikud": "וְעַתָּ֡ה שְׁנֵֽי־ בָנֶיךָ֩ הַנּוֹלָדִ֨ים לְךָ֜ בְּאֶ֣רֶץ מִצְרַ֗יִם עַד־ בֹּאִ֥י אֵלֶ֛יךָ מִצְרַ֖יְמָה לִי־ הֵ֑ם אֶפְרַ֙יִם֙ וּמְנַשֶּׁ֔ה כִּרְאוּבֵ֥ן וְשִׁמְע֖וֹן יִֽהְיוּ־ לִֽי׃ ",
        "versenonikud": "ועתה שני בניך הנולדים לך בארץ מצרים עד באי אליך מצרימה לי הם אפרים ומנשה כראובן ושמעון יהיו לי "
    },
    {
        "bookchapter": "בראשית",
        "chapter": "מח",
        "versechapter": "ו",
        "bookseder": "בראשית",
        "seder": "מב",
        "verseseder": "ו",
        "parasha": "ויחי",
        "versenikud": "וּמוֹלַדְתְּךָ֛ אֲשֶׁר־ הוֹלַ֥דְתָּ אַחֲרֵיהֶ֖ם לְךָ֣ יִהְי֑וּ עַ֣ל שֵׁ֧ם אֲחֵיהֶ֛ם יִקָּרְא֖וּ בְּנַחֲלָתָֽם׃ ",
        "versenonikud": "ומולדתך אשר הולדת אחריהם לך יהיו על שם אחיהם יקראו בנחלתם "
    },
    {
        "bookchapter": "בראשית",
        "chapter": "מח",
        "versechapter": "ז",
        "bookseder": "בראשית",
        "seder": "מב",
        "verseseder": "ז",
        "parasha": "ויחי",
        "versenikud": "וַאֲנִ֣י ׀ בְּבֹאִ֣י מִפַּדָּ֗ן מֵ֩תָה֩ עָלַ֨י רָחֵ֜ל בְּאֶ֤רֶץ כְּנַ֙עַן֙ בַּדֶּ֔רֶךְ בְּע֥וֹד כִּבְרַת־ אֶ֖רֶץ לָבֹ֣א אֶפְרָ֑תָה וָאֶקְבְּרֶ֤הָ שָּׁם֙ בְּדֶ֣רֶךְ אֶפְרָ֔ת הִ֖וא בֵּ֥ית לָֽחֶם׃ ",
        "versenonikud": "ואני  בבאי מפדן מתה עלי רחל בארץ כנען בדרך בעוד כברת ארץ לבא אפרתה ואקברה שם בדרך אפרת הוא בית לחם "
    },
    {
        "bookchapter": "בראשית",
        "chapter": "מח",
        "versechapter": "ח",
        "bookseder": "בראשית",
        "seder": "מב",
        "verseseder": "ח",
        "parasha": "ויחי",
        "versenikud": "וַיַּ֥רְא יִשְׂרָאֵ֖ל אֶת־ בְּנֵ֣י יוֹסֵ֑ף וַיֹּ֖אמֶר מִי־ אֵֽלֶּה׃ ",
        "versenonikud": "וירא ישראל את בני יוסף ויאמר מי אלה "
    },
    {
        "bookchapter": "בראשית",
        "chapter": "מח",
        "versechapter": "ט",
        "bookseder": "בראשית",
        "seder": "מב",
        "verseseder": "ט",
        "parasha": "ויחי",
        "versenikud": "וַיֹּ֤אמֶר יוֹסֵף֙ אֶל־ אָבִ֔יו בָּנַ֣י הֵ֔ם אֲשֶׁר־ נָֽתַן־ לִ֥י אֱלֹהִ֖ים בָּזֶ֑ה וַיֹּאמַ֕ר קָֽחֶם־ נָ֥א אֵלַ֖י וַאֲבָרֲכֵֽם׃ ",
        "versenonikud": "ויאמר יוסף אל אביו בני הם אשר נתן לי אלהים בזה ויאמר קחם נא אלי ואברכם "
    },
    {
        "bookchapter": "בראשית",
        "chapter": "מח",
        "versechapter": "י",
        "bookseder": "בראשית",
        "seder": "מב",
        "verseseder": "י",
        "parasha": "ויחי",
        "versenikud": "וְעֵינֵ֤י יִשְׂרָאֵל֙ כָּבְד֣וּ מִזֹּ֔קֶן לֹ֥א יוּכַ֖ל לִרְא֑וֹת וַיַּגֵּ֤שׁ אֹתָם֙ אֵלָ֔יו וַיִּשַּׁ֥ק לָהֶ֖ם וַיְחַבֵּ֥ק לָהֶֽם׃ ",
        "versenonikud": "ועיני ישראל כבדו מזקן לא יוכל לראות ויגש אתם אליו וישק להם ויחבק להם "
    },
    {
        "bookchapter": "בראשית",
        "chapter": "מח",
        "versechapter": "יא",
        "bookseder": "בראשית",
        "seder": "מב",
        "verseseder": "יא",
        "parasha": "ויחי",
        "versenikud": "וַיֹּ֤אמֶר יִשְׂרָאֵל֙ אֶל־ יוֹסֵ֔ף רְאֹ֥ה פָנֶ֖יךָ לֹ֣א פִלָּ֑לְתִּי וְהִנֵּ֨ה הֶרְאָ֥ה אֹתִ֛י אֱלֹהִ֖ים גַּ֥ם אֶת־ זַרְעֶֽךָ׃ ",
        "versenonikud": "ויאמר ישראל אל יוסף ראה פניך לא פללתי והנה הראה אתי אלהים גם את זרעך "
    },
    {
        "bookchapter": "בראשית",
        "chapter": "מח",
        "versechapter": "יב",
        "bookseder": "בראשית",
        "seder": "מב",
        "verseseder": "יב",
        "parasha": "ויחי",
        "versenikud": "וַיּוֹצֵ֥א יוֹסֵ֛ף אֹתָ֖ם מֵעִ֣ם בִּרְכָּ֑יו וַיִּשְׁתַּ֥חוּ לְאַפָּ֖יו אָֽרְצָה׃ ",
        "versenonikud": "ויוצא יוסף אתם מעם ברכיו וישתחו לאפיו ארצה "
    },
    {
        "bookchapter": "בראשית",
        "chapter": "מח",
        "versechapter": "יג",
        "bookseder": "בראשית",
        "seder": "מב",
        "verseseder": "יג",
        "parasha": "ויחי",
        "versenikud": "וַיִּקַּ֣ח יוֹסֵף֮ אֶת־ שְׁנֵיהֶם֒ אֶת־ אֶפְרַ֤יִם בִּֽימִינוֹ֙ מִשְּׂמֹ֣אל יִשְׂרָאֵ֔ל וְאֶת־ מְנַשֶּׁ֥ה בִשְׂמֹאל֖וֹ מִימִ֣ין יִשְׂרָאֵ֑ל וַיַּגֵּ֖שׁ אֵלָֽיו׃ ",
        "versenonikud": "ויקח יוסף את שניהם את אפרים בימינו משמאל ישראל ואת מנשה בשמאלו מימין ישראל ויגש אליו "
    },
    {
        "bookchapter": "בראשית",
        "chapter": "מח",
        "versechapter": "יד",
        "bookseder": "בראשית",
        "seder": "מב",
        "verseseder": "יד",
        "parasha": "ויחי",
        "versenikud": "וַיִּשְׁלַח֩ יִשְׂרָאֵ֨ל אֶת־ יְמִינ֜וֹ וַיָּ֨שֶׁת עַל־ רֹ֤אשׁ אֶפְרַ֙יִם֙ וְה֣וּא הַצָּעִ֔יר וְאֶת־ שְׂמֹאל֖וֹ עַל־ רֹ֣אשׁ מְנַשֶּׁ֑ה שִׂכֵּל֙ אֶת־ יָדָ֔יו כִּ֥י מְנַשֶּׁ֖ה הַבְּכֽוֹר׃ ",
        "versenonikud": "וישלח ישראל את ימינו וישת על ראש אפרים והוא הצעיר ואת שמאלו על ראש מנשה שכל את ידיו כי מנשה הבכור "
    },
    {
        "bookchapter": "בראשית",
        "chapter": "מח",
        "versechapter": "טו",
        "bookseder": "בראשית",
        "seder": "מב",
        "verseseder": "טו",
        "parasha": "ויחי",
        "versenikud": "וַיְבָ֥רֶךְ אֶת־ יוֹסֵ֖ף וַיֹּאמַ֑ר הָֽאֱלֹהִ֡ים אֲשֶׁר֩ הִתְהַלְּכ֨וּ אֲבֹתַ֤י לְפָנָיו֙ אַבְרָהָ֣ם וְיִצְחָ֔ק הָֽאֱלֹהִים֙ הָרֹעֶ֣ה אֹתִ֔י מֵעוֹדִ֖י עַד־ הַיּ֥וֹם הַזֶּֽה׃ ",
        "versenonikud": "ויברך את יוסף ויאמר האלהים אשר התהלכו אבתי לפניו אברהם ויצחק האלהים הרעה אתי מעודי עד היום הזה "
    },
    {
        "bookchapter": "בראשית",
        "chapter": "מח",
        "versechapter": "טז",
        "bookseder": "בראשית",
        "seder": "מב",
        "verseseder": "טז",
        "parasha": "ויחי",
        "versenikud": "הַמַּלְאָךְ֩ הַגֹּאֵ֨ל אֹתִ֜י מִכָּל־ רָ֗ע יְבָרֵךְ֮ אֶת־ הַנְּעָרִים֒ וְיִקָּרֵ֤א בָהֶם֙ שְׁמִ֔י וְשֵׁ֥ם אֲבֹתַ֖י אַבְרָהָ֣ם וְיִצְחָ֑ק וְיִדְגּ֥וּ לָרֹ֖ב בְּקֶ֥רֶב הָאָֽרֶץ׃ ",
        "versenonikud": "המלאך הגאל אתי מכל רע יברך את הנערים ויקרא בהם שמי ושם אבתי אברהם ויצחק וידגו לרב בקרב הארץ "
    },
    {
        "bookchapter": "בראשית",
        "chapter": "מח",
        "versechapter": "יז",
        "bookseder": "בראשית",
        "seder": "מב",
        "verseseder": "יז",
        "parasha": "ויחי",
        "versenikud": "וַיַּ֣רְא יוֹסֵ֗ף כִּי־ יָשִׁ֨ית אָבִ֧יו יַד־ יְמִינ֛וֹ עַל־ רֹ֥אשׁ אֶפְרַ֖יִם וַיֵּ֣רַע בְּעֵינָ֑יו וַיִּתְמֹ֣ךְ יַד־ אָבִ֗יו לְהָסִ֥יר אֹתָ֛הּ מֵעַ֥ל רֹאשׁ־ אֶפְרַ֖יִם עַל־ רֹ֥אשׁ מְנַשֶּֽׁה׃ ",
        "versenonikud": "וירא יוסף כי ישית אביו יד ימינו על ראש אפרים וירע בעיניו ויתמך יד אביו להסיר אתה מעל ראש אפרים על ראש מנשה "
    },
    {
        "bookchapter": "בראשית",
        "chapter": "מח",
        "versechapter": "יח",
        "bookseder": "בראשית",
        "seder": "מב",
        "verseseder": "יח",
        "parasha": "ויחי",
        "versenikud": "וַיֹּ֧אמֶר יוֹסֵ֛ף אֶל־ אָבִ֖יו לֹא־ כֵ֣ן אָבִ֑י כִּי־ זֶ֣ה הַבְּכֹ֔ר שִׂ֥ים יְמִינְךָ֖ עַל־ רֹאשֽׁוֹ׃ ",
        "versenonikud": "ויאמר יוסף אל אביו לא כן אבי כי זה הבכר שים ימינך על ראשו "
    },
    {
        "bookchapter": "בראשית",
        "chapter": "מח",
        "versechapter": "יט",
        "bookseder": "בראשית",
        "seder": "מב",
        "verseseder": "יט",
        "parasha": "ויחי",
        "versenikud": "וַיְמָאֵ֣ן אָבִ֗יו וַיֹּ֙אמֶר֙ יָדַ֤עְתִּֽי בְנִי֙ יָדַ֔עְתִּי גַּם־ ה֥וּא יִֽהְיֶה־ לְּעָ֖ם וְגַם־ ה֣וּא יִגְדָּ֑ל וְאוּלָ֗ם אָחִ֤יו הַקָּטֹן֙ יִגְדַּ֣ל מִמֶּ֔נּוּ וְזַרְע֖וֹ יִהְיֶ֥ה מְלֹֽא־ הַגּוֹיִֽם׃ ",
        "versenonikud": "וימאן אביו ויאמר ידעתי בני ידעתי גם הוא יהיה לעם וגם הוא יגדל ואולם אחיו הקטן יגדל ממנו וזרעו יהיה מלא הגוים "
    },
    {
        "bookchapter": "בראשית",
        "chapter": "מח",
        "versechapter": "כ",
        "bookseder": "בראשית",
        "seder": "מב",
        "verseseder": "כ",
        "parasha": "ויחי",
        "versenikud": "וַיְבָ֨רֲכֵ֜ם בַּיּ֣וֹם הַהוּא֮ לֵאמוֹר֒ בְּךָ֗ יְבָרֵ֤ךְ יִשְׂרָאֵל֙ לֵאמֹ֔ר יְשִֽׂמְךָ֣ אֱלֹהִ֔ים כְּאֶפְרַ֖יִם וְכִמְנַשֶּׁ֑ה וַיָּ֥שֶׂם אֶת־ אֶפְרַ֖יִם לִפְנֵ֥י מְנַשֶּֽׁה׃ ",
        "versenonikud": "ויברכם ביום ההוא לאמור בך יברך ישראל לאמר ישמך אלהים כאפרים וכמנשה וישם את אפרים לפני מנשה "
    },
    {
        "bookchapter": "בראשית",
        "chapter": "מח",
        "versechapter": "כא",
        "bookseder": "בראשית",
        "seder": "מב",
        "verseseder": "כא",
        "parasha": "ויחי",
        "versenikud": "וַיֹּ֤אמֶר יִשְׂרָאֵל֙ אֶל־ יוֹסֵ֔ף הִנֵּ֥ה אָנֹכִ֖י מֵ֑ת וְהָיָ֤ה אֱלֹהִים֙ עִמָּכֶ֔ם וְהֵשִׁ֣יב אֶתְכֶ֔ם אֶל־ אֶ֖רֶץ אֲבֹתֵיכֶֽם׃ ",
        "versenonikud": "ויאמר ישראל אל יוסף הנה אנכי מת והיה אלהים עמכם והשיב אתכם אל ארץ אבתיכם "
    },
    {
        "bookchapter": "בראשית",
        "chapter": "מח",
        "versechapter": "כב",
        "bookseder": "בראשית",
        "seder": "מב",
        "verseseder": "כב",
        "parasha": "ויחי",
        "versenikud": "וַאֲנִ֞י נָתַ֧תִּֽי לְךָ֛ שְׁכֶ֥ם אַחַ֖ד עַל־ אַחֶ֑יךָ אֲשֶׁ֤ר לָקַ֙חְתִּי֙ מִיַּ֣ד הָֽאֱמֹרִ֔י בְּחַרְבִּ֖י וּבְקַשְׁתִּֽי׃ {פ}",
        "versenonikud": "ואני נתתי לך שכם אחד על אחיך אשר לקחתי מיד האמרי בחרבי ובקשתי "
    }
]