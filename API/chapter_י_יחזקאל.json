[
    {
        "bookchapter": "יחזקאל",
        "chapter": "י",
        "versechapter": "א",
        "bookseder": "יחזקאל",
        "seder": "ה",
        "verseseder": "א",
        "versenikud": "וָאֶרְאֶ֗ה וְהִנֵּ֤ה אֶל־ הָרָקִ֙יעַ֙ אֲשֶׁר֙ עַל־ רֹ֣אשׁ הַכְּרֻבִ֔ים כְּאֶ֣בֶן סַפִּ֔יר כְּמַרְאֵ֖ה דְּמ֣וּת כִּסֵּ֑א נִרְאָ֖ה עֲלֵיהֶֽם׃ ",
        "versenonikud": "ואראה והנה אל הרקיע אשר על ראש הכרבים כאבן ספיר כמראה דמות כסא נראה עליהם "
    },
    {
        "bookchapter": "יחזקאל",
        "chapter": "י",
        "versechapter": "ב",
        "bookseder": "יחזקאל",
        "seder": "ה",
        "verseseder": "ב",
        "versenikud": "וַיֹּ֜אמֶר אֶל־ הָאִ֣ישׁ ׀ לְבֻ֣שׁ הַבַּדִּ֗ים וַיֹּ֡אמֶר בֹּא֩ אֶל־ בֵּינ֨וֹת לַגַּלְגַּ֜ל אֶל־ תַּ֣חַת לַכְּר֗וּב וּמַלֵּ֨א חָפְנֶ֤יךָ גַֽחֲלֵי־ אֵשׁ֙ מִבֵּינ֣וֹת לַכְּרֻבִ֔ים וּזְרֹ֖ק עַל־ הָעִ֑יר וַיָּבֹ֖א לְעֵינָֽי׃ ",
        "versenonikud": "ויאמר אל האיש  לבש הבדים ויאמר בא אל בינות לגלגל אל תחת לכרוב ומלא חפניך גחלי אש מבינות לכרבים וזרק על העיר ויבא לעיני "
    },
    {
        "bookchapter": "יחזקאל",
        "chapter": "י",
        "versechapter": "ג",
        "bookseder": "יחזקאל",
        "seder": "ה",
        "verseseder": "ג",
        "versenikud": "וְהַכְּרֻבִ֗ים עֹֽמְדִ֛ים מִימִ֥ין לַבַּ֖יִת בְּבֹא֣וֹ הָאִ֑ישׁ וְהֶעָנָ֣ן מָלֵ֔א אֶת־ הֶחָצֵ֖ר הַפְּנִימִֽית׃ ",
        "versenonikud": "והכרבים עמדים מימין לבית בבאו האיש והענן מלא את החצר הפנימית "
    },
    {
        "bookchapter": "יחזקאל",
        "chapter": "י",
        "versechapter": "ד",
        "bookseder": "יחזקאל",
        "seder": "ה",
        "verseseder": "ד",
        "versenikud": "וַיָּ֤רָם כְּבוֹד־ יְהוָה֙ מֵעַ֣ל הַכְּר֔וּב עַ֖ל מִפְתַּ֣ן הַבָּ֑יִת וַיִּמָּלֵ֤א הַבַּ֙יִת֙ אֶת־ הֶ֣עָנָ֔ן וְהֶֽחָצֵר֙ מָֽלְאָ֔ה אֶת־ נֹ֖גַהּ כְּב֥וֹד יְהוָֽה׃ ",
        "versenonikud": "וירם כבוד יהוה מעל הכרוב על מפתן הבית וימלא הבית את הענן והחצר מלאה את נגה כבוד יהוה "
    },
    {
        "bookchapter": "יחזקאל",
        "chapter": "י",
        "versechapter": "ה",
        "bookseder": "יחזקאל",
        "seder": "ה",
        "verseseder": "ה",
        "versenikud": "וְקוֹל֙ כַּנְפֵ֣י הַכְּרוּבִ֔ים נִשְׁמַ֕ע עַד־ הֶחָצֵ֖ר הַחִיצֹנָ֑ה כְּק֥וֹל אֵל־ שַׁדַּ֖י בְּדַבְּרֽוֹ׃ ",
        "versenonikud": "וקול כנפי הכרובים נשמע עד החצר החיצנה כקול אל שדי בדברו "
    },
    {
        "bookchapter": "יחזקאל",
        "chapter": "י",
        "versechapter": "ו",
        "bookseder": "יחזקאל",
        "seder": "ה",
        "verseseder": "ו",
        "versenikud": "וַיְהִ֗י בְּצַוֺּתוֹ֙ אֶת־ הָאִ֤ישׁ לְבֻֽשׁ־ הַבַּדִּים֙ לֵאמֹ֔ר קַ֥ח אֵשׁ֙ מִבֵּינ֣וֹת לַגַּלְגַּ֔ל מִבֵּינ֖וֹת לַכְּרוּבִ֑ים וַיָּבֹא֙ וַֽיַּעֲמֹ֔ד אֵ֖צֶל הָאוֹפָֽן׃ ",
        "versenonikud": "ויהי בצותו את האיש לבש הבדים לאמר קח אש מבינות לגלגל מבינות לכרובים ויבא ויעמד אצל האופן "
    },
    {
        "bookchapter": "יחזקאל",
        "chapter": "י",
        "versechapter": "ז",
        "bookseder": "יחזקאל",
        "seder": "ה",
        "verseseder": "ז",
        "versenikud": "וַיִּשְׁלַח֩ הַכְּר֨וּב אֶת־ יָד֜וֹ מִבֵּינ֣וֹת לַכְּרוּבִ֗ים אֶל־ הָאֵשׁ֙ אֲשֶׁר֙ בֵּינ֣וֹת הַכְּרֻבִ֔ים וַיִּשָּׂא֙ וַיִּתֵּ֔ן אֶל־ חָפְנֵ֖י לְבֻ֣שׁ הַבַּדִּ֑ים וַיִּקַּ֖ח וַיֵּצֵֽא׃ ",
        "versenonikud": "וישלח הכרוב את ידו מבינות לכרובים אל האש אשר בינות הכרבים וישא ויתן אל חפני לבש הבדים ויקח ויצא "
    },
    {
        "bookchapter": "יחזקאל",
        "chapter": "י",
        "versechapter": "ח",
        "bookseder": "יחזקאל",
        "seder": "ה",
        "verseseder": "ח",
        "versenikud": "וַיֵּרָ֖א לַכְּרֻבִ֑ים תַּבְנִית֙ יַד־ אָדָ֔ם תַּ֖חַת כַּנְפֵיהֶֽם׃ ",
        "versenonikud": "וירא לכרבים תבנית יד אדם תחת כנפיהם "
    },
    {
        "bookchapter": "יחזקאל",
        "chapter": "י",
        "versechapter": "ט",
        "bookseder": "יחזקאל",
        "seder": "ה",
        "verseseder": "ט",
        "versenikud": "וָאֶרְאֶ֗ה וְהִנֵּ֨ה אַרְבָּעָ֣ה אוֹפַנִּים֮ אֵ֣צֶל הַכְּרוּבִים֒ אוֹפַ֣ן אֶחָ֗ד אֵ֚צֶל הַכְּר֣וּב אֶחָ֔ד וְאוֹפַ֣ן אֶחָ֔ד אֵ֖צֶל הַכְּר֣וּב אֶחָ֑ד וּמַרְאֵה֙ הָא֣וֹפַנִּ֔ים כְּעֵ֖ין אֶ֥בֶן תַּרְשִֽׁישׁ׃ ",
        "versenonikud": "ואראה והנה ארבעה אופנים אצל הכרובים אופן אחד אצל הכרוב אחד ואופן אחד אצל הכרוב אחד ומראה האופנים כעין אבן תרשיש "
    },
    {
        "bookchapter": "יחזקאל",
        "chapter": "י",
        "versechapter": "י",
        "bookseder": "יחזקאל",
        "seder": "ה",
        "verseseder": "י",
        "versenikud": "וּמַ֨רְאֵיהֶ֔ם דְּמ֥וּת אֶחָ֖ד לְאַרְבַּעְתָּ֑ם כַּאֲשֶׁ֛ר יִהְיֶ֥ה הָאוֹפַ֖ן בְּת֥וֹךְ הָאוֹפָֽן׃ ",
        "versenonikud": "ומראיהם דמות אחד לארבעתם כאשר יהיה האופן בתוך האופן "
    },
    {
        "bookchapter": "יחזקאל",
        "chapter": "י",
        "versechapter": "יא",
        "bookseder": "יחזקאל",
        "seder": "ה",
        "verseseder": "יא",
        "versenikud": "בְּלֶכְתָּ֗ם אֶל־ אַרְבַּ֤עַת רִבְעֵיהֶם֙ יֵלֵ֔כוּ לֹ֥א יִסַּ֖בּוּ בְּלֶכְתָּ֑ם כִּ֣י הַמָּק֞וֹם אֲשֶׁר־ יִפְנֶ֤ה הָרֹאשׁ֙ אַחֲרָ֣יו יֵלֵ֔כוּ לֹ֥א יִסַּ֖בּוּ בְּלֶכְתָּֽם׃ ",
        "versenonikud": "בלכתם אל ארבעת רבעיהם ילכו לא יסבו בלכתם כי המקום אשר יפנה הראש אחריו ילכו לא יסבו בלכתם "
    },
    {
        "bookchapter": "יחזקאל",
        "chapter": "י",
        "versechapter": "יב",
        "bookseder": "יחזקאל",
        "seder": "ה",
        "verseseder": "יב",
        "versenikud": "וְכָל־ בְּשָׂרָם֙ וְגַבֵּהֶ֔ם וִֽידֵיהֶ֖ם וְכַנְפֵיהֶ֑ם וְהָאֽוֹפַנִּ֗ים מְלֵאִ֤ים עֵינַ֙יִם֙ סָבִ֔יב לְאַרְבַּעְתָּ֖ם אוֹפַנֵּיהֶֽם׃ ",
        "versenonikud": "וכל בשרם וגבהם וידיהם וכנפיהם והאופנים מלאים עינים סביב לארבעתם אופניהם "
    },
    {
        "bookchapter": "יחזקאל",
        "chapter": "י",
        "versechapter": "יג",
        "bookseder": "יחזקאל",
        "seder": "ה",
        "verseseder": "יג",
        "versenikud": "לָא֖וֹפַנִּ֑ים לָהֶ֛ם קוֹרָ֥א הַגַּלְגַּ֖ל בְּאָזְנָֽי׃ ",
        "versenonikud": "לאופנים להם קורא הגלגל באזני "
    },
    {
        "bookchapter": "יחזקאל",
        "chapter": "י",
        "versechapter": "יד",
        "bookseder": "יחזקאל",
        "seder": "ה",
        "verseseder": "יד",
        "versenikud": "וְאַרְבָּעָ֥ה פָנִ֖ים לְאֶחָ֑ד פְּנֵ֨י הָאֶחָ֜ד פְּנֵ֣י הַכְּר֗וּב וּפְנֵ֤י הַשֵּׁנִי֙ פְּנֵ֣י אָדָ֔ם וְהַשְּׁלִישִׁי֙ פְּנֵ֣י אַרְיֵ֔ה וְהָרְבִיעִ֖י פְּנֵי־ נָֽשֶׁר׃ ",
        "versenonikud": "וארבעה פנים לאחד פני האחד פני הכרוב ופני השני פני אדם והשלישי פני אריה והרביעי פני נשר "
    },
    {
        "bookchapter": "יחזקאל",
        "chapter": "י",
        "versechapter": "טו",
        "bookseder": "יחזקאל",
        "seder": "ה",
        "verseseder": "טו",
        "versenikud": "וַיֵּרֹ֖מּוּ הַכְּרוּבִ֑ים הִ֣יא הַחַיָּ֔ה אֲשֶׁ֥ר רָאִ֖יתִי בִּֽנְהַר־ כְּבָֽר׃ ",
        "versenonikud": "וירמו הכרובים היא החיה אשר ראיתי בנהר כבר "
    },
    {
        "bookchapter": "יחזקאל",
        "chapter": "י",
        "versechapter": "טז",
        "bookseder": "יחזקאל",
        "seder": "ה",
        "verseseder": "טז",
        "versenikud": "וּבְלֶ֙כֶת֙ הַכְּרוּבִ֔ים יֵלְכ֥וּ הָאוֹפַנִּ֖ים אֶצְלָ֑ם וּבִשְׂאֵ֨ת הַכְּרוּבִ֜ים אֶת־ כַּנְפֵיהֶ֗ם לָרוּם֙ מֵעַ֣ל הָאָ֔רֶץ לֹא־ יִסַּ֧בּוּ הָאוֹפַנִּ֛ים גַּם־ הֵ֖ם מֵאֶצְלָֽם׃ ",
        "versenonikud": "ובלכת הכרובים ילכו האופנים אצלם ובשאת הכרובים את כנפיהם לרום מעל הארץ לא יסבו האופנים גם הם מאצלם "
    },
    {
        "bookchapter": "יחזקאל",
        "chapter": "י",
        "versechapter": "יז",
        "bookseder": "יחזקאל",
        "seder": "ה",
        "verseseder": "יז",
        "versenikud": "בְּעָמְדָ֣ם יַעֲמֹ֔דוּ וּבְרוֹמָ֖ם יֵר֣וֹמּוּ אוֹתָ֑ם כִּ֛י ר֥וּחַ הַחַיָּ֖ה בָּהֶֽם׃ ",
        "versenonikud": "בעמדם יעמדו וברומם ירומו אותם כי רוח החיה בהם "
    },
    {
        "bookchapter": "יחזקאל",
        "chapter": "י",
        "versechapter": "יח",
        "bookseder": "יחזקאל",
        "seder": "ה",
        "verseseder": "יח",
        "versenikud": "וַיֵּצֵא֙ כְּב֣וֹד יְהוָ֔ה מֵעַ֖ל מִפְתַּ֣ן הַבָּ֑יִת וַֽיַּעֲמֹ֖ד עַל־ הַכְּרוּבִֽים׃ ",
        "versenonikud": "ויצא כבוד יהוה מעל מפתן הבית ויעמד על הכרובים "
    },
    {
        "bookchapter": "יחזקאל",
        "chapter": "י",
        "versechapter": "יט",
        "bookseder": "יחזקאל",
        "seder": "ה",
        "verseseder": "יט",
        "versenikud": "וַיִּשְׂא֣וּ הַכְּרוּבִ֣ים אֶת־ כַּ֠נְפֵיהֶם וַיֵּר֨וֹמּוּ מִן־ הָאָ֤רֶץ לְעֵינַי֙ בְּצֵאתָ֔ם וְהָאֽוֹפַנִּ֖ים לְעֻמָּתָ֑ם וַֽיַּעֲמֹ֗ד פֶּ֣תַח שַׁ֤עַר בֵּית־ יְהוָה֙ הַקַּדְמוֹנִ֔י וּכְב֧וֹד אֱלֹהֵֽי־ יִשְׂרָאֵ֛ל עֲלֵיהֶ֖ם מִלְמָֽעְלָה׃ ",
        "versenonikud": "וישאו הכרובים את כנפיהם וירומו מן הארץ לעיני בצאתם והאופנים לעמתם ויעמד פתח שער בית יהוה הקדמוני וכבוד אלהי ישראל עליהם מלמעלה "
    },
    {
        "bookchapter": "יחזקאל",
        "chapter": "י",
        "versechapter": "כ",
        "bookseder": "יחזקאל",
        "seder": "ה",
        "verseseder": "כ",
        "versenikud": "הִ֣יא הַחַיָּ֗ה אֲשֶׁ֥ר רָאִ֛יתִי תַּ֥חַת אֱלֹהֵֽי־ יִשְׂרָאֵ֖ל בִּֽנְהַר־ כְּבָ֑ר וָאֵדַ֕ע כִּ֥י כְרוּבִ֖ים הֵֽמָּה׃ ",
        "versenonikud": "היא החיה אשר ראיתי תחת אלהי ישראל בנהר כבר ואדע כי כרובים המה "
    },
    {
        "bookchapter": "יחזקאל",
        "chapter": "י",
        "versechapter": "כא",
        "bookseder": "יחזקאל",
        "seder": "ה",
        "verseseder": "כא",
        "versenikud": "אַרְבָּעָ֨ה אַרְבָּעָ֤ה פָנִים֙ לְאֶחָ֔ד וְאַרְבַּ֥ע כְּנָפַ֖יִם לְאֶחָ֑ד וּדְמוּת֙ יְדֵ֣י אָדָ֔ם תַּ֖חַת כַּנְפֵיהֶֽם׃ ",
        "versenonikud": "ארבעה ארבעה פנים לאחד וארבע כנפים לאחד ודמות ידי אדם תחת כנפיהם "
    },
    {
        "bookchapter": "יחזקאל",
        "chapter": "י",
        "versechapter": "כב",
        "bookseder": "יחזקאל",
        "seder": "ה",
        "verseseder": "כב",
        "versenikud": "וּדְמ֣וּת פְּנֵיהֶ֔ם הֵ֣מָּה הַפָּנִ֗ים אֲשֶׁ֤ר רָאִ֙יתִי֙ עַל־ נְהַר־ כְּבָ֔ר מַרְאֵיהֶ֖ם וְאוֹתָ֑ם אִ֛ישׁ אֶל־ עֵ֥בֶר פָּנָ֖יו יֵלֵֽכוּ׃ ",
        "versenonikud": "ודמות פניהם המה הפנים אשר ראיתי על נהר כבר מראיהם ואותם איש אל עבר פניו ילכו "
    }
]