[
    {
        "bookchapter": "שמואל א",
        "chapter": "כו",
        "versechapter": "כה",
        "bookseder": "שמואל",
        "seder": "יח",
        "verseseder": "א",
        "versenikud": "וַיֹּ֨אמֶר שָׁא֜וּל אֶל־ דָּוִ֗ד בָּר֤וּךְ אַתָּה֙ בְּנִ֣י דָוִ֔ד גַּ֚ם עָשֹׂ֣ה תַעֲשֶׂ֔ה וְגַ֖ם יָכֹ֣ל תּוּכָ֑ל וַיֵּ֤לֶךְ דָּוִד֙ לְדַרְכּ֔וֹ וְשָׁא֖וּל שָׁ֥ב לִמְקוֹמֽוֹ׃ ",
        "versenonikud": "ויאמר שאול אל דוד ברוך אתה בני דוד גם עשה תעשה וגם יכל תוכל וילך דוד לדרכו ושאול שב למקומו "
    },
    {
        "bookchapter": "שמואל א",
        "chapter": "כז",
        "versechapter": "א",
        "bookseder": "שמואל",
        "seder": "יח",
        "verseseder": "ב",
        "versenikud": "וַיֹּ֤אמֶר דָּוִד֙ אֶל־ לִבּ֔וֹ עַתָּ֛ה אֶסָּפֶ֥ה יוֹם־ אֶחָ֖ד בְּיַד־ שָׁא֑וּל אֵֽין־ לִ֨י ט֜וֹב כִּ֣י הִמָּלֵ֥ט אִמָּלֵ֣ט ׀ אֶל־ אֶ֣רֶץ פְּלִשְׁתִּ֗ים וְנוֹאַ֨שׁ מִמֶּ֤נִּי שָׁאוּל֙ לְבַקְשֵׁ֤נִי עוֹד֙ בְּכָל־ גְּב֣וּל יִשְׂרָאֵ֔ל וְנִמְלַטְתִּ֖י מִיָּדֽוֹ׃ ",
        "versenonikud": "ויאמר דוד אל לבו עתה אספה יום אחד ביד שאול אין לי טוב כי המלט אמלט  אל ארץ פלשתים ונואש ממני שאול לבקשני עוד בכל גבול ישראל ונמלטתי מידו "
    },
    {
        "bookchapter": "שמואל א",
        "chapter": "כז",
        "versechapter": "ב",
        "bookseder": "שמואל",
        "seder": "יח",
        "verseseder": "ג",
        "versenikud": "וַיָּ֣קָם דָּוִ֔ד וַיַּעֲבֹ֣ר ה֔וּא וְשֵׁשׁ־ מֵא֥וֹת אִ֖ישׁ אֲשֶׁ֣ר עִמּ֑וֹ אֶל־ אָכִ֥ישׁ בֶּן־ מָע֖וֹךְ מֶ֥לֶךְ גַּֽת׃ ",
        "versenonikud": "ויקם דוד ויעבר הוא ושש מאות איש אשר עמו אל אכיש בן מעוך מלך גת "
    },
    {
        "bookchapter": "שמואל א",
        "chapter": "כז",
        "versechapter": "ג",
        "bookseder": "שמואל",
        "seder": "יח",
        "verseseder": "ד",
        "versenikud": "וַיֵּשֶׁב֩ דָּוִ֨ד עִם־ אָכִ֥ישׁ בְּגַ֛ת ה֥וּא וַאֲנָשָׁ֖יו אִ֣ישׁ וּבֵית֑וֹ דָּוִד֙ וּשְׁתֵּ֣י נָשָׁ֔יו אֲחִינֹ֙עַם֙ הַיִּזְרְעֵאלִ֔ית וַאֲבִיגַ֥יִל אֵֽשֶׁת־ נָבָ֖ל הַֽכַּרְמְלִֽית׃ ",
        "versenonikud": "וישב דוד עם אכיש בגת הוא ואנשיו איש וביתו דוד ושתי נשיו אחינעם היזרעאלית ואביגיל אשת נבל הכרמלית "
    },
    {
        "bookchapter": "שמואל א",
        "chapter": "כז",
        "versechapter": "ד",
        "bookseder": "שמואל",
        "seder": "יח",
        "verseseder": "ה",
        "versenikud": "וַיֻּגַּ֣ד לְשָׁא֔וּל כִּֽי־ בָרַ֥ח דָּוִ֖ד גַּ֑ת וְלֹֽא־ יוסף יָסַ֥ף ע֖וֹד לְבַקְשֽׁוֹ׃ ",
        "versenonikud": "ויגד לשאול כי ברח דוד גת ולא יוסף יסף עוד לבקשו "
    },
    {
        "bookchapter": "שמואל א",
        "chapter": "כז",
        "versechapter": "ה",
        "bookseder": "שמואל",
        "seder": "יח",
        "verseseder": "ו",
        "versenikud": "וַיֹּ֨אמֶר דָּוִ֜ד אֶל־ אָכִ֗ישׁ אִם־ נָא֩ מָצָ֨אתִי חֵ֤ן בְּעֵינֶ֙יךָ֙ יִתְּנוּ־ לִ֣י מָק֗וֹם בְּאַחַ֛ת עָרֵ֥י הַשָּׂדֶ֖ה וְאֵ֣שְׁבָה שָּׁ֑ם וְלָ֨מָּה יֵשֵׁ֧ב עַבְדְּךָ֛ בְּעִ֥יר הַמַּמְלָכָ֖ה עִמָּֽךְ׃ ",
        "versenonikud": "ויאמר דוד אל אכיש אם נא מצאתי חן בעיניך יתנו לי מקום באחת ערי השדה ואשבה שם ולמה ישב עבדך בעיר הממלכה עמך "
    },
    {
        "bookchapter": "שמואל א",
        "chapter": "כז",
        "versechapter": "ו",
        "bookseder": "שמואל",
        "seder": "יח",
        "verseseder": "ז",
        "versenikud": "וַיִּתֶּן־ ל֥וֹ אָכִ֛ישׁ בַּיּ֥וֹם הַה֖וּא אֶת־ צִֽקְלָ֑ג לָכֵ֞ן הָיְתָ֤ה צִֽקְלַג֙ לְמַלְכֵ֣י יְהוּדָ֔ה עַ֖ד הַיּ֥וֹם הַזֶּֽה׃ ",
        "versenonikud": "ויתן לו אכיש ביום ההוא את צקלג לכן היתה צקלג למלכי יהודה עד היום הזה "
    },
    {
        "bookchapter": "שמואל א",
        "chapter": "כז",
        "versechapter": "ז",
        "bookseder": "שמואל",
        "seder": "יח",
        "verseseder": "ח",
        "versenikud": "וַֽיְהִי֙ מִסְפַּ֣ר הַיָּמִ֔ים אֲשֶׁר־ יָשַׁ֥ב דָּוִ֖ד בִּשְׂדֵ֣ה פְלִשְׁתִּ֑ים יָמִ֖ים וְאַרְבָּעָ֥ה חֳדָשִֽׁים׃ ",
        "versenonikud": "ויהי מספר הימים אשר ישב דוד בשדה פלשתים ימים וארבעה חדשים "
    },
    {
        "bookchapter": "שמואל א",
        "chapter": "כז",
        "versechapter": "ח",
        "bookseder": "שמואל",
        "seder": "יח",
        "verseseder": "ט",
        "versenikud": "וַיַּ֤עַל דָּוִד֙ וַֽאֲנָשָׁ֔יו וַֽיִּפְשְׁט֛וּ אֶל־ הַגְּשׁוּרִ֥י והגרזי וְהַגִּזְרִ֖י וְהָעֲמָלֵקִ֑י כִּ֣י הֵ֜נָּה יֹשְׁב֤וֹת הָאָ֙רֶץ֙ אֲשֶׁ֣ר מֵֽעוֹלָ֔ם בּוֹאֲךָ֥ שׁ֖וּרָה וְעַד־ אֶ֥רֶץ מִצְרָֽיִם׃ ",
        "versenonikud": "ויעל דוד ואנשיו ויפשטו אל הגשורי והגרזי והגזרי והעמלקי כי הנה ישבות הארץ אשר מעולם בואך שורה ועד ארץ מצרים "
    },
    {
        "bookchapter": "שמואל א",
        "chapter": "כז",
        "versechapter": "ט",
        "bookseder": "שמואל",
        "seder": "יח",
        "verseseder": "י",
        "versenikud": "וְהִכָּ֤ה דָוִד֙ אֶת־ הָאָ֔רֶץ וְלֹ֥א יְחַיֶּ֖ה אִ֣ישׁ וְאִשָּׁ֑ה וְלָקַח֩ צֹ֨אן וּבָקָ֜ר וַחֲמֹרִ֤ים וּגְמַלִּים֙ וּבְגָדִ֔ים וַיָּ֖שָׁב וַיָּבֹ֥א אֶל־ אָכִֽישׁ׃ ",
        "versenonikud": "והכה דוד את הארץ ולא יחיה איש ואשה ולקח צאן ובקר וחמרים וגמלים ובגדים וישב ויבא אל אכיש "
    },
    {
        "bookchapter": "שמואל א",
        "chapter": "כז",
        "versechapter": "י",
        "bookseder": "שמואל",
        "seder": "יח",
        "verseseder": "יא",
        "versenikud": "וַיֹּ֣אמֶר אָכִ֔ישׁ אַל־ פְּשַׁטְתֶּ֖ם הַיּ֑וֹם וַיֹּ֣אמֶר דָּוִ֗ד עַל־ נֶ֤גֶב יְהוּדָה֙ וְעַל־ נֶ֣גֶב הַיַּרְחְמְאֵלִ֔י וְאֶל־ נֶ֖גֶב הַקֵּינִֽי׃ ",
        "versenonikud": "ויאמר אכיש אל פשטתם היום ויאמר דוד על נגב יהודה ועל נגב הירחמאלי ואל נגב הקיני "
    },
    {
        "bookchapter": "שמואל א",
        "chapter": "כז",
        "versechapter": "יא",
        "bookseder": "שמואל",
        "seder": "יח",
        "verseseder": "יב",
        "versenikud": "וְאִ֨ישׁ וְאִשָּׁ֜ה לֹֽא־ יְחַיֶּ֣ה דָוִ֗ד לְהָבִ֥יא גַת֙ לֵאמֹ֔ר פֶּן־ יַגִּ֥דוּ עָלֵ֖ינוּ לֵאמֹ֑ר כֹּֽה־ עָשָׂ֤ה דָוִד֙ וְכֹ֣ה מִשְׁפָּט֔וֹ כָּל־ הַ֨יָּמִ֔ים אֲשֶׁ֥ר יָשַׁ֖ב בִּשְׂדֵ֥ה פְלִשְׁתִּֽים׃ ",
        "versenonikud": "ואיש ואשה לא יחיה דוד להביא גת לאמר פן יגדו עלינו לאמר כה עשה דוד וכה משפטו כל הימים אשר ישב בשדה פלשתים "
    },
    {
        "bookchapter": "שמואל א",
        "chapter": "כז",
        "versechapter": "יב",
        "bookseder": "שמואל",
        "seder": "יח",
        "verseseder": "יג",
        "versenikud": "וַיַּאֲמֵ֥ן אָכִ֖ישׁ בְּדָוִ֣ד לֵאמֹ֑ר הַבְאֵ֤שׁ הִבְאִישׁ֙ בְּעַמּ֣וֹ בְיִשְׂרָאֵ֔ל וְהָ֥יָה לִ֖י לְעֶ֥בֶד עוֹלָֽם׃ ",
        "versenonikud": "ויאמן אכיש בדוד לאמר הבאש הבאיש בעמו בישראל והיה לי לעבד עולם "
    },
    {
        "bookchapter": "שמואל א",
        "chapter": "כח",
        "versechapter": "א",
        "bookseder": "שמואל",
        "seder": "יח",
        "verseseder": "יד",
        "versenikud": "וַֽיְהִי֙ בַּיָּמִ֣ים הָהֵ֔ם וַיִּקְבְּצ֨וּ פְלִשְׁתִּ֤ים אֶת־ מַֽחֲנֵיהֶם֙ לַצָּבָ֔א לְהִלָּחֵ֖ם בְּיִשְׂרָאֵ֑ל וַיֹּ֤אמֶר אָכִישׁ֙ אֶל־ דָּוִ֔ד יָדֹ֣עַ תֵּדַ֗ע כִּ֤י אִתִּי֙ תֵּצֵ֣א בַֽמַּחֲנֶ֔ה אַתָּ֖ה וַאֲנָשֶֽׁיךָ׃ ",
        "versenonikud": "ויהי בימים ההם ויקבצו פלשתים את מחניהם לצבא להלחם בישראל ויאמר אכיש אל דוד ידע תדע כי אתי תצא במחנה אתה ואנשיך "
    },
    {
        "bookchapter": "שמואל א",
        "chapter": "כח",
        "versechapter": "ב",
        "bookseder": "שמואל",
        "seder": "יח",
        "verseseder": "טו",
        "versenikud": "וַיֹּ֤אמֶר דָּוִד֙ אֶל־ אָכִ֔ישׁ לָכֵן֙ אַתָּ֣ה תֵדַ֔ע אֵ֥ת אֲשֶׁר־ יַעֲשֶׂ֖ה עַבְדֶּ֑ךָ וַיֹּ֤אמֶר אָכִישׁ֙ אֶל־ דָּוִ֔ד לָכֵ֗ן שֹׁמֵ֧ר לְרֹאשִׁ֛י אֲשִֽׂימְךָ֖ כָּל־ הַיָּמִֽים׃ ",
        "versenonikud": "ויאמר דוד אל אכיש לכן אתה תדע את אשר יעשה עבדך ויאמר אכיש אל דוד לכן שמר לראשי אשימך כל הימים "
    },
    {
        "bookchapter": "שמואל א",
        "chapter": "כח",
        "versechapter": "ג",
        "bookseder": "שמואל",
        "seder": "יח",
        "verseseder": "טז",
        "versenikud": "וּשְׁמוּאֵ֣ל מֵ֔ת וַיִּסְפְּדוּ־ לוֹ֙ כָּל־ יִשְׂרָאֵ֔ל וַיִּקְבְּרֻ֥הוּ בָרָמָ֖ה וּבְעִיר֑וֹ וְשָׁא֗וּל הֵסִ֛יר הָאֹב֥וֹת וְאֶת־ הַיִּדְּעֹנִ֖ים מֵהָאָֽרֶץ׃ ",
        "versenonikud": "ושמואל מת ויספדו לו כל ישראל ויקברהו ברמה ובעירו ושאול הסיר האבות ואת הידענים מהארץ "
    },
    {
        "bookchapter": "שמואל א",
        "chapter": "כח",
        "versechapter": "ד",
        "bookseder": "שמואל",
        "seder": "יח",
        "verseseder": "יז",
        "versenikud": "וַיִּקָּבְצ֣וּ פְלִשְׁתִּ֔ים וַיָּבֹ֖אוּ וַיַּחֲנ֣וּ בְשׁוּנֵ֑ם וַיִּקְבֹּ֤ץ שָׁאוּל֙ אֶת־ כָּל־ יִשְׂרָאֵ֔ל וַֽיַּחֲנ֖וּ בַּגִּלְבֹּֽעַ׃ ",
        "versenonikud": "ויקבצו פלשתים ויבאו ויחנו בשונם ויקבץ שאול את כל ישראל ויחנו בגלבע "
    },
    {
        "bookchapter": "שמואל א",
        "chapter": "כח",
        "versechapter": "ה",
        "bookseder": "שמואל",
        "seder": "יח",
        "verseseder": "יח",
        "versenikud": "וַיַּ֥רְא שָׁא֖וּל אֶת־ מַחֲנֵ֣ה פְלִשְׁתִּ֑ים וַיִּרָ֕א וַיֶּחֱרַ֥ד לִבּ֖וֹ מְאֹֽד׃ ",
        "versenonikud": "וירא שאול את מחנה פלשתים וירא ויחרד לבו מאד "
    },
    {
        "bookchapter": "שמואל א",
        "chapter": "כח",
        "versechapter": "ו",
        "bookseder": "שמואל",
        "seder": "יח",
        "verseseder": "יט",
        "versenikud": "וַיִּשְׁאַ֤ל שָׁאוּל֙ בַּֽיהוָ֔ה וְלֹ֥א עָנָ֖הוּ יְהוָ֑ה גַּ֧ם בַּחֲלֹמ֛וֹת גַּ֥ם בָּאוּרִ֖ים גַּ֥ם בַּנְּבִיאִֽם׃ ",
        "versenonikud": "וישאל שאול ביהוה ולא ענהו יהוה גם בחלמות גם באורים גם בנביאם "
    },
    {
        "bookchapter": "שמואל א",
        "chapter": "כח",
        "versechapter": "ז",
        "bookseder": "שמואל",
        "seder": "יח",
        "verseseder": "כ",
        "versenikud": "וַיֹּ֨אמֶר שָׁא֜וּל לַעֲבָדָ֗יו בַּקְּשׁוּ־ לִי֙ אֵ֣שֶׁת בַּעֲלַת־ א֔וֹב וְאֵלְכָ֥ה אֵלֶ֖יהָ וְאֶדְרְשָׁה־ בָּ֑הּ וַיֹּאמְר֤וּ עֲבָדָיו֙ אֵלָ֔יו הִנֵּ֛ה אֵ֥שֶׁת בַּֽעֲלַת־ א֖וֹב בְּעֵ֥ין דּֽוֹר׃ ",
        "versenonikud": "ויאמר שאול לעבדיו בקשו לי אשת בעלת אוב ואלכה אליה ואדרשה בה ויאמרו עבדיו אליו הנה אשת בעלת אוב בעין דור "
    },
    {
        "bookchapter": "שמואל א",
        "chapter": "כח",
        "versechapter": "ח",
        "bookseder": "שמואל",
        "seder": "יח",
        "verseseder": "כא",
        "versenikud": "וַיִּתְחַפֵּ֣שׂ שָׁא֗וּל וַיִּלְבַּשׁ֙ בְּגָדִ֣ים אֲחֵרִ֔ים וַיֵּ֣לֶךְ ה֗וּא וּשְׁנֵ֤י אֲנָשִׁים֙ עִמּ֔וֹ וַיָּבֹ֥אוּ אֶל־ הָאִשָּׁ֖ה לָ֑יְלָה וַיֹּ֗אמֶר קסומי־ קָֽסֳמִי־ נָ֥א לִי֙ בָּא֔וֹב וְהַ֣עֲלִי לִ֔י אֵ֥ת אֲשֶׁר־ אֹמַ֖ר אֵלָֽיִךְ׃ ",
        "versenonikud": "ויתחפש שאול וילבש בגדים אחרים וילך הוא ושני אנשים עמו ויבאו אל האשה לילה ויאמר קסומי קסמי נא לי באוב והעלי לי את אשר אמר אליך "
    },
    {
        "bookchapter": "שמואל א",
        "chapter": "כח",
        "versechapter": "ט",
        "bookseder": "שמואל",
        "seder": "יח",
        "verseseder": "כב",
        "versenikud": "וַתֹּ֨אמֶר הָֽאִשָּׁ֜ה אֵלָ֗יו הִנֵּ֨ה אַתָּ֤ה יָדַ֙עְתָּ֙ אֵ֣ת אֲשֶׁר־ עָשָׂ֣ה שָׁא֔וּל אֲשֶׁ֥ר הִכְרִ֛ית אֶת־ הָאֹב֥וֹת וְאֶת־ הַיִּדְּעֹנִ֖י מִן־ הָאָ֑רֶץ וְלָמָ֥ה אַתָּ֛ה מִתְנַקֵּ֥שׁ בְּנַפְשִׁ֖י לַהֲמִיתֵֽנִי׃ ",
        "versenonikud": "ותאמר האשה אליו הנה אתה ידעת את אשר עשה שאול אשר הכרית את האבות ואת הידעני מן הארץ ולמה אתה מתנקש בנפשי להמיתני "
    },
    {
        "bookchapter": "שמואל א",
        "chapter": "כח",
        "versechapter": "י",
        "bookseder": "שמואל",
        "seder": "יח",
        "verseseder": "כג",
        "versenikud": "וַיִּשָּׁ֤בַֽע לָהּ֙ שָׁא֔וּל בַּֽיהוָ֖ה לֵאמֹ֑ר חַי־ יְהוָ֕ה אִֽם־ יִקְּרֵ֥ךְ עָוֺ֖ן בַּדָּבָ֥ר הַזֶּֽה׃ ",
        "versenonikud": "וישבע לה שאול ביהוה לאמר חי יהוה אם יקרך עון בדבר הזה "
    },
    {
        "bookchapter": "שמואל א",
        "chapter": "כח",
        "versechapter": "יא",
        "bookseder": "שמואל",
        "seder": "יח",
        "verseseder": "כד",
        "versenikud": "וַתֹּ֙אמֶר֙ הָֽאִשָּׁ֔ה אֶת־ מִ֖י אַֽעֲלֶה־ לָּ֑ךְ וַיֹּ֕אמֶר אֶת־ שְׁמוּאֵ֖ל הַֽעֲלִי־ לִֽי׃ ",
        "versenonikud": "ותאמר האשה את מי אעלה לך ויאמר את שמואל העלי לי "
    },
    {
        "bookchapter": "שמואל א",
        "chapter": "כח",
        "versechapter": "יב",
        "bookseder": "שמואל",
        "seder": "יח",
        "verseseder": "כה",
        "versenikud": "וַתֵּ֤רֶא הָֽאִשָּׁה֙ אֶת־ שְׁמוּאֵ֔ל וַתִּזְעַ֖ק בְּק֣וֹל גָּד֑וֹל וַתֹּאמֶר֩ הָאִשָּׁ֨ה אֶל־ שָׁא֧וּל לֵאמֹ֛ר לָ֥מָּה רִמִּיתָ֖נִי וְאַתָּ֥ה שָׁאֽוּל׃ ",
        "versenonikud": "ותרא האשה את שמואל ותזעק בקול גדול ותאמר האשה אל שאול לאמר למה רמיתני ואתה שאול "
    },
    {
        "bookchapter": "שמואל א",
        "chapter": "כח",
        "versechapter": "יג",
        "bookseder": "שמואל",
        "seder": "יח",
        "verseseder": "כו",
        "versenikud": "וַיֹּ֨אמֶר לָ֥הּ הַמֶּ֛לֶךְ אַל־ תִּֽירְאִ֖י כִּ֣י מָ֣ה רָאִ֑ית וַתֹּ֤אמֶר הָֽאִשָּׁה֙ אֶל־ שָׁא֔וּל אֱלֹהִ֥ים רָאִ֖יתִי עֹלִ֥ים מִן־ הָאָֽרֶץ׃ ",
        "versenonikud": "ויאמר לה המלך אל תיראי כי מה ראית ותאמר האשה אל שאול אלהים ראיתי עלים מן הארץ "
    },
    {
        "bookchapter": "שמואל א",
        "chapter": "כח",
        "versechapter": "יד",
        "bookseder": "שמואל",
        "seder": "יח",
        "verseseder": "כז",
        "versenikud": "וַיֹּ֤אמֶר לָהּ֙ מַֽה־ תָּאֳר֔וֹ וַתֹּ֗אמֶר אִ֤ישׁ זָקֵן֙ עֹלֶ֔ה וְה֥וּא עֹטֶ֖ה מְעִ֑יל וַיֵּ֤דַע שָׁאוּל֙ כִּֽי־ שְׁמוּאֵ֣ל ה֔וּא וַיִּקֹּ֥ד אַפַּ֛יִם אַ֖רְצָה וַיִּשְׁתָּֽחוּ׃ ",
        "versenonikud": "ויאמר לה מה תארו ותאמר איש זקן עלה והוא עטה מעיל וידע שאול כי שמואל הוא ויקד אפים ארצה וישתחו "
    },
    {
        "bookchapter": "שמואל א",
        "chapter": "כח",
        "versechapter": "טו",
        "bookseder": "שמואל",
        "seder": "יח",
        "verseseder": "כח",
        "versenikud": "וַיֹּ֤אמֶר שְׁמוּאֵל֙ אֶל־ שָׁא֔וּל לָ֥מָּה הִרְגַּזְתַּ֖נִי לְהַעֲל֣וֹת אֹתִ֑י וַיֹּ֣אמֶר שָׁ֠אוּל צַר־ לִ֨י מְאֹ֜ד וּפְלִשְׁתִּ֣ים ׀ נִלְחָמִ֣ים בִּ֗י וֵֽאלֹהִ֞ים סָ֤ר מֵֽעָלַי֙ וְלֹֽא־ עָנָ֣נִי ע֗וֹד גַּ֤ם בְּיַֽד־ הַנְּבִיאִם֙ גַּם־ בַּ֣חֲלֹמ֔וֹת וָאֶקְרָאֶ֣ה לְךָ֔ לְהוֹדִיעֵ֖נִי מָ֥ה אֶעֱשֶֽׂה׃ ",
        "versenonikud": "ויאמר שמואל אל שאול למה הרגזתני להעלות אתי ויאמר שאול צר לי מאד ופלשתים  נלחמים בי ואלהים סר מעלי ולא ענני עוד גם ביד הנביאם גם בחלמות ואקראה לך להודיעני מה אעשה "
    },
    {
        "bookchapter": "שמואל א",
        "chapter": "כח",
        "versechapter": "טז",
        "bookseder": "שמואל",
        "seder": "יח",
        "verseseder": "כט",
        "versenikud": "וַיֹּ֣אמֶר שְׁמוּאֵ֔ל וְלָ֖מָּה תִּשְׁאָלֵ֑נִי וַיהוָ֛ה סָ֥ר מֵעָלֶ֖יךָ וַיְהִ֥י עָרֶֽךָ׃ ",
        "versenonikud": "ויאמר שמואל ולמה תשאלני ויהוה סר מעליך ויהי ערך "
    },
    {
        "bookchapter": "שמואל א",
        "chapter": "כח",
        "versechapter": "יז",
        "bookseder": "שמואל",
        "seder": "יח",
        "verseseder": "ל",
        "versenikud": "וַיַּ֤עַשׂ יְהוָה֙ ל֔וֹ כַּאֲשֶׁ֖ר דִּבֶּ֣ר בְּיָדִ֑י וַיִּקְרַ֨ע יְהוָ֤ה אֶת־ הַמַּמְלָכָה֙ מִיָּדֶ֔ךָ וַֽיִּתְּנָ֖הּ לְרֵעֲךָ֥ לְדָוִֽד׃ ",
        "versenonikud": "ויעש יהוה לו כאשר דבר בידי ויקרע יהוה את הממלכה מידך ויתנה לרעך לדוד "
    },
    {
        "bookchapter": "שמואל א",
        "chapter": "כח",
        "versechapter": "יח",
        "bookseder": "שמואל",
        "seder": "יח",
        "verseseder": "לא",
        "versenikud": "כַּאֲשֶׁ֤ר לֹֽא־ שָׁמַ֙עְתָּ֙ בְּק֣וֹל יְהוָ֔ה וְלֹֽא־ עָשִׂ֥יתָ חֲרוֹן־ אַפּ֖וֹ בַּעֲמָלֵ֑ק עַל־ כֵּן֙ הַדָּבָ֣ר הַזֶּ֔ה עָשָֽׂה־ לְךָ֥ יְהוָ֖ה הַיּ֥וֹם הַזֶּֽה׃ ",
        "versenonikud": "כאשר לא שמעת בקול יהוה ולא עשית חרון אפו בעמלק על כן הדבר הזה עשה לך יהוה היום הזה "
    },
    {
        "bookchapter": "שמואל א",
        "chapter": "כח",
        "versechapter": "יט",
        "bookseder": "שמואל",
        "seder": "יח",
        "verseseder": "לב",
        "versenikud": "וְיִתֵּ֣ן יְ֠הוָה גַּ֣ם אֶת־ יִשְׂרָאֵ֤ל עִמְּךָ֙ בְּיַד־ פְּלִשְׁתִּ֔ים וּמָחָ֕ר אַתָּ֥ה וּבָנֶ֖יךָ עִמִּ֑י גַּ֚ם אֶת־ מַחֲנֵ֣ה יִשְׂרָאֵ֔ל יִתֵּ֥ן יְהוָ֖ה בְּיַד־ פְּלִשְׁתִּֽים׃ ",
        "versenonikud": "ויתן יהוה גם את ישראל עמך ביד פלשתים ומחר אתה ובניך עמי גם את מחנה ישראל יתן יהוה ביד פלשתים "
    },
    {
        "bookchapter": "שמואל א",
        "chapter": "כח",
        "versechapter": "כ",
        "bookseder": "שמואל",
        "seder": "יח",
        "verseseder": "לג",
        "versenikud": "וַיְמַהֵ֣ר שָׁא֗וּל וַיִּפֹּ֤ל מְלֹא־ קֽוֹמָתוֹ֙ אַ֔רְצָה וַיִּרָ֥א מְאֹ֖ד מִדִּבְרֵ֣י שְׁמוּאֵ֑ל גַּם־ כֹּ֙חַ֙ לֹא־ הָ֣יָה ב֔וֹ כִּ֣י לֹ֤א אָכַל֙ לֶ֔חֶם כָּל־ הַיּ֖וֹם וְכָל־ הַלָּֽיְלָה׃ ",
        "versenonikud": "וימהר שאול ויפל מלא קומתו ארצה וירא מאד מדברי שמואל גם כח לא היה בו כי לא אכל לחם כל היום וכל הלילה "
    },
    {
        "bookchapter": "שמואל א",
        "chapter": "כח",
        "versechapter": "כא",
        "bookseder": "שמואל",
        "seder": "יח",
        "verseseder": "לד",
        "versenikud": "וַתָּב֤וֹא הָֽאִשָּׁה֙ אֶל־ שָׁא֔וּל וַתֵּ֖רֶא כִּי־ נִבְהַ֣ל מְאֹ֑ד וַתֹּ֣אמֶר אֵלָ֗יו הִנֵּ֨ה שָׁמְעָ֤ה שִׁפְחָֽתְךָ֙ בְּקוֹלֶ֔ךָ וָאָשִׂ֤ים נַפְשִׁי֙ בְּכַפִּ֔י וָֽאֶשְׁמַע֙ אֶת־ דְּבָרֶ֔יךָ אֲשֶׁ֥ר דִּבַּ֖רְתָּ אֵלָֽי׃ ",
        "versenonikud": "ותבוא האשה אל שאול ותרא כי נבהל מאד ותאמר אליו הנה שמעה שפחתך בקולך ואשים נפשי בכפי ואשמע את דבריך אשר דברת אלי "
    },
    {
        "bookchapter": "שמואל א",
        "chapter": "כח",
        "versechapter": "כב",
        "bookseder": "שמואל",
        "seder": "יח",
        "verseseder": "לה",
        "versenikud": "וְעַתָּ֗ה שְׁמַֽע־ נָ֤א גַם־ אַתָּה֙ בְּק֣וֹל שִׁפְחָתֶ֔ךָ וְאָשִׂ֧מָה לְפָנֶ֛יךָ פַּת־ לֶ֖חֶם וֶאֱכ֑וֹל וִיהִ֤י בְךָ֙ כֹּ֔חַ כִּ֥י תֵלֵ֖ךְ בַּדָּֽרֶךְ׃ ",
        "versenonikud": "ועתה שמע נא גם אתה בקול שפחתך ואשמה לפניך פת לחם ואכול ויהי בך כח כי תלך בדרך "
    },
    {
        "bookchapter": "שמואל א",
        "chapter": "כח",
        "versechapter": "כג",
        "bookseder": "שמואל",
        "seder": "יח",
        "verseseder": "לו",
        "versenikud": "וַיְמָאֵ֗ן וַיֹּ֙אמֶר֙ לֹ֣א אֹכַ֔ל וַיִּפְרְצוּ־ ב֤וֹ עֲבָדָיו֙ וְגַם־ הָ֣אִשָּׁ֔ה וַיִּשְׁמַ֖ע לְקֹלָ֑ם וַיָּ֙קָם֙ מֵֽהָאָ֔רֶץ וַיֵּ֖שֶׁב אֶל־ הַמִּטָּֽה׃ ",
        "versenonikud": "וימאן ויאמר לא אכל ויפרצו בו עבדיו וגם האשה וישמע לקלם ויקם מהארץ וישב אל המטה "
    }
]