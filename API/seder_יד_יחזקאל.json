[
    {
        "bookchapter": "יחזקאל",
        "chapter": "כג",
        "versechapter": "כז",
        "bookseder": "יחזקאל",
        "seder": "יד",
        "verseseder": "א",
        "versenikud": "וְהִשְׁבַּתִּ֤י זִמָּתֵךְ֙ מִמֵּ֔ךְ וְאֶת־ זְנוּתֵ֖ךְ מֵאֶ֣רֶץ מִצְרָ֑יִם וְלֹֽא־ תִשְׂאִ֤י עֵינַ֙יִךְ֙ אֲלֵיהֶ֔ם וּמִצְרַ֖יִם לֹ֥א תִזְכְּרִי־ עֽוֹד׃ ",
        "versenonikud": "והשבתי זמתך ממך ואת זנותך מארץ מצרים ולא תשאי עיניך אליהם ומצרים לא תזכרי עוד "
    },
    {
        "bookchapter": "יחזקאל",
        "chapter": "כג",
        "versechapter": "כח",
        "bookseder": "יחזקאל",
        "seder": "יד",
        "verseseder": "ב",
        "versenikud": "כִּ֣י כֹ֤ה אָמַר֙ אֲדֹנָ֣י יְהוִ֔ה הִנְנִי֙ נֹֽתְנָ֔ךְ בְּיַ֖ד אֲשֶׁ֣ר שָׂנֵ֑את בְּיַ֛ד אֲשֶׁר־ נָקְעָ֥ה נַפְשֵׁ֖ךְ מֵהֶֽם׃ ",
        "versenonikud": "כי כה אמר אדני יהוה הנני נתנך ביד אשר שנאת ביד אשר נקעה נפשך מהם "
    },
    {
        "bookchapter": "יחזקאל",
        "chapter": "כג",
        "versechapter": "כט",
        "bookseder": "יחזקאל",
        "seder": "יד",
        "verseseder": "ג",
        "versenikud": "וְעָשׂ֨וּ אוֹתָ֜ךְ בְּשִׂנְאָ֗ה וְלָקְחוּ֙ כָּל־ יְגִיעֵ֔ךְ וַעֲזָב֖וּךְ עֵירֹ֣ם וְעֶרְיָ֑ה וְנִגְלָה֙ עֶרְוַ֣ת זְנוּנַ֔יִךְ וְזִמָּתֵ֖ךְ וְתַזְנוּתָֽיִךְ׃ ",
        "versenonikud": "ועשו אותך בשנאה ולקחו כל יגיעך ועזבוך עירם ועריה ונגלה ערות זנוניך וזמתך ותזנותיך "
    },
    {
        "bookchapter": "יחזקאל",
        "chapter": "כג",
        "versechapter": "ל",
        "bookseder": "יחזקאל",
        "seder": "יד",
        "verseseder": "ד",
        "versenikud": "עָשֹׂ֥ה אֵ֖לֶּה לָ֑ךְ בִּזְנוֹתֵךְ֙ אַחֲרֵ֣י גוֹיִ֔ם עַ֥ל אֲשֶׁר־ נִטְמֵ֖את בְּגִלּוּלֵיהֶֽם׃ ",
        "versenonikud": "עשה אלה לך בזנותך אחרי גוים על אשר נטמאת בגלוליהם "
    },
    {
        "bookchapter": "יחזקאל",
        "chapter": "כג",
        "versechapter": "לא",
        "bookseder": "יחזקאל",
        "seder": "יד",
        "verseseder": "ה",
        "versenikud": "בְּדֶ֥רֶךְ אֲחוֹתֵ֖ךְ הָלָ֑כְתְּ וְנָתַתִּ֥י כוֹסָ֖הּ בְּיָדֵֽךְ׃ ",
        "versenonikud": "בדרך אחותך הלכת ונתתי כוסה בידך "
    },
    {
        "bookchapter": "יחזקאל",
        "chapter": "כג",
        "versechapter": "לב",
        "bookseder": "יחזקאל",
        "seder": "יד",
        "verseseder": "ו",
        "versenikud": "כֹּ֤ה אָמַר֙ אֲדֹנָ֣י יְהֹוִ֔ה כּ֤וֹס אֲחוֹתֵךְ֙ תִּשְׁתִּ֔י הָעֲמֻקָּ֖ה וְהָרְחָבָ֑ה תִּהְיֶ֥ה לִצְחֹ֛ק וּלְלַ֖עַג מִרְבָּ֥ה לְהָכִֽיל׃ ",
        "versenonikud": "כה אמר אדני יהוה כוס אחותך תשתי העמקה והרחבה תהיה לצחק וללעג מרבה להכיל "
    },
    {
        "bookchapter": "יחזקאל",
        "chapter": "כג",
        "versechapter": "לג",
        "bookseder": "יחזקאל",
        "seder": "יד",
        "verseseder": "ז",
        "versenikud": "שִׁכָּר֥וֹן וְיָג֖וֹן תִּמָּלֵ֑אִי כּ֚וֹס שַׁמָּ֣ה וּשְׁמָמָ֔ה כּ֖וֹס אֲחוֹתֵ֥ךְ שֹׁמְרֽוֹן׃ ",
        "versenonikud": "שכרון ויגון תמלאי כוס שמה ושממה כוס אחותך שמרון "
    },
    {
        "bookchapter": "יחזקאל",
        "chapter": "כג",
        "versechapter": "לד",
        "bookseder": "יחזקאל",
        "seder": "יד",
        "verseseder": "ח",
        "versenikud": "וְשָׁתִ֨ית אוֹתָ֜הּ וּמָצִ֗ית וְאֶת־ חֲרָשֶׂ֛יהָ תְּגָרֵ֖מִי וְשָׁדַ֣יִךְ תְּנַתֵּ֑קִי כִּ֚י אֲנִ֣י דִבַּ֔רְתִּי נְאֻ֖ם אֲדֹנָ֥י יְהוִֽה׃ ",
        "versenonikud": "ושתית אותה ומצית ואת חרשיה תגרמי ושדיך תנתקי כי אני דברתי נאם אדני יהוה "
    },
    {
        "bookchapter": "יחזקאל",
        "chapter": "כג",
        "versechapter": "לה",
        "bookseder": "יחזקאל",
        "seder": "יד",
        "verseseder": "ט",
        "versenikud": "לָכֵ֗ן כֹּ֤ה אָמַר֙ אֲדֹנָ֣י יְהוִ֔ה יַ֚עַן שָׁכַ֣חַתְּ אוֹתִ֔י וַתַּשְׁלִ֥יכִי אוֹתִ֖י אַחֲרֵ֣י גַוֵּ֑ךְ וְגַם־ אַ֛תְּ שְׂאִ֥י זִמָּתֵ֖ךְ וְאֶת־ תַּזְנוּתָֽיִךְ׃ ",
        "versenonikud": "לכן כה אמר אדני יהוה יען שכחת אותי ותשליכי אותי אחרי גוך וגם את שאי זמתך ואת תזנותיך "
    },
    {
        "bookchapter": "יחזקאל",
        "chapter": "כג",
        "versechapter": "לו",
        "bookseder": "יחזקאל",
        "seder": "יד",
        "verseseder": "י",
        "versenikud": "וַיֹּ֤אמֶר יְהוָה֙ אֵלַ֔י בֶּן־ אָדָ֕ם הֲתִשְׁפּ֥וֹט אֶֽת־ אָהֳלָ֖ה וְאֶת־ אָהֳלִיבָ֑ה וְהַגֵּ֣ד לָהֶ֔ן אֵ֖ת תוֹעֲבוֹתֵיהֶֽן׃ ",
        "versenonikud": "ויאמר יהוה אלי בן אדם התשפוט את אהלה ואת אהליבה והגד להן את תועבותיהן "
    },
    {
        "bookchapter": "יחזקאל",
        "chapter": "כג",
        "versechapter": "לז",
        "bookseder": "יחזקאל",
        "seder": "יד",
        "verseseder": "יא",
        "versenikud": "כִּ֣י נִאֵ֗פוּ וְדָם֙ בִּֽידֵיהֶ֔ן וְאֶת־ גִּלּֽוּלֵיהֶ֖ן נִאֵ֑פוּ וְגַ֤ם אֶת־ בְּנֵיהֶן֙ אֲשֶׁ֣ר יָֽלְדוּ־ לִ֔י הֶעֱבִ֥ירוּ לָהֶ֖ם לְאָכְלָֽה׃ ",
        "versenonikud": "כי נאפו ודם בידיהן ואת גלוליהן נאפו וגם את בניהן אשר ילדו לי העבירו להם לאכלה "
    },
    {
        "bookchapter": "יחזקאל",
        "chapter": "כג",
        "versechapter": "לח",
        "bookseder": "יחזקאל",
        "seder": "יד",
        "verseseder": "יב",
        "versenikud": "ע֥וֹד זֹ֖את עָ֣שׂוּ לִ֑י טִמְּא֤וּ אֶת־ מִקְדָּשִׁי֙ בַּיּ֣וֹם הַה֔וּא וְאֶת־ שַׁבְּתוֹתַ֖י חִלֵּֽלוּ׃ ",
        "versenonikud": "עוד זאת עשו לי טמאו את מקדשי ביום ההוא ואת שבתותי חללו "
    },
    {
        "bookchapter": "יחזקאל",
        "chapter": "כג",
        "versechapter": "לט",
        "bookseder": "יחזקאל",
        "seder": "יד",
        "verseseder": "יג",
        "versenikud": "וּֽבְשַׁחֲטָ֤ם אֶת־ בְּנֵיהֶם֙ לְגִלּ֣וּלֵיהֶ֔ם וַיָּבֹ֧אוּ אֶל־ מִקְדָּשִׁ֛י בַּיּ֥וֹם הַה֖וּא לְחַלְּל֑וֹ וְהִנֵּה־ כֹ֥ה עָשׂ֖וּ בְּת֥וֹךְ בֵּיתִֽי׃ ",
        "versenonikud": "ובשחטם את בניהם לגלוליהם ויבאו אל מקדשי ביום ההוא לחללו והנה כה עשו בתוך ביתי "
    },
    {
        "bookchapter": "יחזקאל",
        "chapter": "כג",
        "versechapter": "מ",
        "bookseder": "יחזקאל",
        "seder": "יד",
        "verseseder": "יד",
        "versenikud": "וְאַ֗ף כִּ֤י תִשְׁלַ֙חְנָה֙ לַֽאֲנָשִׁ֔ים בָּאִ֖ים מִמֶּרְחָ֑ק אֲשֶׁ֨ר מַלְאָ֜ךְ שָׁל֤וּחַ אֲלֵיהֶם֙ וְהִנֵּה־ בָ֔אוּ לַאֲשֶׁ֥ר רָחַ֛צְתְּ כָּחַ֥לְתְּ עֵינַ֖יִךְ וְעָ֥דִית עֶֽדִי׃ ",
        "versenonikud": "ואף כי תשלחנה לאנשים באים ממרחק אשר מלאך שלוח אליהם והנה באו לאשר רחצת כחלת עיניך ועדית עדי "
    },
    {
        "bookchapter": "יחזקאל",
        "chapter": "כג",
        "versechapter": "מא",
        "bookseder": "יחזקאל",
        "seder": "יד",
        "verseseder": "טו",
        "versenikud": "וְיָשַׁבְתְּ֙ עַל־ מִטָּ֣ה כְבוּדָּ֔ה וְשֻׁלְחָ֥ן עָר֖וּךְ לְפָנֶ֑יהָ וּקְטָרְתִּ֥י וְשַׁמְנִ֖י שַׂ֥מְתְּ עָלֶֽיהָ׃ ",
        "versenonikud": "וישבת על מטה כבודה ושלחן ערוך לפניה וקטרתי ושמני שמת עליה "
    },
    {
        "bookchapter": "יחזקאל",
        "chapter": "כג",
        "versechapter": "מב",
        "bookseder": "יחזקאל",
        "seder": "יד",
        "verseseder": "טז",
        "versenikud": "וְק֣וֹל הָמוֹן֮ שָׁלֵ֣ו בָהּ֒ וְאֶל־ אֲנָשִׁים֙ מֵרֹ֣ב אָדָ֔ם מוּבָאִ֥ים סובאים סָבָאִ֖ים מִמִּדְבָּ֑ר וַֽיִּתְּנ֤וּ צְמִידִים֙ אֶל־ יְדֵיהֶ֔ן וַעֲטֶ֥רֶת תִּפְאֶ֖רֶת עַל־ רָאשֵׁיהֶֽן׃ ",
        "versenonikud": "וקול המון שלו בה ואל אנשים מרב אדם מובאים סובאים סבאים ממדבר ויתנו צמידים אל ידיהן ועטרת תפארת על ראשיהן "
    },
    {
        "bookchapter": "יחזקאל",
        "chapter": "כג",
        "versechapter": "מג",
        "bookseder": "יחזקאל",
        "seder": "יד",
        "verseseder": "יז",
        "versenikud": "וָאֹמַ֕ר לַבָּלָ֖ה נִֽאוּפִ֑ים עת עַתָּ֛ה יזנה יִזְנ֥וּ תַזְנוּתֶ֖הָ וָהִֽיא׃ ",
        "versenonikud": "ואמר לבלה נאופים עת עתה יזנה יזנו תזנותה והיא "
    },
    {
        "bookchapter": "יחזקאל",
        "chapter": "כג",
        "versechapter": "מד",
        "bookseder": "יחזקאל",
        "seder": "יד",
        "verseseder": "יח",
        "versenikud": "וַיָּב֣וֹא אֵלֶ֔יהָ כְּב֖וֹא אֶל־ אִשָּׁ֣ה זוֹנָ֑ה כֵּ֣ן בָּ֗אוּ אֶֽל־ אָֽהֳלָה֙ וְאֶל־ אָ֣הֳלִיבָ֔ה אִשֹּׁ֖ת הַזִּמָּֽה׃ ",
        "versenonikud": "ויבוא אליה כבוא אל אשה זונה כן באו אל אהלה ואל אהליבה אשת הזמה "
    },
    {
        "bookchapter": "יחזקאל",
        "chapter": "כג",
        "versechapter": "מה",
        "bookseder": "יחזקאל",
        "seder": "יד",
        "verseseder": "יט",
        "versenikud": "וַאֲנָשִׁ֣ים צַדִּיקִ֗ם הֵ֚מָּה יִשְׁפְּט֣וּ אֽוֹתְהֶ֔ם מִשְׁפַּט֙ נֹֽאֲפ֔וֹת וּמִשְׁפַּ֖ט שֹׁפְכ֣וֹת דָּ֑ם כִּ֤י נֹֽאֲפֹת֙ הֵ֔נָּה וְדָ֖ם בִּֽידֵיהֶֽן׃ ",
        "versenonikud": "ואנשים צדיקם המה ישפטו אותהם משפט נאפות ומשפט שפכות דם כי נאפת הנה ודם בידיהן "
    },
    {
        "bookchapter": "יחזקאל",
        "chapter": "כג",
        "versechapter": "מו",
        "bookseder": "יחזקאל",
        "seder": "יד",
        "verseseder": "כ",
        "versenikud": "כִּ֛י כֹּ֥ה אָמַ֖ר אֲדֹנָ֣י יְהוִ֑ה הַעֲלֵ֤ה עֲלֵיהֶם֙ קָהָ֔ל וְנָתֹ֥ן אֶתְהֶ֖ן לְזַעֲוָ֥ה וְלָבַֽז׃ ",
        "versenonikud": "כי כה אמר אדני יהוה העלה עליהם קהל ונתן אתהן לזעוה ולבז "
    },
    {
        "bookchapter": "יחזקאל",
        "chapter": "כג",
        "versechapter": "מז",
        "bookseder": "יחזקאל",
        "seder": "יד",
        "verseseder": "כא",
        "versenikud": "וְרָגְמ֨וּ עֲלֵיהֶ֥ן אֶ֙בֶן֙ קָהָ֔ל וּבָרֵ֥א אוֹתְהֶ֖ן בְּחַרְבוֹתָ֑ם בְּנֵיהֶ֤ם וּבְנֽוֹתֵיהֶם֙ יַהֲרֹ֔גוּ וּבָתֵּיהֶ֖ן בָּאֵ֥שׁ יִשְׂרֹֽפוּ׃ ",
        "versenonikud": "ורגמו עליהן אבן קהל וברא אותהן בחרבותם בניהם ובנותיהם יהרגו ובתיהן באש ישרפו "
    },
    {
        "bookchapter": "יחזקאל",
        "chapter": "כג",
        "versechapter": "מח",
        "bookseder": "יחזקאל",
        "seder": "יד",
        "verseseder": "כב",
        "versenikud": "וְהִשְׁבַּתִּ֥י זִמָּ֖ה מִן־ הָאָ֑רֶץ וְנִֽוַּסְּרוּ֙ כָּל־ הַנָּשִׁ֔ים וְלֹ֥א תַעֲשֶׂ֖ינָה כְּזִמַּתְכֶֽנָה׃ ",
        "versenonikud": "והשבתי זמה מן הארץ ונוסרו כל הנשים ולא תעשינה כזמתכנה "
    },
    {
        "bookchapter": "יחזקאל",
        "chapter": "כג",
        "versechapter": "מט",
        "bookseder": "יחזקאל",
        "seder": "יד",
        "verseseder": "כג",
        "versenikud": "וְנָתְנ֤וּ זִמַּתְכֶ֙נָה֙ עֲלֵיכֶ֔ן וַחֲטָאֵ֥י גִלּוּלֵיכֶ֖ן תִּשֶּׂ֑אינָה וִידַעְתֶּ֕ם כִּ֥י אֲנִ֖י אֲדֹנָ֥י יְהוִֽה׃ ",
        "versenonikud": "ונתנו זמתכנה עליכן וחטאי גלוליכן תשאינה וידעתם כי אני אדני יהוה "
    },
    {
        "bookchapter": "יחזקאל",
        "chapter": "כד",
        "versechapter": "א",
        "bookseder": "יחזקאל",
        "seder": "יד",
        "verseseder": "כד",
        "versenikud": "וַיְהִי֩ דְבַר־ יְהוָ֨ה אֵלַ֜י בַּשָּׁנָ֤ה הַתְּשִׁיעִית֙ בַּחֹ֣דֶשׁ הָעֲשִׂירִ֔י בֶּעָשׂ֥וֹר לַחֹ֖דֶשׁ לֵאמֹֽר׃ ",
        "versenonikud": "ויהי דבר יהוה אלי בשנה התשיעית בחדש העשירי בעשור לחדש לאמר "
    },
    {
        "bookchapter": "יחזקאל",
        "chapter": "כד",
        "versechapter": "ב",
        "bookseder": "יחזקאל",
        "seder": "יד",
        "verseseder": "כה",
        "versenikud": "בֶּן־ אָדָ֗ם כתוב־ כְּתָב־ לְךָ֙ אֶת־ שֵׁ֣ם הַיּ֔וֹם אֶת־ עֶ֖צֶם הַיּ֣וֹם הַזֶּ֑ה סָמַ֤ךְ מֶֽלֶךְ־ בָּבֶל֙ אֶל־ יְר֣וּשָׁלִַ֔ם בְּעֶ֖צֶם הַיּ֥וֹם הַזֶּֽה׃ ",
        "versenonikud": "בן אדם כתוב כתב לך את שם היום את עצם היום הזה סמך מלך בבל אל ירושלם בעצם היום הזה "
    },
    {
        "bookchapter": "יחזקאל",
        "chapter": "כד",
        "versechapter": "ג",
        "bookseder": "יחזקאל",
        "seder": "יד",
        "verseseder": "כו",
        "versenikud": "וּמְשֹׁ֤ל אֶל־ בֵּית־ הַמֶּ֙רִי֙ מָשָׁ֔ל וְאָמַרְתָּ֣ אֲלֵיהֶ֔ם כֹּ֥ה אָמַ֖ר אֲדֹנָ֣י יְהוִ֑ה שְׁפֹ֤ת הַסִּיר֙ שְׁפֹ֔ת וְגַם־ יְצֹ֥ק בּ֖וֹ מָֽיִם׃ ",
        "versenonikud": "ומשל אל בית המרי משל ואמרת אליהם כה אמר אדני יהוה שפת הסיר שפת וגם יצק בו מים "
    },
    {
        "bookchapter": "יחזקאל",
        "chapter": "כד",
        "versechapter": "ד",
        "bookseder": "יחזקאל",
        "seder": "יד",
        "verseseder": "כז",
        "versenikud": "אֱסֹ֤ף נְתָחֶ֙יהָ֙ אֵלֶ֔יהָ כָּל־ נֵ֥תַח ט֖וֹב יָרֵ֣ךְ וְכָתֵ֑ף מִבְחַ֥ר עֲצָמִ֖ים מַלֵּֽא׃ ",
        "versenonikud": "אסף נתחיה אליה כל נתח טוב ירך וכתף מבחר עצמים מלא "
    },
    {
        "bookchapter": "יחזקאל",
        "chapter": "כד",
        "versechapter": "ה",
        "bookseder": "יחזקאל",
        "seder": "יד",
        "verseseder": "כח",
        "versenikud": "מִבְחַ֤ר הַצֹּאן֙ לָק֔וֹחַ וְגַ֛ם דּ֥וּר הָעֲצָמִ֖ים תַּחְתֶּ֑יהָ רַתַּ֣ח רְתָחֶ֔יהָ גַּם־ בָּשְׁל֥וּ עֲצָמֶ֖יהָ בְּתוֹכָֽהּ׃ ",
        "versenonikud": "מבחר הצאן לקוח וגם דור העצמים תחתיה רתח רתחיה גם בשלו עצמיה בתוכה "
    },
    {
        "bookchapter": "יחזקאל",
        "chapter": "כד",
        "versechapter": "ו",
        "bookseder": "יחזקאל",
        "seder": "יד",
        "verseseder": "כט",
        "versenikud": "לָכֵ֞ן כֹּה־ אָמַ֣ר ׀ אֲדֹנָ֣י יְהֹוִ֗ה אוֹי֮ עִ֣יר הַדָּמִים֒ סִ֚יר אֲשֶׁ֣ר חֶלְאָתָ֣ה בָ֔הּ וְחֶ֨לְאָתָ֔הּ לֹ֥א יָצְאָ֖ה מִמֶּ֑נָּה לִנְתָחֶ֤יהָ לִנְתָחֶ֙יהָ֙ הוֹצִיאָ֔הּ לֹא־ נָפַ֥ל עָלֶ֖יהָ גּוֹרָֽל׃ ",
        "versenonikud": "לכן כה אמר  אדני יהוה אוי עיר הדמים סיר אשר חלאתה בה וחלאתה לא יצאה ממנה לנתחיה לנתחיה הוציאה לא נפל עליה גורל "
    },
    {
        "bookchapter": "יחזקאל",
        "chapter": "כד",
        "versechapter": "ז",
        "bookseder": "יחזקאל",
        "seder": "יד",
        "verseseder": "ל",
        "versenikud": "כִּ֤י דָמָהּ֙ בְּתוֹכָ֣הּ הָיָ֔ה עַל־ צְחִ֥יחַ סֶ֖לַע שָׂמָ֑תְהוּ לֹ֤א שְׁפָכַ֙תְהוּ֙ עַל־ הָאָ֔רֶץ לְכַסּ֥וֹת עָלָ֖יו עָפָֽר׃ ",
        "versenonikud": "כי דמה בתוכה היה על צחיח סלע שמתהו לא שפכתהו על הארץ לכסות עליו עפר "
    },
    {
        "bookchapter": "יחזקאל",
        "chapter": "כד",
        "versechapter": "ח",
        "bookseder": "יחזקאל",
        "seder": "יד",
        "verseseder": "לא",
        "versenikud": "לְהַעֲל֤וֹת חֵמָה֙ לִנְקֹ֣ם נָקָ֔ם נָתַ֥תִּי אֶת־ דָּמָ֖הּ עַל־ צְחִ֣יחַ סָ֑לַע לְבִלְתִּ֖י הִכָּסֽוֹת׃ ",
        "versenonikud": "להעלות חמה לנקם נקם נתתי את דמה על צחיח סלע לבלתי הכסות "
    },
    {
        "bookchapter": "יחזקאל",
        "chapter": "כד",
        "versechapter": "ט",
        "bookseder": "יחזקאל",
        "seder": "יד",
        "verseseder": "לב",
        "versenikud": "לָכֵ֗ן כֹּ֤ה אָמַר֙ אֲדֹנָ֣י יְהוִ֔ה א֖וֹי עִ֣יר הַדָּמִ֑ים גַּם־ אֲנִ֖י אַגְדִּ֥יל הַמְּדוּרָֽה׃ ",
        "versenonikud": "לכן כה אמר אדני יהוה אוי עיר הדמים גם אני אגדיל המדורה "
    },
    {
        "bookchapter": "יחזקאל",
        "chapter": "כד",
        "versechapter": "י",
        "bookseder": "יחזקאל",
        "seder": "יד",
        "verseseder": "לג",
        "versenikud": "הַרְבֵּ֤ה הָעֵצִים֙ הַדְלֵ֣ק הָאֵ֔שׁ הָתֵ֖ם הַבָּשָׂ֑ר וְהַרְקַח֙ הַמֶּרְקָחָ֔ה וְהָעֲצָמ֖וֹת יֵחָֽרוּ׃ ",
        "versenonikud": "הרבה העצים הדלק האש התם הבשר והרקח המרקחה והעצמות יחרו "
    },
    {
        "bookchapter": "יחזקאל",
        "chapter": "כד",
        "versechapter": "יא",
        "bookseder": "יחזקאל",
        "seder": "יד",
        "verseseder": "לד",
        "versenikud": "וְהַעֲמִידֶ֥הָ עַל־ גֶּחָלֶ֖יהָ רֵקָ֑ה לְמַ֨עַן תֵּחַ֜ם וְחָ֣רָה נְחֻשְׁתָּ֗הּ וְנִתְּכָ֤ה בְתוֹכָהּ֙ טֻמְאָתָ֔הּ תִּתֻּ֖ם חֶלְאָתָֽהּ׃ ",
        "versenonikud": "והעמידה על גחליה רקה למען תחם וחרה נחשתה ונתכה בתוכה טמאתה תתם חלאתה "
    },
    {
        "bookchapter": "יחזקאל",
        "chapter": "כד",
        "versechapter": "יב",
        "bookseder": "יחזקאל",
        "seder": "יד",
        "verseseder": "לה",
        "versenikud": "תְּאֻנִ֖ים הֶלְאָ֑ת וְלֹֽא־ תֵצֵ֤א מִמֶּ֙נָּה֙ רַבַּ֣ת חֶלְאָתָ֔הּ בְּאֵ֖שׁ חֶלְאָתָֽהּ׃ ",
        "versenonikud": "תאנים הלאת ולא תצא ממנה רבת חלאתה באש חלאתה "
    },
    {
        "bookchapter": "יחזקאל",
        "chapter": "כד",
        "versechapter": "יג",
        "bookseder": "יחזקאל",
        "seder": "יד",
        "verseseder": "לו",
        "versenikud": "בְּטֻמְאָתֵ֖ךְ זִמָּ֑ה יַ֤עַן טִֽהַרְתִּיךְ֙ וְלֹ֣א טָהַ֔רְתְּ מִטֻּמְאָתֵךְ֙ לֹ֣א תִטְהֲרִי־ ע֔וֹד עַד־ הֲנִיחִ֥י אֶת־ חֲמָתִ֖י בָּֽךְ׃ ",
        "versenonikud": "בטמאתך זמה יען טהרתיך ולא טהרת מטמאתך לא תטהרי עוד עד הניחי את חמתי בך "
    },
    {
        "bookchapter": "יחזקאל",
        "chapter": "כד",
        "versechapter": "יד",
        "bookseder": "יחזקאל",
        "seder": "יד",
        "verseseder": "לז",
        "versenikud": "אֲנִ֨י יְהוָ֤ה דִּבַּ֙רְתִּי֙ בָּאָ֣ה וְעָשִׂ֔יתִי לֹֽא־ אֶפְרַ֥ע וְלֹא־ אָח֖וּס וְלֹ֣א אֶנָּחֵ֑ם כִּדְרָכַ֤יִךְ וְכַעֲלִילוֹתַ֙יִךְ֙ שְׁפָט֔וּךְ נְאֻ֖ם אֲדֹנָ֥י יְהֹוִֽה׃ ",
        "versenonikud": "אני יהוה דברתי באה ועשיתי לא אפרע ולא אחוס ולא אנחם כדרכיך וכעלילותיך שפטוך נאם אדני יהוה "
    },
    {
        "bookchapter": "יחזקאל",
        "chapter": "כד",
        "versechapter": "טו",
        "bookseder": "יחזקאל",
        "seder": "יד",
        "verseseder": "לח",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "כד",
        "versechapter": "טז",
        "bookseder": "יחזקאל",
        "seder": "יד",
        "verseseder": "לט",
        "versenikud": "בֶּן־ אָדָ֕ם הִנְנִ֨י לֹקֵ֧חַ מִמְּךָ֛ אֶת־ מַחְמַ֥ד עֵינֶ֖יךָ בְּמַגֵּפָ֑ה וְלֹ֤א תִסְפֹּד֙ וְלֹ֣א תִבְכֶּ֔ה וְל֥וֹא תָב֖וֹא דִּמְעָתֶֽךָ׃ ",
        "versenonikud": "בן אדם הנני לקח ממך את מחמד עיניך במגפה ולא תספד ולא תבכה ולוא תבוא דמעתך "
    },
    {
        "bookchapter": "יחזקאל",
        "chapter": "כד",
        "versechapter": "יז",
        "bookseder": "יחזקאל",
        "seder": "יד",
        "verseseder": "מ",
        "versenikud": "הֵאָנֵ֣ק ׀ דֹּ֗ם מֵתִים֙ אֵ֣בֶל לֹֽא־ תַֽעֲשֶׂ֔ה פְאֵֽרְךָ֙ חֲב֣וֹשׁ עָלֶ֔יךָ וּנְעָלֶ֖יךָ תָּשִׂ֣ים בְּרַגְלֶ֑יךָ וְלֹ֤א תַעְטֶה֙ עַל־ שָׂפָ֔ם וְלֶ֥חֶם אֲנָשִׁ֖ים לֹ֥א תֹאכֵֽל׃ ",
        "versenonikud": "האנק  דם מתים אבל לא תעשה פארך חבוש עליך ונעליך תשים ברגליך ולא תעטה על שפם ולחם אנשים לא תאכל "
    },
    {
        "bookchapter": "יחזקאל",
        "chapter": "כד",
        "versechapter": "יח",
        "bookseder": "יחזקאל",
        "seder": "יד",
        "verseseder": "מא",
        "versenikud": "וָאֲדַבֵּ֤ר אֶל־ הָעָם֙ בַּבֹּ֔קֶר וַתָּ֥מָת אִשְׁתִּ֖י בָּעָ֑רֶב וָאַ֥עַשׂ בַּבֹּ֖קֶר כַּאֲשֶׁ֥ר צֻוֵּֽיתִי׃ ",
        "versenonikud": "ואדבר אל העם בבקר ותמת אשתי בערב ואעש בבקר כאשר צויתי "
    },
    {
        "bookchapter": "יחזקאל",
        "chapter": "כד",
        "versechapter": "יט",
        "bookseder": "יחזקאל",
        "seder": "יד",
        "verseseder": "מב",
        "versenikud": "וַיֹּאמְר֥וּ אֵלַ֖י הָעָ֑ם הֲלֹֽא־ תַגִּ֥יד לָ֙נוּ֙ מָה־ אֵ֣לֶּה לָּ֔נוּ כִּ֥י אַתָּ֖ה עֹשֶֽׂה׃ ",
        "versenonikud": "ויאמרו אלי העם הלא תגיד לנו מה אלה לנו כי אתה עשה "
    },
    {
        "bookchapter": "יחזקאל",
        "chapter": "כד",
        "versechapter": "כ",
        "bookseder": "יחזקאל",
        "seder": "יד",
        "verseseder": "מג",
        "versenikud": "וָאֹמַ֖ר אֲלֵיהֶ֑ם דְּבַ֨ר־ יְהוָ֔ה הָיָ֥ה אֵלַ֖י לֵאמֹֽר׃ ",
        "versenonikud": "ואמר אליהם דבר יהוה היה אלי לאמר "
    },
    {
        "bookchapter": "יחזקאל",
        "chapter": "כד",
        "versechapter": "כא",
        "bookseder": "יחזקאל",
        "seder": "יד",
        "verseseder": "מד",
        "versenikud": "אֱמֹ֣ר ׀ לְבֵ֣ית יִשְׂרָאֵ֗ל כֹּֽה־ אָמַר֮ אֲדֹנָ֣י יְהוִה֒ הִנְנִ֨י מְחַלֵּ֤ל אֶת־ מִקְדָּשִׁי֙ גְּא֣וֹן עֻזְּכֶ֔ם מַחְמַ֥ד עֵֽינֵיכֶ֖ם וּמַחְמַ֣ל נַפְשְׁכֶ֑ם וּבְנֵיכֶ֧ם וּבְנֽוֹתֵיכֶ֛ם אֲשֶׁ֥ר עֲזַבְתֶּ֖ם בַּחֶ֥רֶב יִפֹּֽלוּ׃ ",
        "versenonikud": "אמר  לבית ישראל כה אמר אדני יהוה הנני מחלל את מקדשי גאון עזכם מחמד עיניכם ומחמל נפשכם ובניכם ובנותיכם אשר עזבתם בחרב יפלו "
    },
    {
        "bookchapter": "יחזקאל",
        "chapter": "כד",
        "versechapter": "כב",
        "bookseder": "יחזקאל",
        "seder": "יד",
        "verseseder": "מה",
        "versenikud": "וַעֲשִׂיתֶ֖ם כַּאֲשֶׁ֣ר עָשִׂ֑יתִי עַל־ שָׂפָם֙ לֹ֣א תַעְט֔וּ וְלֶ֥חֶם אֲנָשִׁ֖ים לֹ֥א תֹאכֵֽלוּ׃ ",
        "versenonikud": "ועשיתם כאשר עשיתי על שפם לא תעטו ולחם אנשים לא תאכלו "
    },
    {
        "bookchapter": "יחזקאל",
        "chapter": "כד",
        "versechapter": "כג",
        "bookseder": "יחזקאל",
        "seder": "יד",
        "verseseder": "מו",
        "versenikud": "וּפְאֵרֵכֶ֣ם עַל־ רָאשֵׁיכֶ֗ם וְנַֽעֲלֵיכֶם֙ בְּרַגְלֵיכֶ֔ם לֹ֥א תִסְפְּד֖וּ וְלֹ֣א תִבְכּ֑וּ וּנְמַקֹּתֶם֙ בַּעֲוֺנֹ֣תֵיכֶ֔ם וּנְהַמְתֶּ֖ם אִ֥ישׁ אֶל־ אָחִֽיו׃ ",
        "versenonikud": "ופארכם על ראשיכם ונעליכם ברגליכם לא תספדו ולא תבכו ונמקתם בעונתיכם ונהמתם איש אל אחיו "
    }
]