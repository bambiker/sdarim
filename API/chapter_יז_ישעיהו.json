[
    {
        "bookchapter": "ישעיהו",
        "chapter": "יז",
        "versechapter": "א",
        "bookseder": "ישעיהו",
        "seder": "ז",
        "verseseder": "יא",
        "versenikud": "מַשָּׂ֖א דַּמָּ֑שֶׂק הִנֵּ֤ה דַמֶּ֙שֶׂק֙ מוּסָ֣ר מֵעִ֔יר וְהָיְתָ֖ה מְעִ֥י מַפָּלָֽה׃ ",
        "versenonikud": "משא דמשק הנה דמשק מוסר מעיר והיתה מעי מפלה "
    },
    {
        "bookchapter": "ישעיהו",
        "chapter": "יז",
        "versechapter": "ב",
        "bookseder": "ישעיהו",
        "seder": "ז",
        "verseseder": "יב",
        "versenikud": "עֲזֻב֖וֹת עָרֵ֣י עֲרֹעֵ֑ר לַעֲדָרִ֣ים תִּֽהְיֶ֔ינָה וְרָבְצ֖וּ וְאֵ֥ין מַחֲרִֽיד׃ ",
        "versenonikud": "עזבות ערי ערער לעדרים תהיינה ורבצו ואין מחריד "
    },
    {
        "bookchapter": "ישעיהו",
        "chapter": "יז",
        "versechapter": "ג",
        "bookseder": "ישעיהו",
        "seder": "ז",
        "verseseder": "יג",
        "versenikud": "וְנִשְׁבַּ֤ת מִבְצָר֙ מֵֽאֶפְרַ֔יִם וּמַמְלָכָ֥ה מִדַּמֶּ֖שֶׂק וּשְׁאָ֣ר אֲרָ֑ם כִּכְב֤וֹד בְּנֵֽי־ יִשְׂרָאֵל֙ יִֽהְי֔וּ נְאֻ֖ם יְהוָ֥ה צְבָאֽוֹת׃ ",
        "versenonikud": "ונשבת מבצר מאפרים וממלכה מדמשק ושאר ארם ככבוד בני ישראל יהיו נאם יהוה צבאות "
    },
    {
        "bookchapter": "ישעיהו",
        "chapter": "יז",
        "versechapter": "ד",
        "bookseder": "ישעיהו",
        "seder": "ז",
        "verseseder": "יד",
        "versenikud": "וְהָיָה֙ בַּיּ֣וֹם הַה֔וּא יִדַּ֖ל כְּב֣וֹד יַעֲקֹ֑ב וּמִשְׁמַ֥ן בְּשָׂר֖וֹ יֵרָזֶֽה׃ ",
        "versenonikud": "והיה ביום ההוא ידל כבוד יעקב ומשמן בשרו ירזה "
    },
    {
        "bookchapter": "ישעיהו",
        "chapter": "יז",
        "versechapter": "ה",
        "bookseder": "ישעיהו",
        "seder": "ז",
        "verseseder": "טו",
        "versenikud": "וְהָיָ֗ה כֶּֽאֱסֹף֙ קָצִ֣יר קָמָ֔ה וּזְרֹע֖וֹ שִׁבֳּלִ֣ים יִקְצ֑וֹר וְהָיָ֛ה כִּמְלַקֵּ֥ט שִׁבֳּלִ֖ים בְּעֵ֥מֶק רְפָאִֽים׃ ",
        "versenonikud": "והיה כאסף קציר קמה וזרעו שבלים יקצור והיה כמלקט שבלים בעמק רפאים "
    },
    {
        "bookchapter": "ישעיהו",
        "chapter": "יז",
        "versechapter": "ו",
        "bookseder": "ישעיהו",
        "seder": "ז",
        "verseseder": "טז",
        "versenikud": "וְנִשְׁאַר־ בּ֤וֹ עֽוֹלֵלֹת֙ כְּנֹ֣קֶף זַ֔יִת שְׁנַ֧יִם שְׁלֹשָׁ֛ה גַּרְגְּרִ֖ים בְּרֹ֣אשׁ אָמִ֑יר אַרְבָּעָ֣ה חֲמִשָּׁ֗ה בִּסְעִפֶ֙יהָ֙ פֹּֽרִיָּ֔ה נְאֻם־ יְהוָ֖ה אֱלֹהֵ֥י יִשְׂרָאֵֽל׃ ",
        "versenonikud": "ונשאר בו עוללת כנקף זית שנים שלשה גרגרים בראש אמיר ארבעה חמשה בסעפיה פריה נאם יהוה אלהי ישראל "
    },
    {
        "bookchapter": "ישעיהו",
        "chapter": "יז",
        "versechapter": "ז",
        "bookseder": "ישעיהו",
        "seder": "ז",
        "verseseder": "יז",
        "versenikud": "בַּיּ֣וֹם הַה֔וּא יִשְׁעֶ֥ה הָאָדָ֖ם עַל־ עֹשֵׂ֑הוּ וְעֵינָ֕יו אֶל־ קְד֥וֹשׁ יִשְׂרָאֵ֖ל תִּרְאֶֽינָה׃ ",
        "versenonikud": "ביום ההוא ישעה האדם על עשהו ועיניו אל קדוש ישראל תראינה "
    },
    {
        "bookchapter": "ישעיהו",
        "chapter": "יז",
        "versechapter": "ח",
        "bookseder": "ישעיהו",
        "seder": "ז",
        "verseseder": "יח",
        "versenikud": "וְלֹ֣א יִשְׁעֶ֔ה אֶל־ הַֽמִּזְבְּח֖וֹת מַעֲשֵׂ֣ה יָדָ֑יו וַאֲשֶׁ֨ר עָשׂ֤וּ אֶצְבְּעֹתָיו֙ לֹ֣א יִרְאֶ֔ה וְהָאֲשֵׁרִ֖ים וְהָחַמָּנִֽים׃ ",
        "versenonikud": "ולא ישעה אל המזבחות מעשה ידיו ואשר עשו אצבעתיו לא יראה והאשרים והחמנים "
    },
    {
        "bookchapter": "ישעיהו",
        "chapter": "יז",
        "versechapter": "ט",
        "bookseder": "ישעיהו",
        "seder": "ז",
        "verseseder": "יט",
        "versenikud": "בַּיּ֨וֹם הַה֜וּא יִהְי֣וּ ׀ עָרֵ֣י מָעֻזּ֗וֹ כַּעֲזוּבַ֤ת הַחֹ֙רֶשׁ֙ וְהָ֣אָמִ֔יר אֲשֶׁ֣ר עָזְב֔וּ מִפְּנֵ֖י בְּנֵ֣י יִשְׂרָאֵ֑ל וְהָיְתָ֖ה שְׁמָמָֽה׃ ",
        "versenonikud": "ביום ההוא יהיו  ערי מעזו כעזובת החרש והאמיר אשר עזבו מפני בני ישראל והיתה שממה "
    },
    {
        "bookchapter": "ישעיהו",
        "chapter": "יז",
        "versechapter": "י",
        "bookseder": "ישעיהו",
        "seder": "ז",
        "verseseder": "כ",
        "versenikud": "כִּ֤י שָׁכַ֙חַתְּ֙ אֱלֹהֵ֣י יִשְׁעֵ֔ךְ וְצ֥וּר מָעֻזֵּ֖ךְ לֹ֣א זָכָ֑רְתְּ עַל־ כֵּ֗ן תִּטְּעִי֙ נִטְעֵ֣י נַעֲמָנִ֔ים וּזְמֹ֥רַת זָ֖ר תִּזְרָעֶֽנּוּ׃ ",
        "versenonikud": "כי שכחת אלהי ישעך וצור מעזך לא זכרת על כן תטעי נטעי נעמנים וזמרת זר תזרענו "
    },
    {
        "bookchapter": "ישעיהו",
        "chapter": "יז",
        "versechapter": "יא",
        "bookseder": "ישעיהו",
        "seder": "ז",
        "verseseder": "כא",
        "versenikud": "בְּי֤וֹם נִטְעֵךְ֙ תְּשַׂגְשֵׂ֔גִי וּבַבֹּ֖קֶר זַרְעֵ֣ךְ תַּפְרִ֑יחִי נֵ֥ד קָצִ֛יר בְּי֥וֹם נַחֲלָ֖ה וּכְאֵ֥ב אָנֽוּשׁ׃ ",
        "versenonikud": "ביום נטעך תשגשגי ובבקר זרעך תפריחי נד קציר ביום נחלה וכאב אנוש "
    },
    {
        "bookchapter": "ישעיהו",
        "chapter": "יז",
        "versechapter": "יב",
        "bookseder": "ישעיהו",
        "seder": "ז",
        "verseseder": "כב",
        "versenikud": "ה֗וֹי הֲמוֹן֙ עַמִּ֣ים רַבִּ֔ים כַּהֲמ֥וֹת יַמִּ֖ים יֶהֱמָי֑וּן וּשְׁא֣וֹן לְאֻמִּ֔ים כִּשְׁא֛וֹן מַ֥יִם כַּבִּירִ֖ים יִשָּׁאֽוּן׃ ",
        "versenonikud": "הוי המון עמים רבים כהמות ימים יהמיון ושאון לאמים כשאון מים כבירים ישאון "
    },
    {
        "bookchapter": "ישעיהו",
        "chapter": "יז",
        "versechapter": "יג",
        "bookseder": "ישעיהו",
        "seder": "ז",
        "verseseder": "כג",
        "versenikud": "לְאֻמִּ֗ים כִּשְׁא֞וֹן מַ֤יִם רַבִּים֙ יִשָּׁא֔וּן וְגָ֥עַר בּ֖וֹ וְנָ֣ס מִמֶּרְחָ֑ק וְרֻדַּ֗ף כְּמֹ֤ץ הָרִים֙ לִפְנֵי־ ר֔וּחַ וּכְגַלְגַּ֖ל לִפְנֵ֥י סוּפָֽה׃ ",
        "versenonikud": "לאמים כשאון מים רבים ישאון וגער בו ונס ממרחק ורדף כמץ הרים לפני רוח וכגלגל לפני סופה "
    },
    {
        "bookchapter": "ישעיהו",
        "chapter": "יז",
        "versechapter": "יד",
        "bookseder": "ישעיהו",
        "seder": "ז",
        "verseseder": "כד",
        "versenikud": "לְעֵ֥ת עֶ֙רֶב֙ וְהִנֵּ֣ה בַלָּהָ֔ה בְּטֶ֥רֶם בֹּ֖קֶר אֵינֶ֑נּוּ זֶ֚ה חֵ֣לֶק שׁוֹסֵ֔ינוּ וְגוֹרָ֖ל לְבֹזְזֵֽינוּ׃ ",
        "versenonikud": "לעת ערב והנה בלהה בטרם בקר איננו זה חלק שוסינו וגורל לבזזינו "
    }
]