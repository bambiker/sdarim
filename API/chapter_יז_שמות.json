[
    {
        "bookchapter": "שמות",
        "chapter": "יז",
        "versechapter": "א",
        "bookseder": "שמות",
        "seder": "יג",
        "verseseder": "י",
        "parasha": "בשלח",
        "versenikud": "וַ֠יִּסְעוּ כָּל־ עֲדַ֨ת בְּנֵֽי־ יִשְׂרָאֵ֧ל מִמִּדְבַּר־ סִ֛ין לְמַסְעֵיהֶ֖ם עַל־ פִּ֣י יְהוָ֑ה וַֽיַּחֲנוּ֙ בִּרְפִידִ֔ים וְאֵ֥ין מַ֖יִם לִשְׁתֹּ֥ת הָעָֽם׃ ",
        "versenonikud": "ויסעו כל עדת בני ישראל ממדבר סין למסעיהם על פי יהוה ויחנו ברפידים ואין מים לשתת העם "
    },
    {
        "bookchapter": "שמות",
        "chapter": "יז",
        "versechapter": "ב",
        "bookseder": "שמות",
        "seder": "יג",
        "verseseder": "יא",
        "parasha": "בשלח",
        "versenikud": "וַיָּ֤רֶב הָעָם֙ עִם־ מֹשֶׁ֔ה וַיֹּ֣אמְר֔וּ תְּנוּ־ לָ֥נוּ מַ֖יִם וְנִשְׁתֶּ֑ה וַיֹּ֤אמֶר לָהֶם֙ מֹשֶׁ֔ה מַה־ תְּרִיבוּן֙ עִמָּדִ֔י מַה־ תְּנַסּ֖וּן אֶת־ יְהוָֽה׃ ",
        "versenonikud": "וירב העם עם משה ויאמרו תנו לנו מים ונשתה ויאמר להם משה מה תריבון עמדי מה תנסון את יהוה "
    },
    {
        "bookchapter": "שמות",
        "chapter": "יז",
        "versechapter": "ג",
        "bookseder": "שמות",
        "seder": "יג",
        "verseseder": "יב",
        "parasha": "בשלח",
        "versenikud": "וַיִּצְמָ֨א שָׁ֤ם הָעָם֙ לַמַּ֔יִם וַיָּ֥לֶן הָעָ֖ם עַל־ מֹשֶׁ֑ה וַיֹּ֗אמֶר לָ֤מָּה זֶּה֙ הֶעֱלִיתָ֣נוּ מִמִּצְרַ֔יִם לְהָמִ֥ית אֹתִ֛י וְאֶת־ בָּנַ֥י וְאֶת־ מִקְנַ֖י בַּצָּמָֽא׃ ",
        "versenonikud": "ויצמא שם העם למים וילן העם על משה ויאמר למה זה העליתנו ממצרים להמית אתי ואת בני ואת מקני בצמא "
    },
    {
        "bookchapter": "שמות",
        "chapter": "יז",
        "versechapter": "ד",
        "bookseder": "שמות",
        "seder": "יג",
        "verseseder": "יג",
        "parasha": "בשלח",
        "versenikud": "וַיִּצְעַ֤ק מֹשֶׁה֙ אֶל־ יְהוָ֣ה לֵאמֹ֔ר מָ֥ה אֶעֱשֶׂ֖ה לָעָ֣ם הַזֶּ֑ה ע֥וֹד מְעַ֖ט וּסְקָלֻֽנִי׃ ",
        "versenonikud": "ויצעק משה אל יהוה לאמר מה אעשה לעם הזה עוד מעט וסקלני "
    },
    {
        "bookchapter": "שמות",
        "chapter": "יז",
        "versechapter": "ה",
        "bookseder": "שמות",
        "seder": "יג",
        "verseseder": "יד",
        "parasha": "בשלח",
        "versenikud": "וַיֹּ֨אמֶר יְהוָ֜ה אֶל־ מֹשֶׁ֗ה עֲבֹר֙ לִפְנֵ֣י הָעָ֔ם וְקַ֥ח אִתְּךָ֖ מִזִּקְנֵ֣י יִשְׂרָאֵ֑ל וּמַטְּךָ֗ אֲשֶׁ֨ר הִכִּ֤יתָ בּוֹ֙ אֶת־ הַיְאֹ֔ר קַ֥ח בְּיָדְךָ֖ וְהָלָֽכְתָּ׃ ",
        "versenonikud": "ויאמר יהוה אל משה עבר לפני העם וקח אתך מזקני ישראל ומטך אשר הכית בו את היאר קח בידך והלכת "
    },
    {
        "bookchapter": "שמות",
        "chapter": "יז",
        "versechapter": "ו",
        "bookseder": "שמות",
        "seder": "יג",
        "verseseder": "טו",
        "parasha": "בשלח",
        "versenikud": "הִנְנִ֣י עֹמֵד֩ לְפָנֶ֨יךָ שָּׁ֥ם ׀ עַֽל־ הַצּוּר֮ בְּחֹרֵב֒ וְהִכִּ֣יתָ בַצּ֗וּר וְיָצְא֥וּ מִמֶּ֛נּוּ מַ֖יִם וְשָׁתָ֣ה הָעָ֑ם וַיַּ֤עַשׂ כֵּן֙ מֹשֶׁ֔ה לְעֵינֵ֖י זִקְנֵ֥י יִשְׂרָאֵֽל׃ ",
        "versenonikud": "הנני עמד לפניך שם  על הצור בחרב והכית בצור ויצאו ממנו מים ושתה העם ויעש כן משה לעיני זקני ישראל "
    },
    {
        "bookchapter": "שמות",
        "chapter": "יז",
        "versechapter": "ז",
        "bookseder": "שמות",
        "seder": "יג",
        "verseseder": "טז",
        "parasha": "בשלח",
        "versenikud": "וַיִּקְרָא֙ שֵׁ֣ם הַמָּק֔וֹם מַסָּ֖ה וּמְרִיבָ֑ה עַל־ רִ֣יב ׀ בְּנֵ֣י יִשְׂרָאֵ֗ל וְעַ֨ל נַסֹּתָ֤ם אֶת־ יְהוָה֙ לֵאמֹ֔ר הֲיֵ֧שׁ יְהוָ֛ה בְּקִרְבֵּ֖נוּ אִם־ אָֽיִן׃ ",
        "versenonikud": "ויקרא שם המקום מסה ומריבה על ריב  בני ישראל ועל נסתם את יהוה לאמר היש יהוה בקרבנו אם אין "
    },
    {
        "bookchapter": "שמות",
        "chapter": "יז",
        "versechapter": "ח",
        "bookseder": "שמות",
        "seder": "יג",
        "verseseder": "יז",
        "parasha": "בשלח",
        "versenikud": "וַיָּבֹ֖א עֲמָלֵ֑ק וַיִּלָּ֥חֶם עִם־ יִשְׂרָאֵ֖ל בִּרְפִידִֽם׃ ",
        "versenonikud": "ויבא עמלק וילחם עם ישראל ברפידם "
    },
    {
        "bookchapter": "שמות",
        "chapter": "יז",
        "versechapter": "ט",
        "bookseder": "שמות",
        "seder": "יג",
        "verseseder": "יח",
        "parasha": "בשלח",
        "versenikud": "וַיֹּ֨אמֶר מֹשֶׁ֤ה אֶל־ יְהוֹשֻׁ֙עַ֙ בְּחַר־ לָ֣נוּ אֲנָשִׁ֔ים וְצֵ֖א הִלָּחֵ֣ם בַּעֲמָלֵ֑ק מָחָ֗ר אָנֹכִ֤י נִצָּב֙ עַל־ רֹ֣אשׁ הַגִּבְעָ֔ה וּמַטֵּ֥ה הָאֱלֹהִ֖ים בְּיָדִֽי׃ ",
        "versenonikud": "ויאמר משה אל יהושע בחר לנו אנשים וצא הלחם בעמלק מחר אנכי נצב על ראש הגבעה ומטה האלהים בידי "
    },
    {
        "bookchapter": "שמות",
        "chapter": "יז",
        "versechapter": "י",
        "bookseder": "שמות",
        "seder": "יג",
        "verseseder": "יט",
        "parasha": "בשלח",
        "versenikud": "וַיַּ֣עַשׂ יְהוֹשֻׁ֗עַ כַּאֲשֶׁ֤ר אָֽמַר־ לוֹ֙ מֹשֶׁ֔ה לְהִלָּחֵ֖ם בַּעֲמָלֵ֑ק וּמֹשֶׁה֙ אַהֲרֹ֣ן וְח֔וּר עָל֖וּ רֹ֥אשׁ הַגִּבְעָֽה׃ ",
        "versenonikud": "ויעש יהושע כאשר אמר לו משה להלחם בעמלק ומשה אהרן וחור עלו ראש הגבעה "
    },
    {
        "bookchapter": "שמות",
        "chapter": "יז",
        "versechapter": "יא",
        "bookseder": "שמות",
        "seder": "יג",
        "verseseder": "כ",
        "parasha": "בשלח",
        "versenikud": "וְהָיָ֗ה כַּאֲשֶׁ֨ר יָרִ֥ים מֹשֶׁ֛ה יָד֖וֹ וְגָבַ֣ר יִשְׂרָאֵ֑ל וְכַאֲשֶׁ֥ר יָנִ֛יחַ יָד֖וֹ וְגָבַ֥ר עֲמָלֵֽק׃ ",
        "versenonikud": "והיה כאשר ירים משה ידו וגבר ישראל וכאשר יניח ידו וגבר עמלק "
    },
    {
        "bookchapter": "שמות",
        "chapter": "יז",
        "versechapter": "יב",
        "bookseder": "שמות",
        "seder": "יג",
        "verseseder": "כא",
        "parasha": "בשלח",
        "versenikud": "וִידֵ֤י מֹשֶׁה֙ כְּבֵדִ֔ים וַיִּקְחוּ־ אֶ֛בֶן וַיָּשִׂ֥ימוּ תַחְתָּ֖יו וַיֵּ֣שֶׁב עָלֶ֑יהָ וְאַהֲרֹ֨ן וְח֜וּר תָּֽמְכ֣וּ בְיָדָ֗יו מִזֶּ֤ה אֶחָד֙ וּמִזֶּ֣ה אֶחָ֔ד וַיְהִ֥י יָדָ֛יו אֱמוּנָ֖ה עַד־ בֹּ֥א הַשָּֽׁמֶשׁ׃ ",
        "versenonikud": "וידי משה כבדים ויקחו אבן וישימו תחתיו וישב עליה ואהרן וחור תמכו בידיו מזה אחד ומזה אחד ויהי ידיו אמונה עד בא השמש "
    },
    {
        "bookchapter": "שמות",
        "chapter": "יז",
        "versechapter": "יג",
        "bookseder": "שמות",
        "seder": "יג",
        "verseseder": "כב",
        "parasha": "בשלח",
        "versenikud": "וַיַּחֲלֹ֧שׁ יְהוֹשֻׁ֛עַ אֶת־ עֲמָלֵ֥ק וְאֶת־ עַמּ֖וֹ לְפִי־ חָֽרֶב׃ ",
        "versenonikud": "ויחלש יהושע את עמלק ואת עמו לפי חרב "
    },
    {
        "bookchapter": "שמות",
        "chapter": "יז",
        "versechapter": "יד",
        "bookseder": "שמות",
        "seder": "יג",
        "verseseder": "כג",
        "parasha": "בשלח",
        "versenikud": "וַיֹּ֨אמֶר יְהוָ֜ה אֶל־ מֹשֶׁ֗ה כְּתֹ֨ב זֹ֤את זִכָּרוֹן֙ בַּסֵּ֔פֶר וְשִׂ֖ים בְּאָזְנֵ֣י יְהוֹשֻׁ֑עַ כִּֽי־ מָחֹ֤ה אֶמְחֶה֙ אֶת־ זֵ֣כֶר עֲמָלֵ֔ק מִתַּ֖חַת הַשָּׁמָֽיִם׃ ",
        "versenonikud": "ויאמר יהוה אל משה כתב זאת זכרון בספר ושים באזני יהושע כי מחה אמחה את זכר עמלק מתחת השמים "
    },
    {
        "bookchapter": "שמות",
        "chapter": "יז",
        "versechapter": "טו",
        "bookseder": "שמות",
        "seder": "יג",
        "verseseder": "כד",
        "parasha": "בשלח",
        "versenikud": "וַיִּ֥בֶן מֹשֶׁ֖ה מִזְבֵּ֑חַ וַיִּקְרָ֥א שְׁמ֖וֹ יְהוָ֥ה ׀ נִסִּֽי׃ ",
        "versenonikud": "ויבן משה מזבח ויקרא שמו יהוה  נסי "
    },
    {
        "bookchapter": "שמות",
        "chapter": "יז",
        "versechapter": "טז",
        "bookseder": "שמות",
        "seder": "יג",
        "verseseder": "כה",
        "parasha": "בשלח",
        "versenikud": "וַיֹּ֗אמֶר כִּֽי־ יָד֙ עַל־ כֵּ֣ס יָ֔הּ מִלְחָמָ֥ה לַיהוָ֖ה בַּֽעֲמָלֵ֑ק מִדֹּ֖ר דֹּֽר׃ ",
        "versenonikud": "ויאמר כי יד על כס יה מלחמה ליהוה בעמלק מדר דר "
    }
]