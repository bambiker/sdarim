[
    {
        "bookchapter": "תהילים",
        "chapter": "מ",
        "versechapter": "א",
        "bookseder": "תהילים",
        "seder": "ה",
        "verseseder": "צב",
        "versenikud": "לַ֝מְנַצֵּ֗חַ לְדָוִ֥ד מִזְמֽוֹר׃ ",
        "versenonikud": "למנצח לדוד מזמור "
    },
    {
        "bookchapter": "תהילים",
        "chapter": "מ",
        "versechapter": "ב",
        "bookseder": "תהילים",
        "seder": "ה",
        "verseseder": "צג",
        "versenikud": "קַוֺּ֣ה קִוִּ֣יתִי יְהוָ֑ה וַיֵּ֥ט אֵ֝לַ֗י וַיִּשְׁמַ֥ע שַׁוְעָתִֽי׃ ",
        "versenonikud": "קוה קויתי יהוה ויט אלי וישמע שועתי "
    },
    {
        "bookchapter": "תהילים",
        "chapter": "מ",
        "versechapter": "ג",
        "bookseder": "תהילים",
        "seder": "ה",
        "verseseder": "צד",
        "versenikud": "וַיַּעֲלֵ֤נִי ׀ מִבּ֥וֹר שָׁאוֹן֮ מִטִּ֪יט הַיָּ֫וֵ֥ן וַיָּ֖קֶם עַל־ סֶ֥לַע רַגְלַ֗י כּוֹנֵ֥ן אֲשֻׁרָֽי׃ ",
        "versenonikud": "ויעלני  מבור שאון מטיט היון ויקם על סלע רגלי כונן אשרי "
    },
    {
        "bookchapter": "תהילים",
        "chapter": "מ",
        "versechapter": "ד",
        "bookseder": "תהילים",
        "seder": "ה",
        "verseseder": "צה",
        "versenikud": "וַיִּתֵּ֬ן בְּפִ֨י ׀ שִׁ֥יר חָדָשׁ֮ תְּהִלָּ֪ה לֵֽאלֹ֫הֵ֥ינוּ יִרְא֣וּ רַבִּ֣ים וְיִירָ֑אוּ וְ֝יִבְטְח֗וּ בַּיהוָֽה׃ ",
        "versenonikud": "ויתן בפי  שיר חדש תהלה לאלהינו יראו רבים וייראו ויבטחו ביהוה "
    },
    {
        "bookchapter": "תהילים",
        "chapter": "מ",
        "versechapter": "ה",
        "bookseder": "תהילים",
        "seder": "ה",
        "verseseder": "צו",
        "versenikud": "אַ֥שְֽׁרֵי הַגֶּ֗בֶר אֲשֶׁר־ שָׂ֣ם יְ֭הֹוָה מִבְטַח֑וֹ וְֽלֹא־ פָנָ֥ה אֶל־ רְ֝הָבִ֗ים וְשָׂטֵ֥י כָזָֽב׃ ",
        "versenonikud": "אשרי הגבר אשר שם יהוה מבטחו ולא פנה אל רהבים ושטי כזב "
    },
    {
        "bookchapter": "תהילים",
        "chapter": "מ",
        "versechapter": "ו",
        "bookseder": "תהילים",
        "seder": "ה",
        "verseseder": "צז",
        "versenikud": "רַבּ֤וֹת עָשִׂ֨יתָ ׀ אַתָּ֤ה ׀ יְהוָ֣ה אֱלֹהַי֮ נִֽפְלְאֹתֶ֥יךָ וּמַחְשְׁבֹתֶ֗יךָ אֵ֫לֵ֥ינוּ אֵ֤ין ׀ עֲרֹ֬ךְ אֵלֶ֗יךָ אַגִּ֥ידָה וַאֲדַבֵּ֑רָה עָ֝צְמ֗וּ מִסַּפֵּֽר׃ ",
        "versenonikud": "רבות עשית  אתה  יהוה אלהי נפלאתיך ומחשבתיך אלינו אין  ערך אליך אגידה ואדברה עצמו מספר "
    },
    {
        "bookchapter": "תהילים",
        "chapter": "מ",
        "versechapter": "ז",
        "bookseder": "תהילים",
        "seder": "ה",
        "verseseder": "צח",
        "versenikud": "זֶ֤בַח וּמִנְחָ֨ה ׀ לֹֽא־ חָפַ֗צְתָּ אָ֭זְנַיִם כָּרִ֣יתָ לִּ֑י עוֹלָ֥ה וַ֝חֲטָאָ֗ה לֹ֣א שָׁאָֽלְתָּ׃ ",
        "versenonikud": "זבח ומנחה  לא חפצת אזנים כרית לי עולה וחטאה לא שאלת "
    },
    {
        "bookchapter": "תהילים",
        "chapter": "מ",
        "versechapter": "ח",
        "bookseder": "תהילים",
        "seder": "ה",
        "verseseder": "צט",
        "versenikud": "אָ֣ז אָ֭מַרְתִּי הִנֵּה־ בָ֑אתִי בִּמְגִלַּת־ סֵ֝֗פֶר כָּת֥וּב עָלָֽי׃ ",
        "versenonikud": "אז אמרתי הנה באתי במגלת ספר כתוב עלי "
    },
    {
        "bookchapter": "תהילים",
        "chapter": "מ",
        "versechapter": "ט",
        "bookseder": "תהילים",
        "seder": "ה",
        "verseseder": "ק",
        "versenikud": "לַֽעֲשֽׂוֹת־ רְצוֹנְךָ֣ אֱלֹהַ֣י חָפָ֑צְתִּי וְ֝ת֥וֹרָתְךָ֗ בְּת֣וֹךְ מֵעָֽי׃ ",
        "versenonikud": "לעשות רצונך אלהי חפצתי ותורתך בתוך מעי "
    },
    {
        "bookchapter": "תהילים",
        "chapter": "מ",
        "versechapter": "י",
        "bookseder": "תהילים",
        "seder": "ה",
        "verseseder": "קא",
        "versenikud": "בִּשַּׂ֤רְתִּי צֶ֨דֶק ׀ בְּקָ֘הָ֤ל רָ֗ב הִנֵּ֣ה שְׂ֭פָתַי לֹ֣א אֶכְלָ֑א יְ֝הוָ֗ה אַתָּ֥ה יָדָֽעְתָּ׃ ",
        "versenonikud": "בשרתי צדק  בקהל רב הנה שפתי לא אכלא יהוה אתה ידעת "
    },
    {
        "bookchapter": "תהילים",
        "chapter": "מ",
        "versechapter": "יא",
        "bookseder": "תהילים",
        "seder": "ה",
        "verseseder": "קב",
        "versenikud": "צִדְקָתְךָ֬ לֹא־ כִסִּ֨יתִי ׀ בְּת֬וֹךְ לִבִּ֗י אֱמוּנָתְךָ֣ וּתְשׁוּעָתְךָ֣ אָמָ֑רְתִּי לֹא־ כִחַ֥דְתִּי חַסְדְּךָ֥ וַ֝אֲמִתְּךָ֗ לְקָהָ֥ל רָֽב׃ ",
        "versenonikud": "צדקתך לא כסיתי  בתוך לבי אמונתך ותשועתך אמרתי לא כחדתי חסדך ואמתך לקהל רב "
    },
    {
        "bookchapter": "תהילים",
        "chapter": "מ",
        "versechapter": "יב",
        "bookseder": "תהילים",
        "seder": "ה",
        "verseseder": "קג",
        "versenikud": "אַתָּ֤ה יְהוָ֗ה לֹא־ תִכְלָ֣א רַחֲמֶ֣יךָ מִמֶּ֑נִּי חַסְדְּךָ֥ וַ֝אֲמִתְּךָ֗ תָּמִ֥יד יִצְּרֽוּנִי׃ ",
        "versenonikud": "אתה יהוה לא תכלא רחמיך ממני חסדך ואמתך תמיד יצרוני "
    },
    {
        "bookchapter": "תהילים",
        "chapter": "מ",
        "versechapter": "יג",
        "bookseder": "תהילים",
        "seder": "ה",
        "verseseder": "קד",
        "versenikud": "כִּ֤י אָפְפ֥וּ־ עָלַ֨י ׀ רָע֡וֹת עַד־ אֵ֬ין מִסְפָּ֗ר הִשִּׂיג֣וּנִי עֲ֭וֺנֹתַי וְלֹא־ יָכֹ֣לְתִּי לִרְא֑וֹת עָצְמ֥וּ מִשַּֽׂעֲר֥וֹת רֹ֝אשִׁ֗י וְלִבִּ֥י עֲזָבָֽנִי׃ ",
        "versenonikud": "כי אפפו עלי  רעות עד אין מספר השיגוני עונתי ולא יכלתי לראות עצמו משערות ראשי ולבי עזבני "
    },
    {
        "bookchapter": "תהילים",
        "chapter": "מ",
        "versechapter": "יד",
        "bookseder": "תהילים",
        "seder": "ה",
        "verseseder": "קה",
        "versenikud": "רְצֵ֣ה יְ֭הוָה לְהַצִּילֵ֑נִי יְ֝הוָ֗ה לְעֶזְרָ֥תִי חֽוּשָׁה׃ ",
        "versenonikud": "רצה יהוה להצילני יהוה לעזרתי חושה "
    },
    {
        "bookchapter": "תהילים",
        "chapter": "מ",
        "versechapter": "טו",
        "bookseder": "תהילים",
        "seder": "ה",
        "verseseder": "קו",
        "versenikud": "יֵ֘בֹ֤שׁוּ וְיַחְפְּר֨וּ ׀ יַחַד֮ מְבַקְשֵׁ֥י נַפְשִׁ֗י לִסְפּ֫וֹתָ֥הּ יִסֹּ֣גוּ אָ֭חוֹר וְיִכָּלְמ֑וּ חֲ֝פֵצֵ֗י רָעָתִֽי׃ ",
        "versenonikud": "יבשו ויחפרו  יחד מבקשי נפשי לספותה יסגו אחור ויכלמו חפצי רעתי "
    },
    {
        "bookchapter": "תהילים",
        "chapter": "מ",
        "versechapter": "טז",
        "bookseder": "תהילים",
        "seder": "ה",
        "verseseder": "קז",
        "versenikud": "יָ֭שֹׁמּוּ עַל־ עֵ֣קֶב בָּשְׁתָּ֑ם הָאֹמְרִ֥ים לִ֝֗י הֶ֘אָ֥ח ׀ הֶאָֽח׃ ",
        "versenonikud": "ישמו על עקב בשתם האמרים לי האח  האח "
    },
    {
        "bookchapter": "תהילים",
        "chapter": "מ",
        "versechapter": "יז",
        "bookseder": "תהילים",
        "seder": "ה",
        "verseseder": "קח",
        "versenikud": "יָ֘שִׂ֤ישׂוּ וְיִשְׂמְח֨וּ ׀ בְּךָ֗ כָּֽל־ מְבַ֫קְשֶׁ֥יךָ יֹאמְר֣וּ תָ֭מִיד יִגְדַּ֣ל יְהוָ֑ה אֹֽ֝הֲבֵ֗י תְּשׁוּעָתֶֽךָ׃ ",
        "versenonikud": "ישישו וישמחו  בך כל מבקשיך יאמרו תמיד יגדל יהוה אהבי תשועתך "
    },
    {
        "bookchapter": "תהילים",
        "chapter": "מ",
        "versechapter": "יח",
        "bookseder": "תהילים",
        "seder": "ה",
        "verseseder": "קט",
        "versenikud": "וַאֲנִ֤י ׀ עָנִ֣י וְאֶבְיוֹן֮ אֲדֹנָ֪י יַחֲשָׁ֫ב לִ֥י עֶזְרָתִ֣י וּמְפַלְטִ֣י אַ֑תָּה אֱ֝לֹהַ֗י אַל־ תְּאַחַֽר׃ ",
        "versenonikud": "ואני  עני ואביון אדני יחשב לי עזרתי ומפלטי אתה אלהי אל תאחר "
    }
]