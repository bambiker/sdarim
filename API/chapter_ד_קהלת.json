[
    {
        "bookchapter": "קהלת",
        "chapter": "ד",
        "versechapter": "א",
        "bookseder": "קהלת",
        "seder": "א",
        "verseseder": "קיא",
        "versenikud": "אֵיכָה֙ יוּעַ֣ם זָהָ֔ב יִשְׁנֶ֖א הַכֶּ֣תֶם הַטּ֑וֹב תִּשְׁתַּפֵּ֙כְנָה֙ אַבְנֵי־ קֹ֔דֶשׁ בְּרֹ֖אשׁ כָּל־ חוּצֽוֹת׃ ",
        "versenonikud": "איכה יועם זהב ישנא הכתם הטוב תשתפכנה אבני קדש בראש כל חוצות "
    },
    {
        "bookchapter": "קהלת",
        "chapter": "ד",
        "versechapter": "ב",
        "bookseder": "קהלת",
        "seder": "א",
        "verseseder": "קיב",
        "versenikud": "בְּנֵ֤י צִיּוֹן֙ הַיְקָרִ֔ים הַמְסֻלָּאִ֖ים בַּפָּ֑ז אֵיכָ֤ה נֶחְשְׁבוּ֙ לְנִבְלֵי־ חֶ֔רֶשׂ מַעֲשֵׂ֖ה יְדֵ֥י יוֹצֵֽר׃ ",
        "versenonikud": "בני ציון היקרים המסלאים בפז איכה נחשבו לנבלי חרש מעשה ידי יוצר "
    },
    {
        "bookchapter": "קהלת",
        "chapter": "ד",
        "versechapter": "ג",
        "bookseder": "קהלת",
        "seder": "א",
        "verseseder": "קיג",
        "versenikud": "גַּם־ תנין תַּנִּים֙ חָ֣לְצוּ שַׁ֔ד הֵינִ֖יקוּ גּוּרֵיהֶ֑ן בַּת־ עַמִּ֣י לְאַכְזָ֔ר כי ענים כַּיְעֵנִ֖ים בַּמִּדְבָּֽר׃ ",
        "versenonikud": "גם תנין תנים חלצו שד היניקו גוריהן בת עמי לאכזר כי ענים כיענים במדבר "
    },
    {
        "bookchapter": "קהלת",
        "chapter": "ד",
        "versechapter": "ד",
        "bookseder": "קהלת",
        "seder": "א",
        "verseseder": "קיד",
        "versenikud": "דָּבַ֨ק לְשׁ֥וֹן יוֹנֵ֛ק אֶל־ חכּ֖וֹ בַּצָּמָ֑א עֽוֹלָלִים֙ שָׁ֣אֲלוּ לֶ֔חֶם פֹּרֵ֖שׂ אֵ֥ין לָהֶֽם׃ ",
        "versenonikud": "דבק לשון יונק אל חכו בצמא עוללים שאלו לחם פרש אין להם "
    },
    {
        "bookchapter": "קהלת",
        "chapter": "ד",
        "versechapter": "ה",
        "bookseder": "קהלת",
        "seder": "א",
        "verseseder": "קטו",
        "versenikud": "הָאֹֽכְלִים֙ לְמַ֣עֲדַנִּ֔ים נָשַׁ֖מּוּ בַּחוּצ֑וֹת הָאֱמֻנִים֙ עֲלֵ֣י תוֹלָ֔ע חִבְּק֖וּ אַשְׁפַּתּֽוֹת׃ ",
        "versenonikud": "האכלים למעדנים נשמו בחוצות האמנים עלי תולע חבקו אשפתות "
    },
    {
        "bookchapter": "קהלת",
        "chapter": "ד",
        "versechapter": "ו",
        "bookseder": "קהלת",
        "seder": "א",
        "verseseder": "קטז",
        "versenikud": "וַיִּגְדַּל֙ עֲוֺ֣ן בַּת־ עַמִּ֔י מֵֽחַטַּ֖את סְדֹ֑ם הַֽהֲפוּכָ֣ה כְמוֹ־ רָ֔גַע וְלֹא־ חָ֥לוּ בָ֖הּ יָדָֽיִם׃ ",
        "versenonikud": "ויגדל עון בת עמי מחטאת סדם ההפוכה כמו רגע ולא חלו בה ידים "
    },
    {
        "bookchapter": "קהלת",
        "chapter": "ד",
        "versechapter": "ז",
        "bookseder": "קהלת",
        "seder": "א",
        "verseseder": "קיז",
        "versenikud": "זַכּ֤וּ נְזִירֶ֙יהָ֙ מִשֶּׁ֔לֶג צַח֖וּ מֵחָלָ֑ב אָ֤דְמוּ עֶ֙צֶם֙ מִפְּנִינִ֔ים סַפִּ֖יר גִּזְרָתָֽם׃ ",
        "versenonikud": "זכו נזיריה משלג צחו מחלב אדמו עצם מפנינים ספיר גזרתם "
    },
    {
        "bookchapter": "קהלת",
        "chapter": "ד",
        "versechapter": "ח",
        "bookseder": "קהלת",
        "seder": "א",
        "verseseder": "קיח",
        "versenikud": "חָשַׁ֤ךְ מִשְּׁחוֹר֙ תָּֽאֳרָ֔ם לֹ֥א נִכְּר֖וּ בַּחוּצ֑וֹת צָפַ֤ד עוֹרָם֙ עַל־ עַצְמָ֔ם יָבֵ֖שׁ הָיָ֥ה כָעֵֽץ׃ ",
        "versenonikud": "חשך משחור תארם לא נכרו בחוצות צפד עורם על עצמם יבש היה כעץ "
    },
    {
        "bookchapter": "קהלת",
        "chapter": "ד",
        "versechapter": "ט",
        "bookseder": "קהלת",
        "seder": "א",
        "verseseder": "קיט",
        "versenikud": "טוֹבִ֤ים הָיוּ֙ חַלְלֵי־ חֶ֔רֶב מֵֽחַלְלֵ֖י רָעָ֑ב שֶׁ֣הֵ֤ם יָז֙וּבוּ֙ מְדֻקָּרִ֔ים מִתְּנוּבֹ֖ת שָׂדָֽי׃ ",
        "versenonikud": "טובים היו חללי חרב מחללי רעב שהם יזובו מדקרים מתנובת שדי "
    },
    {
        "bookchapter": "קהלת",
        "chapter": "ד",
        "versechapter": "י",
        "bookseder": "קהלת",
        "seder": "א",
        "verseseder": "קכ",
        "versenikud": "יְדֵ֗י נָשִׁים֙ רַחֲמָ֣נִיּ֔וֹת בִּשְּׁל֖וּ יַלְדֵיהֶ֑ן הָי֤וּ לְבָרוֹת֙ לָ֔מוֹ בְּשֶׁ֖בֶר בַּת־ עַמִּֽי׃ ",
        "versenonikud": "ידי נשים רחמניות בשלו ילדיהן היו לברות למו בשבר בת עמי "
    },
    {
        "bookchapter": "קהלת",
        "chapter": "ד",
        "versechapter": "יא",
        "bookseder": "קהלת",
        "seder": "א",
        "verseseder": "קכא",
        "versenikud": "כִּלָּ֤ה יְהוָה֙ אֶת־ חֲמָת֔וֹ שָׁפַ֖ךְ חֲר֣וֹן אַפּ֑וֹ וַיַּצֶּת־ אֵ֣שׁ בְּצִיּ֔וֹן וַתֹּ֖אכַל יְסוֹדֹתֶֽיהָ׃ ",
        "versenonikud": "כלה יהוה את חמתו שפך חרון אפו ויצת אש בציון ותאכל יסודתיה "
    },
    {
        "bookchapter": "קהלת",
        "chapter": "ד",
        "versechapter": "יב",
        "bookseder": "קהלת",
        "seder": "א",
        "verseseder": "קכב",
        "versenikud": "לֹ֤א הֶאֱמִ֙ינוּ֙ מַלְכֵי־ אֶ֔רֶץ וכל כֹּ֖ל יֹשְׁבֵ֣י תֵבֵ֑ל כִּ֤י יָבֹא֙ צַ֣ר וְאוֹיֵ֔ב בְּשַׁעֲרֵ֖י יְרוּשָׁלִָֽם׃ ",
        "versenonikud": "לא האמינו מלכי ארץ וכל כל ישבי תבל כי יבא צר ואויב בשערי ירושלם "
    },
    {
        "bookchapter": "קהלת",
        "chapter": "ד",
        "versechapter": "יג",
        "bookseder": "קהלת",
        "seder": "א",
        "verseseder": "קכג",
        "versenikud": "מֵֽחַטֹּ֣את נְבִיאֶ֔יהָ עֲוֺנ֖וֹת כֹּהֲנֶ֑יהָ הַשֹּׁפְכִ֥ים בְּקִרְבָּ֖הּ דַּ֥ם צַדִּיקִֽים׃ ",
        "versenonikud": "מחטאת נביאיה עונות כהניה השפכים בקרבה דם צדיקים "
    },
    {
        "bookchapter": "קהלת",
        "chapter": "ד",
        "versechapter": "יד",
        "bookseder": "קהלת",
        "seder": "א",
        "verseseder": "קכד",
        "versenikud": "נָע֤וּ עִוְרִים֙ בַּֽחוּצ֔וֹת נְגֹֽאֲל֖וּ בַּדָּ֑ם בְּלֹ֣א יֽוּכְל֔וּ יִגְּע֖וּ בִּלְבֻשֵׁיהֶֽם׃ ",
        "versenonikud": "נעו עורים בחוצות נגאלו בדם בלא יוכלו יגעו בלבשיהם "
    },
    {
        "bookchapter": "קהלת",
        "chapter": "ד",
        "versechapter": "טו",
        "bookseder": "קהלת",
        "seder": "א",
        "verseseder": "קכה",
        "versenikud": "ס֣וּרוּ טָמֵ֞א קָ֣רְאוּ לָ֗מוֹ ס֤וּרוּ ס֙וּרוּ֙ אַל־ תִּגָּ֔עוּ כִּ֥י נָצ֖וּ גַּם־ נָ֑עוּ אָֽמְרוּ֙ בַּגּוֹיִ֔ם לֹ֥א יוֹסִ֖יפוּ לָגֽוּר׃ ",
        "versenonikud": "סורו טמא קראו למו סורו סורו אל תגעו כי נצו גם נעו אמרו בגוים לא יוסיפו לגור "
    },
    {
        "bookchapter": "קהלת",
        "chapter": "ד",
        "versechapter": "טז",
        "bookseder": "קהלת",
        "seder": "א",
        "verseseder": "קכו",
        "versenikud": "פְּנֵ֤י יְהוָה֙ חִלְּקָ֔ם לֹ֥א יוֹסִ֖יף לְהַבִּיטָ֑ם פְּנֵ֤י כֹהֲנִים֙ לֹ֣א נָשָׂ֔אוּ זקנים וּזְקֵנִ֖ים לֹ֥א חָנָֽנוּ׃ ",
        "versenonikud": "פני יהוה חלקם לא יוסיף להביטם פני כהנים לא נשאו זקנים וזקנים לא חננו "
    },
    {
        "bookchapter": "קהלת",
        "chapter": "ד",
        "versechapter": "יז",
        "bookseder": "קהלת",
        "seder": "א",
        "verseseder": "קכז",
        "versenikud": "עודינה עוֹדֵ֙ינוּ֙ תִּכְלֶ֣ינָה עֵינֵ֔ינוּ אֶל־ עֶזְרָתֵ֖נוּ הָ֑בֶל בְּצִפִּיָּתֵ֣נוּ צִפִּ֔ינוּ אֶל־ גּ֖וֹי לֹ֥א יוֹשִֽׁעַ׃ ",
        "versenonikud": "עודינה עודינו תכלינה עינינו אל עזרתנו הבל בצפיתנו צפינו אל גוי לא יושע "
    },
    {
        "bookchapter": "קהלת",
        "chapter": "ד",
        "versechapter": "יח",
        "bookseder": "קהלת",
        "seder": "א",
        "verseseder": "קכח",
        "versenikud": "צָד֣וּ צְעָדֵ֔ינוּ מִלֶּ֖כֶת בִּרְחֹבֹתֵ֑ינוּ קָרַ֥ב קִצֵּ֛ינוּ מָלְא֥וּ יָמֵ֖ינוּ כִּי־ בָ֥א קִצֵּֽינוּ׃ ",
        "versenonikud": "צדו צעדינו מלכת ברחבתינו קרב קצינו מלאו ימינו כי בא קצינו "
    },
    {
        "bookchapter": "קהלת",
        "chapter": "ד",
        "versechapter": "יט",
        "bookseder": "קהלת",
        "seder": "א",
        "verseseder": "קכט",
        "versenikud": "קַלִּ֤ים הָיוּ֙ רֹדְפֵ֔ינוּ מִנִּשְׁרֵ֖י שָׁמָ֑יִם עַל־ הֶהָרִ֣ים דְּלָקֻ֔נוּ בַּמִּדְבָּ֖ר אָ֥רְבוּ לָֽנוּ׃ ",
        "versenonikud": "קלים היו רדפינו מנשרי שמים על ההרים דלקנו במדבר ארבו לנו "
    },
    {
        "bookchapter": "קהלת",
        "chapter": "ד",
        "versechapter": "כ",
        "bookseder": "קהלת",
        "seder": "א",
        "verseseder": "קל",
        "versenikud": "ר֤וּחַ אַפֵּ֙ינוּ֙ מְשִׁ֣יחַ יְהוָ֔ה נִלְכַּ֖ד בִּשְׁחִיתוֹתָ֑ם אֲשֶׁ֣ר אָמַ֔רְנוּ בְּצִלּ֖וֹ נִֽחְיֶ֥ה בַגּוֹיִֽם׃ ",
        "versenonikud": "רוח אפינו משיח יהוה נלכד בשחיתותם אשר אמרנו בצלו נחיה בגוים "
    },
    {
        "bookchapter": "קהלת",
        "chapter": "ד",
        "versechapter": "כא",
        "bookseder": "קהלת",
        "seder": "א",
        "verseseder": "קלא",
        "versenikud": "שִׂ֤ישִׂי וְשִׂמְחִי֙ בַּת־ אֱד֔וֹם יושבתי יוֹשֶׁ֖בֶת בְּאֶ֣רֶץ ע֑וּץ גַּם־ עָלַ֙יִךְ֙ תַּעֲבָר־ כּ֔וֹס תִּשְׁכְּרִ֖י וְתִתְעָרִֽי׃ ",
        "versenonikud": "שישי ושמחי בת אדום יושבתי יושבת בארץ עוץ גם עליך תעבר כוס תשכרי ותתערי "
    },
    {
        "bookchapter": "קהלת",
        "chapter": "ד",
        "versechapter": "כב",
        "bookseder": "קהלת",
        "seder": "א",
        "verseseder": "קלב",
        "versenikud": "תַּם־ עֲוֺנֵךְ֙ בַּת־ צִיּ֔וֹן לֹ֥א יוֹסִ֖יף לְהַגְלוֹתֵ֑ךְ פָּקַ֤ד עֲוֺנֵךְ֙ בַּת־ אֱד֔וֹם גִּלָּ֖ה עַל־ חַטֹּאתָֽיִךְ׃ ",
        "versenonikud": "תם עונך בת ציון לא יוסיף להגלותך פקד עונך בת אדום גלה על חטאתיך "
    }
]