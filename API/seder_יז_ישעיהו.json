[
    {
        "bookchapter": "ישעיהו",
        "chapter": "מא",
        "versechapter": "כז",
        "bookseder": "ישעיהו",
        "seder": "יז",
        "verseseder": "א",
        "versenikud": "רִאשׁ֥וֹן לְצִיּ֖וֹן הִנֵּ֣ה הִנָּ֑ם וְלִירוּשָׁלִַ֖ם מְבַשֵּׂ֥ר אֶתֵּֽן׃ ",
        "versenonikud": "ראשון לציון הנה הנם ולירושלם מבשר אתן "
    },
    {
        "bookchapter": "ישעיהו",
        "chapter": "מא",
        "versechapter": "כח",
        "bookseder": "ישעיהו",
        "seder": "יז",
        "verseseder": "ב",
        "versenikud": "וְאֵ֙רֶא֙ וְאֵ֣ין אִ֔ישׁ וּמֵאֵ֖לֶּה וְאֵ֣ין יוֹעֵ֑ץ וְאֶשְׁאָלֵ֖ם וְיָשִׁ֥יבוּ דָבָֽר׃ ",
        "versenonikud": "וארא ואין איש ומאלה ואין יועץ ואשאלם וישיבו דבר "
    },
    {
        "bookchapter": "ישעיהו",
        "chapter": "מא",
        "versechapter": "כט",
        "bookseder": "ישעיהו",
        "seder": "יז",
        "verseseder": "ג",
        "versenikud": "הֵ֣ן כֻּלָּ֔ם אָ֥וֶן אֶ֖פֶס מַעֲשֵׂיהֶ֑ם ר֥וּחַ וָתֹ֖הוּ נִסְכֵּיהֶֽם׃ ",
        "versenonikud": "הן כלם און אפס מעשיהם רוח ותהו נסכיהם "
    },
    {
        "bookchapter": "ישעיהו",
        "chapter": "מב",
        "versechapter": "א",
        "bookseder": "ישעיהו",
        "seder": "יז",
        "verseseder": "ד",
        "versenikud": "הֵ֤ן עַבְדִּי֙ אֶתְמָךְ־ בּ֔וֹ בְּחִירִ֖י רָצְתָ֣ה נַפְשִׁ֑י נָתַ֤תִּי רוּחִי֙ עָלָ֔יו מִשְׁפָּ֖ט לַגּוֹיִ֥ם יוֹצִֽיא׃ ",
        "versenonikud": "הן עבדי אתמך בו בחירי רצתה נפשי נתתי רוחי עליו משפט לגוים יוציא "
    },
    {
        "bookchapter": "ישעיהו",
        "chapter": "מב",
        "versechapter": "ב",
        "bookseder": "ישעיהו",
        "seder": "יז",
        "verseseder": "ה",
        "versenikud": "לֹ֥א יִצְעַ֖ק וְלֹ֣א יִשָּׂ֑א וְלֹֽא־ יַשְׁמִ֥יעַ בַּח֖וּץ קוֹלֽוֹ׃ ",
        "versenonikud": "לא יצעק ולא ישא ולא ישמיע בחוץ קולו "
    },
    {
        "bookchapter": "ישעיהו",
        "chapter": "מב",
        "versechapter": "ג",
        "bookseder": "ישעיהו",
        "seder": "יז",
        "verseseder": "ו",
        "versenikud": "קָנֶ֤ה רָצוּץ֙ לֹ֣א יִשְׁבּ֔וֹר וּפִשְׁתָּ֥ה כֵהָ֖ה לֹ֣א יְכַבֶּ֑נָּה לֶאֱמֶ֖ת יוֹצִ֥יא מִשְׁפָּֽט׃ ",
        "versenonikud": "קנה רצוץ לא ישבור ופשתה כהה לא יכבנה לאמת יוציא משפט "
    },
    {
        "bookchapter": "ישעיהו",
        "chapter": "מב",
        "versechapter": "ד",
        "bookseder": "ישעיהו",
        "seder": "יז",
        "verseseder": "ז",
        "versenikud": "לֹ֤א יִכְהֶה֙ וְלֹ֣א יָר֔וּץ עַד־ יָשִׂ֥ים בָּאָ֖רֶץ מִשְׁפָּ֑ט וּלְתוֹרָת֖וֹ אִיִּ֥ים יְיַחֵֽילוּ׃ ",
        "versenonikud": "לא יכהה ולא ירוץ עד ישים בארץ משפט ולתורתו איים ייחילו "
    },
    {
        "bookchapter": "ישעיהו",
        "chapter": "מב",
        "versechapter": "ה",
        "bookseder": "ישעיהו",
        "seder": "יז",
        "verseseder": "ח",
        "versenikud": "כֹּֽה־ אָמַ֞ר הָאֵ֣ל ׀ יְהוָ֗ה בּוֹרֵ֤א הַשָּׁמַ֙יִם֙ וְנ֣וֹטֵיהֶ֔ם רֹקַ֥ע הָאָ֖רֶץ וְצֶאֱצָאֶ֑יהָ נֹתֵ֤ן נְשָׁמָה֙ לָעָ֣ם עָלֶ֔יהָ וְר֖וּחַ לַהֹלְכִ֥ים בָּֽהּ׃ ",
        "versenonikud": "כה אמר האל  יהוה בורא השמים ונוטיהם רקע הארץ וצאצאיה נתן נשמה לעם עליה ורוח להלכים בה "
    },
    {
        "bookchapter": "ישעיהו",
        "chapter": "מב",
        "versechapter": "ו",
        "bookseder": "ישעיהו",
        "seder": "יז",
        "verseseder": "ט",
        "versenikud": "אֲנִ֧י יְהוָ֛ה קְרָאתִ֥יךָֽ בְצֶ֖דֶק וְאַחְזֵ֣ק בְּיָדֶ֑ךָ וְאֶצָּרְךָ֗ וְאֶתֶּנְךָ֛ לִבְרִ֥ית עָ֖ם לְא֥וֹר גּוֹיִֽם׃ ",
        "versenonikud": "אני יהוה קראתיך בצדק ואחזק בידך ואצרך ואתנך לברית עם לאור גוים "
    },
    {
        "bookchapter": "ישעיהו",
        "chapter": "מב",
        "versechapter": "ז",
        "bookseder": "ישעיהו",
        "seder": "יז",
        "verseseder": "י",
        "versenikud": "לִפְקֹ֖חַ עֵינַ֣יִם עִוְר֑וֹת לְהוֹצִ֤יא מִמַּסְגֵּר֙ אַסִּ֔יר מִבֵּ֥ית כֶּ֖לֶא יֹ֥שְׁבֵי חֹֽשֶׁךְ׃ ",
        "versenonikud": "לפקח עינים עורות להוציא ממסגר אסיר מבית כלא ישבי חשך "
    },
    {
        "bookchapter": "ישעיהו",
        "chapter": "מב",
        "versechapter": "ח",
        "bookseder": "ישעיהו",
        "seder": "יז",
        "verseseder": "יא",
        "versenikud": "אֲנִ֥י יְהוָ֖ה ה֣וּא שְׁמִ֑י וּכְבוֹדִי֙ לְאַחֵ֣ר לֹֽא־ אֶתֵּ֔ן וּתְהִלָּתִ֖י לַפְּסִילִֽים׃ ",
        "versenonikud": "אני יהוה הוא שמי וכבודי לאחר לא אתן ותהלתי לפסילים "
    },
    {
        "bookchapter": "ישעיהו",
        "chapter": "מב",
        "versechapter": "ט",
        "bookseder": "ישעיהו",
        "seder": "יז",
        "verseseder": "יב",
        "versenikud": "הָרִֽאשֹׁנ֖וֹת הִנֵּה־ בָ֑אוּ וַֽחֲדָשׁוֹת֙ אֲנִ֣י מַגִּ֔יד בְּטֶ֥רֶם תִּצְמַ֖חְנָה אַשְׁמִ֥יע אֶתְכֶֽם׃ ",
        "versenonikud": "הראשנות הנה באו וחדשות אני מגיד בטרם תצמחנה אשמיע אתכם "
    },
    {
        "bookchapter": "ישעיהו",
        "chapter": "מב",
        "versechapter": "י",
        "bookseder": "ישעיהו",
        "seder": "יז",
        "verseseder": "יג",
        "versenikud": "שִׁ֤ירוּ לַֽיהוָה֙ שִׁ֣יר חָדָ֔שׁ תְּהִלָּת֖וֹ מִקְצֵ֣ה הָאָ֑רֶץ יוֹרְדֵ֤י הַיָּם֙ וּמְלֹא֔וֹ אִיִּ֖ים וְיֹשְׁבֵיהֶֽם׃ ",
        "versenonikud": "שירו ליהוה שיר חדש תהלתו מקצה הארץ יורדי הים ומלאו איים וישביהם "
    },
    {
        "bookchapter": "ישעיהו",
        "chapter": "מב",
        "versechapter": "יא",
        "bookseder": "ישעיהו",
        "seder": "יז",
        "verseseder": "יד",
        "versenikud": "יִשְׂא֤וּ מִדְבָּר֙ וְעָרָ֔יו חֲצֵרִ֖ים תֵּשֵׁ֣ב קֵדָ֑ר יָרֹ֙נּוּ֙ יֹ֣שְׁבֵי סֶ֔לַע מֵרֹ֥אשׁ הָרִ֖ים יִצְוָֽחוּ׃ ",
        "versenonikud": "ישאו מדבר ועריו חצרים תשב קדר ירנו ישבי סלע מראש הרים יצוחו "
    },
    {
        "bookchapter": "ישעיהו",
        "chapter": "מב",
        "versechapter": "יב",
        "bookseder": "ישעיהו",
        "seder": "יז",
        "verseseder": "טו",
        "versenikud": "יָשִׂ֥ימוּ לַֽיהוָ֖ה כָּב֑וֹד וּתְהִלָּת֖וֹ בָּאִיִּ֥ים יַגִּֽידוּ׃ ",
        "versenonikud": "ישימו ליהוה כבוד ותהלתו באיים יגידו "
    },
    {
        "bookchapter": "ישעיהו",
        "chapter": "מב",
        "versechapter": "יג",
        "bookseder": "ישעיהו",
        "seder": "יז",
        "verseseder": "טז",
        "versenikud": "יְהוָה֙ כַּגִּבּ֣וֹר יֵצֵ֔א כְּאִ֥ישׁ מִלְחָמ֖וֹת יָעִ֣יר קִנְאָ֑ה יָרִ֙יעַ֙ אַף־ יַצְרִ֔יחַ עַל־ אֹיְבָ֖יו יִתְגַּבָּֽר׃ ",
        "versenonikud": "יהוה כגבור יצא כאיש מלחמות יעיר קנאה יריע אף יצריח על איביו יתגבר "
    },
    {
        "bookchapter": "ישעיהו",
        "chapter": "מב",
        "versechapter": "יד",
        "bookseder": "ישעיהו",
        "seder": "יז",
        "verseseder": "יז",
        "versenikud": "הֶחֱשֵׁ֙יתִי֙ מֵֽעוֹלָ֔ם אַחֲרִ֖ישׁ אֶתְאַפָּ֑ק כַּיּוֹלֵדָ֣ה אֶפְעֶ֔ה אֶשֹּׁ֥ם וְאֶשְׁאַ֖ף יָֽחַד׃ ",
        "versenonikud": "החשיתי מעולם אחריש אתאפק כיולדה אפעה אשם ואשאף יחד "
    },
    {
        "bookchapter": "ישעיהו",
        "chapter": "מב",
        "versechapter": "טו",
        "bookseder": "ישעיהו",
        "seder": "יז",
        "verseseder": "יח",
        "versenikud": "אַחֲרִ֤יב הָרִים֙ וּגְבָע֔וֹת וְכָל־ עֶשְׂבָּ֖ם אוֹבִ֑ישׁ וְשַׂמְתִּ֤י נְהָרוֹת֙ לָֽאִיִּ֔ים וַאֲגַמִּ֖ים אוֹבִֽישׁ׃ ",
        "versenonikud": "אחריב הרים וגבעות וכל עשבם אוביש ושמתי נהרות לאיים ואגמים אוביש "
    },
    {
        "bookchapter": "ישעיהו",
        "chapter": "מב",
        "versechapter": "טז",
        "bookseder": "ישעיהו",
        "seder": "יז",
        "verseseder": "יט",
        "versenikud": "וְהוֹלַכְתִּ֣י עִוְרִ֗ים בְּדֶ֙רֶךְ֙ לֹ֣א יָדָ֔עוּ בִּנְתִיב֥וֹת לֹֽא־ יָדְע֖וּ אַדְרִיכֵ֑ם אָשִׂים֩ מַחְשָׁ֨ךְ לִפְנֵיהֶ֜ם לָא֗וֹר וּמַֽעֲקַשִּׁים֙ לְמִישׁ֔וֹר אֵ֚לֶּה הַדְּבָרִ֔ים עֲשִׂיתִ֖ם וְלֹ֥א עֲזַבְתִּֽים׃ ",
        "versenonikud": "והולכתי עורים בדרך לא ידעו בנתיבות לא ידעו אדריכם אשים מחשך לפניהם לאור ומעקשים למישור אלה הדברים עשיתם ולא עזבתים "
    },
    {
        "bookchapter": "ישעיהו",
        "chapter": "מב",
        "versechapter": "יז",
        "bookseder": "ישעיהו",
        "seder": "יז",
        "verseseder": "כ",
        "versenikud": "נָסֹ֤גוּ אָחוֹר֙ יֵבֹ֣שׁוּ בֹ֔שֶׁת הַבֹּטְחִ֖ים בַּפָּ֑סֶל הָאֹמְרִ֥ים לְמַסֵּכָ֖ה אַתֶּ֥ם אֱלֹהֵֽינוּ׃ ",
        "versenonikud": "נסגו אחור יבשו בשת הבטחים בפסל האמרים למסכה אתם אלהינו "
    },
    {
        "bookchapter": "ישעיהו",
        "chapter": "מב",
        "versechapter": "יח",
        "bookseder": "ישעיהו",
        "seder": "יז",
        "verseseder": "כא",
        "versenikud": "הַחֵרְשִׁ֖ים שְׁמָ֑עוּ וְהַעִוְרִ֖ים הַבִּ֥יטוּ לִרְאֽוֹת׃ ",
        "versenonikud": "החרשים שמעו והעורים הביטו לראות "
    },
    {
        "bookchapter": "ישעיהו",
        "chapter": "מב",
        "versechapter": "יט",
        "bookseder": "ישעיהו",
        "seder": "יז",
        "verseseder": "כב",
        "versenikud": "מִ֤י עִוֵּר֙ כִּ֣י אִם־ עַבְדִּ֔י וְחֵרֵ֖שׁ כְּמַלְאָכִ֣י אֶשְׁלָ֑ח מִ֤י עִוֵּר֙ כִּמְשֻׁלָּ֔ם וְעִוֵּ֖ר כְּעֶ֥בֶד יְהוָֽה׃ ",
        "versenonikud": "מי עור כי אם עבדי וחרש כמלאכי אשלח מי עור כמשלם ועור כעבד יהוה "
    },
    {
        "bookchapter": "ישעיהו",
        "chapter": "מב",
        "versechapter": "כ",
        "bookseder": "ישעיהו",
        "seder": "יז",
        "verseseder": "כג",
        "versenikud": "ראית רָא֥וֹת רַבּ֖וֹת וְלֹ֣א תִשְׁמֹ֑ר פָּק֥וֹחַ אָזְנַ֖יִם וְלֹ֥א יִשְׁמָֽע׃ ",
        "versenonikud": "ראית ראות רבות ולא תשמר פקוח אזנים ולא ישמע "
    },
    {
        "bookchapter": "ישעיהו",
        "chapter": "מב",
        "versechapter": "כא",
        "bookseder": "ישעיהו",
        "seder": "יז",
        "verseseder": "כד",
        "versenikud": "יְהוָ֥ה חָפֵ֖ץ לְמַ֣עַן צִדְק֑וֹ יַגְדִּ֥יל תּוֹרָ֖ה וְיַאְדִּֽיר׃ ",
        "versenonikud": "יהוה חפץ למען צדקו יגדיל תורה ויאדיר "
    },
    {
        "bookchapter": "ישעיהו",
        "chapter": "מב",
        "versechapter": "כב",
        "bookseder": "ישעיהו",
        "seder": "יז",
        "verseseder": "כה",
        "versenikud": "וְהוּא֮ עַם־ בָּז֣וּז וְשָׁסוּי֒ הָפֵ֤חַ בַּֽחוּרִים֙ כֻּלָּ֔ם וּבְבָתֵּ֥י כְלָאִ֖ים הָחְבָּ֑אוּ הָי֤וּ לָבַז֙ וְאֵ֣ין מַצִּ֔יל מְשִׁסָּ֖ה וְאֵין־ אֹמֵ֥ר הָשַֽׁב׃ ",
        "versenonikud": "והוא עם בזוז ושסוי הפח בחורים כלם ובבתי כלאים החבאו היו לבז ואין מציל משסה ואין אמר השב "
    },
    {
        "bookchapter": "ישעיהו",
        "chapter": "מב",
        "versechapter": "כג",
        "bookseder": "ישעיהו",
        "seder": "יז",
        "verseseder": "כו",
        "versenikud": "מִ֥י בָכֶ֖ם יַאֲזִ֣ין זֹ֑את יַקְשִׁ֥ב וְיִשְׁמַ֖ע לְאָחֽוֹר׃ ",
        "versenonikud": "מי בכם יאזין זאת יקשב וישמע לאחור "
    },
    {
        "bookchapter": "ישעיהו",
        "chapter": "מב",
        "versechapter": "כד",
        "bookseder": "ישעיהו",
        "seder": "יז",
        "verseseder": "כז",
        "versenikud": "מִֽי־ נָתַ֨ן למשוסה לִמְשִׁסָּ֧ה יַעֲקֹ֛ב וְיִשְׂרָאֵ֥ל לְבֹזְזִ֖ים הֲל֣וֹא יְהוָ֑ה ז֚וּ חָטָ֣אנוּ ל֔וֹ וְלֹֽא־ אָב֤וּ בִדְרָכָיו֙ הָל֔וֹךְ וְלֹ֥א שָׁמְע֖וּ בְּתוֹרָתֽוֹ׃ ",
        "versenonikud": "מי נתן למשוסה למשסה יעקב וישראל לבזזים הלוא יהוה זו חטאנו לו ולא אבו בדרכיו הלוך ולא שמעו בתורתו "
    },
    {
        "bookchapter": "ישעיהו",
        "chapter": "מב",
        "versechapter": "כה",
        "bookseder": "ישעיהו",
        "seder": "יז",
        "verseseder": "כח",
        "versenikud": "וַיִּשְׁפֹּ֤ךְ עָלָיו֙ חֵמָ֣ה אַפּ֔וֹ וֶעֱז֖וּז מִלְחָמָ֑ה וַתְּלַהֲטֵ֤הוּ מִסָּבִיב֙ וְלֹ֣א יָדָ֔ע וַתִּבְעַר־ בּ֖וֹ וְלֹא־ יָשִׂ֥ים עַל־ לֵֽב׃ ",
        "versenonikud": "וישפך עליו חמה אפו ועזוז מלחמה ותלהטהו מסביב ולא ידע ותבער בו ולא ישים על לב "
    },
    {
        "bookchapter": "ישעיהו",
        "chapter": "מג",
        "versechapter": "א",
        "bookseder": "ישעיהו",
        "seder": "יז",
        "verseseder": "כט",
        "versenikud": "וְעַתָּ֞ה כֹּֽה־ אָמַ֤ר יְהוָה֙ בֹּרַאֲךָ֣ יַעֲקֹ֔ב וְיֹצֶרְךָ֖ יִשְׂרָאֵ֑ל אַל־ תִּירָא֙ כִּ֣י גְאַלְתִּ֔יךָ קָרָ֥אתִי בְשִׁמְךָ֖ לִי־ אָֽתָּה׃ ",
        "versenonikud": "ועתה כה אמר יהוה בראך יעקב ויצרך ישראל אל תירא כי גאלתיך קראתי בשמך לי אתה "
    },
    {
        "bookchapter": "ישעיהו",
        "chapter": "מג",
        "versechapter": "ב",
        "bookseder": "ישעיהו",
        "seder": "יז",
        "verseseder": "ל",
        "versenikud": "כִּֽי־ תַעֲבֹ֤ר בַּמַּ֙יִם֙ אִתְּךָ־ אָ֔נִי וּבַנְּהָר֖וֹת לֹ֣א יִשְׁטְפ֑וּךָ כִּֽי־ תֵלֵ֤ךְ בְּמוֹ־ אֵשׁ֙ לֹ֣א תִכָּוֶ֔ה וְלֶהָבָ֖ה לֹ֥א תִבְעַר־ בָּֽךְ׃ ",
        "versenonikud": "כי תעבר במים אתך אני ובנהרות לא ישטפוך כי תלך במו אש לא תכוה ולהבה לא תבער בך "
    },
    {
        "bookchapter": "ישעיהו",
        "chapter": "מג",
        "versechapter": "ג",
        "bookseder": "ישעיהו",
        "seder": "יז",
        "verseseder": "לא",
        "versenikud": "כִּ֗י אֲנִי֙ יְהוָ֣ה אֱלֹהֶ֔יךָ קְד֥וֹשׁ יִשְׂרָאֵ֖ל מוֹשִׁיעֶ֑ךָ נָתַ֤תִּי כָפְרְךָ֙ מִצְרַ֔יִם כּ֥וּשׁ וּסְבָ֖א תַּחְתֶּֽיךָ׃ ",
        "versenonikud": "כי אני יהוה אלהיך קדוש ישראל מושיעך נתתי כפרך מצרים כוש וסבא תחתיך "
    },
    {
        "bookchapter": "ישעיהו",
        "chapter": "מג",
        "versechapter": "ד",
        "bookseder": "ישעיהו",
        "seder": "יז",
        "verseseder": "לב",
        "versenikud": "מֵאֲשֶׁ֨ר יָקַ֧רְתָּ בְעֵינַ֛י נִכְבַּ֖דְתָּ וַאֲנִ֣י אֲהַבְתִּ֑יךָ וְאֶתֵּ֤ן אָדָם֙ תַּחְתֶּ֔יךָ וּלְאֻמִּ֖ים תַּ֥חַת נַפְשֶֽׁךָ׃ ",
        "versenonikud": "מאשר יקרת בעיני נכבדת ואני אהבתיך ואתן אדם תחתיך ולאמים תחת נפשך "
    },
    {
        "bookchapter": "ישעיהו",
        "chapter": "מג",
        "versechapter": "ה",
        "bookseder": "ישעיהו",
        "seder": "יז",
        "verseseder": "לג",
        "versenikud": "אַל־ תִּירָ֖א כִּ֣י אִתְּךָ־ אָ֑נִי מִמִּזְרָח֙ אָבִ֣יא זַרְעֶ֔ךָ וּמִֽמַּעֲרָ֖ב אֲקַבְּצֶֽךָּ׃ ",
        "versenonikud": "אל תירא כי אתך אני ממזרח אביא זרעך וממערב אקבצך "
    },
    {
        "bookchapter": "ישעיהו",
        "chapter": "מג",
        "versechapter": "ו",
        "bookseder": "ישעיהו",
        "seder": "יז",
        "verseseder": "לד",
        "versenikud": "אֹמַ֤ר לַצָּפוֹן֙ תֵּ֔נִי וּלְתֵימָ֖ן אַל־ תִּכְלָ֑אִי הָבִ֤יאִי בָנַי֙ מֵרָח֔וֹק וּבְנוֹתַ֖י מִקְצֵ֥ה הָאָֽרֶץ׃ ",
        "versenonikud": "אמר לצפון תני ולתימן אל תכלאי הביאי בני מרחוק ובנותי מקצה הארץ "
    },
    {
        "bookchapter": "ישעיהו",
        "chapter": "מג",
        "versechapter": "ז",
        "bookseder": "ישעיהו",
        "seder": "יז",
        "verseseder": "לה",
        "versenikud": "כֹּ֚ל הַנִּקְרָ֣א בִשְׁמִ֔י וְלִכְבוֹדִ֖י בְּרָאתִ֑יו יְצַרְתִּ֖יו אַף־ עֲשִׂיתִֽיו׃ ",
        "versenonikud": "כל הנקרא בשמי ולכבודי בראתיו יצרתיו אף עשיתיו "
    },
    {
        "bookchapter": "ישעיהו",
        "chapter": "מג",
        "versechapter": "ח",
        "bookseder": "ישעיהו",
        "seder": "יז",
        "verseseder": "לו",
        "versenikud": "הוֹצִ֥יא עַם־ עִוֵּ֖ר וְעֵינַ֣יִם יֵ֑שׁ וְחֵרְשִׁ֖ים וְאָזְנַ֥יִם לָֽמוֹ׃ ",
        "versenonikud": "הוציא עם עור ועינים יש וחרשים ואזנים למו "
    },
    {
        "bookchapter": "ישעיהו",
        "chapter": "מג",
        "versechapter": "ט",
        "bookseder": "ישעיהו",
        "seder": "יז",
        "verseseder": "לז",
        "versenikud": "כָּֽל־ הַגּוֹיִ֞ם נִקְבְּצ֣וּ יַחְדָּ֗ו וְיֵאָֽסְפוּ֙ לְאֻמִּ֔ים מִ֤י בָהֶם֙ יַגִּ֣יד זֹ֔את וְרִֽאשֹׁנ֖וֹת יַשְׁמִיעֻ֑נוּ יִתְּנ֤וּ עֵֽדֵיהֶם֙ וְיִצְדָּ֔קוּ וְיִשְׁמְע֖וּ וְיֹאמְר֥וּ אֱמֶֽת׃ ",
        "versenonikud": "כל הגוים נקבצו יחדו ויאספו לאמים מי בהם יגיד זאת וראשנות ישמיענו יתנו עדיהם ויצדקו וישמעו ויאמרו אמת "
    },
    {
        "bookchapter": "ישעיהו",
        "chapter": "מג",
        "versechapter": "י",
        "bookseder": "ישעיהו",
        "seder": "יז",
        "verseseder": "לח",
        "versenikud": "אַתֶּ֤ם עֵדַי֙ נְאֻם־ יְהוָ֔ה וְעַבְדִּ֖י אֲשֶׁ֣ר בָּחָ֑רְתִּי לְמַ֣עַן תֵּ֠דְעוּ וְתַאֲמִ֨ינוּ לִ֤י וְתָבִ֙ינוּ֙ כִּֽי־ אֲנִ֣י ה֔וּא לְפָנַי֙ לֹא־ נ֣וֹצַר אֵ֔ל וְאַחֲרַ֖י לֹ֥א יִהְיֶֽה׃ ",
        "versenonikud": "אתם עדי נאם יהוה ועבדי אשר בחרתי למען תדעו ותאמינו לי ותבינו כי אני הוא לפני לא נוצר אל ואחרי לא יהיה "
    },
    {
        "bookchapter": "ישעיהו",
        "chapter": "מג",
        "versechapter": "יא",
        "bookseder": "ישעיהו",
        "seder": "יז",
        "verseseder": "לט",
        "versenikud": "אָנֹכִ֥י אָנֹכִ֖י יְהוָ֑ה וְאֵ֥ין מִבַּלְעָדַ֖י מוֹשִֽׁיעַ׃ ",
        "versenonikud": "אנכי אנכי יהוה ואין מבלעדי מושיע "
    },
    {
        "bookchapter": "ישעיהו",
        "chapter": "מג",
        "versechapter": "יב",
        "bookseder": "ישעיהו",
        "seder": "יז",
        "verseseder": "מ",
        "versenikud": "אָנֹכִ֞י הִגַּ֤דְתִּי וְהוֹשַׁ֙עְתִּי֙ וְהִשְׁמַ֔עְתִּי וְאֵ֥ין בָּכֶ֖ם זָ֑ר וְאַתֶּ֥ם עֵדַ֛י נְאֻם־ יְהוָ֖ה וַֽאֲנִי־ אֵֽל׃ ",
        "versenonikud": "אנכי הגדתי והושעתי והשמעתי ואין בכם זר ואתם עדי נאם יהוה ואני אל "
    },
    {
        "bookchapter": "ישעיהו",
        "chapter": "מג",
        "versechapter": "יג",
        "bookseder": "ישעיהו",
        "seder": "יז",
        "verseseder": "מא",
        "versenikud": "גַּם־ מִיּוֹם֙ אֲנִ֣י ה֔וּא וְאֵ֥ין מִיָּדִ֖י מַצִּ֑יל אֶפְעַ֖ל וּמִ֥י יְשִׁיבֶֽנָּה׃ ",
        "versenonikud": "גם מיום אני הוא ואין מידי מציל אפעל ומי ישיבנה "
    },
    {
        "bookchapter": "ישעיהו",
        "chapter": "מג",
        "versechapter": "יד",
        "bookseder": "ישעיהו",
        "seder": "יז",
        "verseseder": "מב",
        "versenikud": "כֹּֽה־ אָמַ֧ר יְהוָ֛ה גֹּאַלְכֶ֖ם קְד֣וֹשׁ יִשְׂרָאֵ֑ל לְמַעַנְכֶ֞ם שִׁלַּ֣חְתִּי בָבֶ֗לָה וְהוֹרַדְתִּ֤י בָֽרִיחִים֙ כֻּלָּ֔ם וְכַשְׂדִּ֖ים בָּאֳנִיּ֥וֹת רִנָּתָֽם׃ ",
        "versenonikud": "כה אמר יהוה גאלכם קדוש ישראל למענכם שלחתי בבלה והורדתי בריחים כלם וכשדים באניות רנתם "
    },
    {
        "bookchapter": "ישעיהו",
        "chapter": "מג",
        "versechapter": "טו",
        "bookseder": "ישעיהו",
        "seder": "יז",
        "verseseder": "מג",
        "versenikud": "אֲנִ֥י יְהוָ֖ה קְדֽוֹשְׁכֶ֑ם בּוֹרֵ֥א יִשְׂרָאֵ֖ל מַלְכְּכֶֽם׃ ",
        "versenonikud": "אני יהוה קדושכם בורא ישראל מלככם "
    },
    {
        "bookchapter": "ישעיהו",
        "chapter": "מג",
        "versechapter": "טז",
        "bookseder": "ישעיהו",
        "seder": "יז",
        "verseseder": "מד",
        "versenikud": "כֹּ֚ה אָמַ֣ר יְהוָ֔ה הַנּוֹתֵ֥ן בַּיָּ֖ם דָּ֑רֶךְ וּבְמַ֥יִם עַזִּ֖ים נְתִיבָֽה׃ ",
        "versenonikud": "כה אמר יהוה הנותן בים דרך ובמים עזים נתיבה "
    },
    {
        "bookchapter": "ישעיהו",
        "chapter": "מג",
        "versechapter": "יז",
        "bookseder": "ישעיהו",
        "seder": "יז",
        "verseseder": "מה",
        "versenikud": "הַמּוֹצִ֥יא רֶֽכֶב־ וָס֖וּס חַ֣יִל וְעִזּ֑וּז יַחְדָּ֤ו יִשְׁכְּבוּ֙ בַּל־ יָק֔וּמוּ דָּעֲכ֖וּ כַּפִּשְׁתָּ֥ה כָבֽוּ׃ ",
        "versenonikud": "המוציא רכב וסוס חיל ועזוז יחדו ישכבו בל יקומו דעכו כפשתה כבו "
    },
    {
        "bookchapter": "ישעיהו",
        "chapter": "מג",
        "versechapter": "יח",
        "bookseder": "ישעיהו",
        "seder": "יז",
        "verseseder": "מו",
        "versenikud": "אַֽל־ תִּזְכְּר֖וּ רִֽאשֹׁנ֑וֹת וְקַדְמֹנִיּ֖וֹת אַל־ תִּתְבֹּנָֽנוּ׃ ",
        "versenonikud": "אל תזכרו ראשנות וקדמניות אל תתבננו "
    },
    {
        "bookchapter": "ישעיהו",
        "chapter": "מג",
        "versechapter": "יט",
        "bookseder": "ישעיהו",
        "seder": "יז",
        "verseseder": "מז",
        "versenikud": "הִנְנִ֨י עֹשֶׂ֤ה חֲדָשָׁה֙ עַתָּ֣ה תִצְמָ֔ח הֲל֖וֹא תֵֽדָע֑וּהָ אַ֣ף אָשִׂ֤ים בַּמִּדְבָּר֙ דֶּ֔רֶךְ בִּֽישִׁמ֖וֹן נְהָרֽוֹת׃ ",
        "versenonikud": "הנני עשה חדשה עתה תצמח הלוא תדעוה אף אשים במדבר דרך בישמון נהרות "
    },
    {
        "bookchapter": "ישעיהו",
        "chapter": "מג",
        "versechapter": "כ",
        "bookseder": "ישעיהו",
        "seder": "יז",
        "verseseder": "מח",
        "versenikud": "תְּכַבְּדֵ֙נִי֙ חַיַּ֣ת הַשָּׂדֶ֔ה תַּנִּ֖ים וּבְנ֣וֹת יַֽעֲנָ֑ה כִּֽי־ נָתַ֨תִּי בַמִּדְבָּ֜ר מַ֗יִם נְהָרוֹת֙ בִּֽישִׁימֹ֔ן לְהַשְׁק֖וֹת עַמִּ֥י בְחִירִֽי׃ ",
        "versenonikud": "תכבדני חית השדה תנים ובנות יענה כי נתתי במדבר מים נהרות בישימן להשקות עמי בחירי "
    },
    {
        "bookchapter": "ישעיהו",
        "chapter": "מג",
        "versechapter": "כא",
        "bookseder": "ישעיהו",
        "seder": "יז",
        "verseseder": "מט",
        "versenikud": "עַם־ זוּ֙ יָצַ֣רְתִּי לִ֔י תְּהִלָּתִ֖י יְסַפֵּֽרוּ׃ ",
        "versenonikud": "עם זו יצרתי לי תהלתי יספרו "
    },
    {
        "bookchapter": "ישעיהו",
        "chapter": "מג",
        "versechapter": "כב",
        "bookseder": "ישעיהו",
        "seder": "יז",
        "verseseder": "נ",
        "versenikud": "וְלֹא־ אֹתִ֥י קָרָ֖אתָ יַֽעֲקֹ֑ב כִּֽי־ יָגַ֥עְתָּ בִּ֖י יִשְׂרָאֵֽל׃ ",
        "versenonikud": "ולא אתי קראת יעקב כי יגעת בי ישראל "
    },
    {
        "bookchapter": "ישעיהו",
        "chapter": "מג",
        "versechapter": "כג",
        "bookseder": "ישעיהו",
        "seder": "יז",
        "verseseder": "נא",
        "versenikud": "לֹֽא־ הֵבֵ֤יאתָ לִּי֙ שֵׂ֣ה עֹלֹתֶ֔יךָ וּזְבָחֶ֖יךָ לֹ֣א כִבַּדְתָּ֑נִי לֹ֤א הֶעֱבַדְתִּ֙יךָ֙ בְּמִנְחָ֔ה וְלֹ֥א הוֹגַעְתִּ֖יךָ בִּלְבוֹנָֽה׃ ",
        "versenonikud": "לא הביאת לי שה עלתיך וזבחיך לא כבדתני לא העבדתיך במנחה ולא הוגעתיך בלבונה "
    },
    {
        "bookchapter": "ישעיהו",
        "chapter": "מג",
        "versechapter": "כד",
        "bookseder": "ישעיהו",
        "seder": "יז",
        "verseseder": "נב",
        "versenikud": "לֹא־ קָנִ֨יתָ לִּ֤י בַכֶּ֙סֶף֙ קָנֶ֔ה וְחֵ֥לֶב זְבָחֶ֖יךָ לֹ֣א הִרְוִיתָ֑נִי אַ֗ךְ הֶעֱבַדְתַּ֙נִי֙ בְּחַטֹּאותֶ֔יךָ הוֹגַעְתַּ֖נִי בַּעֲוֺנֹתֶֽיךָ׃ ",
        "versenonikud": "לא קנית לי בכסף קנה וחלב זבחיך לא הרויתני אך העבדתני בחטאותיך הוגעתני בעונתיך "
    },
    {
        "bookchapter": "ישעיהו",
        "chapter": "מג",
        "versechapter": "כה",
        "bookseder": "ישעיהו",
        "seder": "יז",
        "verseseder": "נג",
        "versenikud": "אָנֹכִ֨י אָנֹכִ֥י ה֛וּא מֹחֶ֥ה פְשָׁעֶ֖יךָ לְמַעֲנִ֑י וְחַטֹּאתֶ֖יךָ לֹ֥א אֶזְכֹּֽר׃ ",
        "versenonikud": "אנכי אנכי הוא מחה פשעיך למעני וחטאתיך לא אזכר "
    },
    {
        "bookchapter": "ישעיהו",
        "chapter": "מג",
        "versechapter": "כו",
        "bookseder": "ישעיהו",
        "seder": "יז",
        "verseseder": "נד",
        "versenikud": "הַזְכִּירֵ֕נִי נִשָּׁפְטָ֖ה יָ֑חַד סַפֵּ֥ר אַתָּ֖ה לְמַ֥עַן תִּצְדָּֽק׃ ",
        "versenonikud": "הזכירני נשפטה יחד ספר אתה למען תצדק "
    },
    {
        "bookchapter": "ישעיהו",
        "chapter": "מג",
        "versechapter": "כז",
        "bookseder": "ישעיהו",
        "seder": "יז",
        "verseseder": "נה",
        "versenikud": "אָבִ֥יךָ הָרִאשׁ֖וֹן חָטָ֑א וּמְלִיצֶ֖יךָ פָּ֥שְׁעוּ בִֽי׃ ",
        "versenonikud": "אביך הראשון חטא ומליציך פשעו בי "
    },
    {
        "bookchapter": "ישעיהו",
        "chapter": "מג",
        "versechapter": "כח",
        "bookseder": "ישעיהו",
        "seder": "יז",
        "verseseder": "נו",
        "versenikud": "וַאֲחַלֵּ֖ל שָׂ֣רֵי קֹ֑דֶשׁ וְאֶתְּנָ֤ה לַחֵ֙רֶם֙ יַעֲקֹ֔ב וְיִשְׂרָאֵ֖ל לְגִדּוּפִֽים׃ ",
        "versenonikud": "ואחלל שרי קדש ואתנה לחרם יעקב וישראל לגדופים "
    },
    {
        "bookchapter": "ישעיהו",
        "chapter": "מד",
        "versechapter": "א",
        "bookseder": "ישעיהו",
        "seder": "יז",
        "verseseder": "נז",
        "versenikud": "וְעַתָּ֥ה שְׁמַ֖ע יַעֲקֹ֣ב עַבְדִּ֑י וְיִשְׂרָאֵ֖ל בָּחַ֥רְתִּי בֽוֹ׃ ",
        "versenonikud": "ועתה שמע יעקב עבדי וישראל בחרתי בו "
    },
    {
        "bookchapter": "ישעיהו",
        "chapter": "מד",
        "versechapter": "ב",
        "bookseder": "ישעיהו",
        "seder": "יז",
        "verseseder": "נח",
        "versenikud": "כֹּה־ אָמַ֨ר יְהוָ֥ה עֹשֶׂ֛ךָ וְיֹצֶרְךָ֥ מִבֶּ֖טֶן יַעְזְרֶ֑ךָּ אַל־ תִּירָא֙ עַבְדִּ֣י יַֽעֲקֹ֔ב וִישֻׁר֖וּן בָּחַ֥רְתִּי בֽוֹ׃ ",
        "versenonikud": "כה אמר יהוה עשך ויצרך מבטן יעזרך אל תירא עבדי יעקב וישרון בחרתי בו "
    },
    {
        "bookchapter": "ישעיהו",
        "chapter": "מד",
        "versechapter": "ג",
        "bookseder": "ישעיהו",
        "seder": "יז",
        "verseseder": "נט",
        "versenikud": "כִּ֤י אֶצָּק־ מַ֙יִם֙ עַל־ צָמֵ֔א וְנֹזְלִ֖ים עַל־ יַבָּשָׁ֑ה אֶצֹּ֤ק רוּחִי֙ עַל־ זַרְעֶ֔ךָ וּבִרְכָתִ֖י עַל־ צֶאֱצָאֶֽיךָ׃ ",
        "versenonikud": "כי אצק מים על צמא ונזלים על יבשה אצק רוחי על זרעך וברכתי על צאצאיך "
    },
    {
        "bookchapter": "ישעיהו",
        "chapter": "מד",
        "versechapter": "ד",
        "bookseder": "ישעיהו",
        "seder": "יז",
        "verseseder": "ס",
        "versenikud": "וְצָמְח֖וּ בְּבֵ֣ין חָצִ֑יר כַּעֲרָבִ֖ים עַל־ יִבְלֵי־ מָֽיִם׃ ",
        "versenonikud": "וצמחו בבין חציר כערבים על יבלי מים "
    },
    {
        "bookchapter": "ישעיהו",
        "chapter": "מד",
        "versechapter": "ה",
        "bookseder": "ישעיהו",
        "seder": "יז",
        "verseseder": "סא",
        "versenikud": "זֶ֤ה יֹאמַר֙ לַֽיהוָ֣ה אָ֔נִי וְזֶ֖ה יִקְרָ֣א בְשֵֽׁם־ יַעֲקֹ֑ב וְזֶ֗ה יִכְתֹּ֤ב יָדוֹ֙ לַֽיהוָ֔ה וּבְשֵׁ֥ם יִשְׂרָאֵ֖ל יְכַנֶּֽה׃ ",
        "versenonikud": "זה יאמר ליהוה אני וזה יקרא בשם יעקב וזה יכתב ידו ליהוה ובשם ישראל יכנה "
    }
]