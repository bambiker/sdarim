[
    {
        "bookchapter": "ויקרא",
        "chapter": "כו",
        "versechapter": "א",
        "bookseder": "ויקרא",
        "seder": "כא",
        "verseseder": "כב",
        "parasha": "בהר",
        "versenikud": "לֹֽא־ תַעֲשׂ֨וּ לָכֶ֜ם אֱלִילִ֗ם וּפֶ֤סֶל וּמַצֵּבָה֙ לֹֽא־ תָקִ֣ימוּ לָכֶ֔ם וְאֶ֣בֶן מַשְׂכִּ֗ית לֹ֤א תִתְּנוּ֙ בְּאַרְצְכֶ֔ם לְהִֽשְׁתַּחֲוֺ֖ת עָלֶ֑יהָ כִּ֛י אֲנִ֥י יְהוָ֖ה אֱלֹהֵיכֶֽם׃ ",
        "versenonikud": "לא תעשו לכם אלילם ופסל ומצבה לא תקימו לכם ואבן משכית לא תתנו בארצכם להשתחות עליה כי אני יהוה אלהיכם "
    },
    {
        "bookchapter": "ויקרא",
        "chapter": "כו",
        "versechapter": "ב",
        "bookseder": "ויקרא",
        "seder": "כא",
        "verseseder": "כג",
        "parasha": "בהר",
        "versenikud": "אֶת־ שַׁבְּתֹתַ֣י תִּשְׁמֹ֔רוּ וּמִקְדָּשִׁ֖י תִּירָ֑אוּ אֲנִ֖י יְהוָֽה׃ ",
        "versenonikud": "את שבתתי תשמרו ומקדשי תיראו אני יהוה "
    },
    {
        "bookchapter": "ויקרא",
        "chapter": "כו",
        "versechapter": "ג",
        "bookseder": "ויקרא",
        "seder": "כב",
        "verseseder": "א",
        "parasha": "בחקתי",
        "versenikud": "אִם־ בְּחֻקֹּתַ֖י תֵּלֵ֑כוּ וְאֶת־ מִצְוֺתַ֣י תִּשְׁמְר֔וּ וַעֲשִׂיתֶ֖ם אֹתָֽם׃ ",
        "versenonikud": "אם בחקתי תלכו ואת מצותי תשמרו ועשיתם אתם "
    },
    {
        "bookchapter": "ויקרא",
        "chapter": "כו",
        "versechapter": "ד",
        "bookseder": "ויקרא",
        "seder": "כב",
        "verseseder": "ב",
        "parasha": "בחקתי",
        "versenikud": "וְנָתַתִּ֥י גִשְׁמֵיכֶ֖ם בְּעִתָּ֑ם וְנָתְנָ֤ה הָאָ֙רֶץ֙ יְבוּלָ֔הּ וְעֵ֥ץ הַשָּׂדֶ֖ה יִתֵּ֥ן פִּרְיֽוֹ׃ ",
        "versenonikud": "ונתתי גשמיכם בעתם ונתנה הארץ יבולה ועץ השדה יתן פריו "
    },
    {
        "bookchapter": "ויקרא",
        "chapter": "כו",
        "versechapter": "ה",
        "bookseder": "ויקרא",
        "seder": "כב",
        "verseseder": "ג",
        "parasha": "בחקתי",
        "versenikud": "וְהִשִּׂ֨יג לָכֶ֥ם דַּ֙יִשׁ֙ אֶת־ בָּצִ֔יר וּבָצִ֖יר יַשִּׂ֣יג אֶת־ זָ֑רַע וַאֲכַלְתֶּ֤ם לַחְמְכֶם֙ לָשֹׂ֔בַע וִֽישַׁבְתֶּ֥ם לָבֶ֖טַח בְּאַרְצְכֶֽם׃ ",
        "versenonikud": "והשיג לכם דיש את בציר ובציר ישיג את זרע ואכלתם לחמכם לשבע וישבתם לבטח בארצכם "
    },
    {
        "bookchapter": "ויקרא",
        "chapter": "כו",
        "versechapter": "ו",
        "bookseder": "ויקרא",
        "seder": "כב",
        "verseseder": "ד",
        "parasha": "בחקתי",
        "versenikud": "וְנָתַתִּ֤י שָׁלוֹם֙ בָּאָ֔רֶץ וּשְׁכַבְתֶּ֖ם וְאֵ֣ין מַחֲרִ֑יד וְהִשְׁבַּתִּ֞י חַיָּ֤ה רָעָה֙ מִן־ הָאָ֔רֶץ וְחֶ֖רֶב לֹא־ תַעֲבֹ֥ר בְּאַרְצְכֶֽם׃ ",
        "versenonikud": "ונתתי שלום בארץ ושכבתם ואין מחריד והשבתי חיה רעה מן הארץ וחרב לא תעבר בארצכם "
    },
    {
        "bookchapter": "ויקרא",
        "chapter": "כו",
        "versechapter": "ז",
        "bookseder": "ויקרא",
        "seder": "כב",
        "verseseder": "ה",
        "parasha": "בחקתי",
        "versenikud": "וּרְדַפְתֶּ֖ם אֶת־ אֹיְבֵיכֶ֑ם וְנָפְל֥וּ לִפְנֵיכֶ֖ם לֶחָֽרֶב ",
        "versenonikud": "ורדפתם את איביכם ונפלו לפניכם לחרב "
    },
    {
        "bookchapter": "ויקרא",
        "chapter": "כו",
        "versechapter": "ח",
        "bookseder": "ויקרא",
        "seder": "כב",
        "verseseder": "ו",
        "parasha": "בחקתי",
        "versenikud": "וְרָדְפ֨וּ מִכֶּ֤ם חֲמִשָּׁה֙ מֵאָ֔ה וּמֵאָ֥ה מִכֶּ֖ם רְבָבָ֣ה יִרְדֹּ֑פוּ וְנָפְל֧וּ אֹיְבֵיכֶ֛ם לִפְנֵיכֶ֖ם לֶחָֽרֶב׃ ",
        "versenonikud": "ורדפו מכם חמשה מאה ומאה מכם רבבה ירדפו ונפלו איביכם לפניכם לחרב "
    },
    {
        "bookchapter": "ויקרא",
        "chapter": "כו",
        "versechapter": "ט",
        "bookseder": "ויקרא",
        "seder": "כב",
        "verseseder": "ז",
        "parasha": "בחקתי",
        "versenikud": "וּפָנִ֣יתִי אֲלֵיכֶ֔ם וְהִפְרֵיתִ֣י אֶתְכֶ֔ם וְהִרְבֵּיתִ֖י אֶתְכֶ֑ם וַהֲקִימֹתִ֥י אֶת־ בְּרִיתִ֖י אִתְּכֶֽם׃ ",
        "versenonikud": "ופניתי אליכם והפריתי אתכם והרביתי אתכם והקימתי את בריתי אתכם "
    },
    {
        "bookchapter": "ויקרא",
        "chapter": "כו",
        "versechapter": "י",
        "bookseder": "ויקרא",
        "seder": "כב",
        "verseseder": "ח",
        "parasha": "בחקתי",
        "versenikud": "וַאֲכַלְתֶּ֥ם יָשָׁ֖ן נוֹשָׁ֑ן וְיָשָׁ֕ן מִפְּנֵ֥י חָדָ֖שׁ תּוֹצִֽיאוּ׃ ",
        "versenonikud": "ואכלתם ישן נושן וישן מפני חדש תוציאו "
    },
    {
        "bookchapter": "ויקרא",
        "chapter": "כו",
        "versechapter": "יא",
        "bookseder": "ויקרא",
        "seder": "כב",
        "verseseder": "ט",
        "parasha": "בחקתי",
        "versenikud": "וְנָתַתִּ֥י מִשְׁכָּנִ֖י בְּתוֹכְכֶ֑ם וְלֹֽא־ תִגְעַ֥ל נַפְשִׁ֖י אֶתְכֶֽם׃ ",
        "versenonikud": "ונתתי משכני בתוככם ולא תגעל נפשי אתכם "
    },
    {
        "bookchapter": "ויקרא",
        "chapter": "כו",
        "versechapter": "יב",
        "bookseder": "ויקרא",
        "seder": "כב",
        "verseseder": "י",
        "parasha": "בחקתי",
        "versenikud": "וְהִתְהַלַּכְתִּי֙ בְּת֣וֹכְכֶ֔ם וְהָיִ֥יתִי לָכֶ֖ם לֵֽאלֹהִ֑ים וְאַתֶּ֖ם תִּהְיוּ־ לִ֥י לְעָֽם׃ ",
        "versenonikud": "והתהלכתי בתוככם והייתי לכם לאלהים ואתם תהיו לי לעם "
    },
    {
        "bookchapter": "ויקרא",
        "chapter": "כו",
        "versechapter": "יג",
        "bookseder": "ויקרא",
        "seder": "כב",
        "verseseder": "יא",
        "parasha": "בחקתי",
        "versenikud": "אֲנִ֞י יְהוָ֣ה אֱלֹֽהֵיכֶ֗ם אֲשֶׁ֨ר הוֹצֵ֤אתִי אֶתְכֶם֙ מֵאֶ֣רֶץ מִצְרַ֔יִם מִֽהְיֹ֥ת לָהֶ֖ם עֲבָדִ֑ים וָאֶשְׁבֹּר֙ מֹטֹ֣ת עֻלְּכֶ֔ם וָאוֹלֵ֥ךְ אֶתְכֶ֖ם קֽוֹמְמִיּֽוּת׃ ",
        "versenonikud": "אני יהוה אלהיכם אשר הוצאתי אתכם מארץ מצרים מהית להם עבדים ואשבר מטת עלכם ואולך אתכם קוממיות "
    },
    {
        "bookchapter": "ויקרא",
        "chapter": "כו",
        "versechapter": "יד",
        "bookseder": "ויקרא",
        "seder": "כב",
        "verseseder": "יב",
        "parasha": "בחקתי",
        "versenikud": "וְאִם־ לֹ֥א תִשְׁמְע֖וּ לִ֑י וְלֹ֣א תַעֲשׂ֔וּ אֵ֥ת כָּל־ הַמִּצְוֺ֖ת הָאֵֽלֶּה׃ ",
        "versenonikud": "ואם לא תשמעו לי ולא תעשו את כל המצות האלה "
    },
    {
        "bookchapter": "ויקרא",
        "chapter": "כו",
        "versechapter": "טו",
        "bookseder": "ויקרא",
        "seder": "כב",
        "verseseder": "יג",
        "parasha": "בחקתי",
        "versenikud": "וְאִם־ בְּחֻקֹּתַ֣י תִּמְאָ֔סוּ וְאִ֥ם אֶת־ מִשְׁפָּטַ֖י תִּגְעַ֣ל נַפְשְׁכֶ֑ם לְבִלְתִּ֤י עֲשׂוֹת֙ אֶת־ כָּל־ מִצְוֺתַ֔י לְהַפְרְכֶ֖ם אֶת־ בְּרִיתִֽי׃ ",
        "versenonikud": "ואם בחקתי תמאסו ואם את משפטי תגעל נפשכם לבלתי עשות את כל מצותי להפרכם את בריתי "
    },
    {
        "bookchapter": "ויקרא",
        "chapter": "כו",
        "versechapter": "טז",
        "bookseder": "ויקרא",
        "seder": "כב",
        "verseseder": "יד",
        "parasha": "בחקתי",
        "versenikud": "אַף־ אֲנִ֞י אֶֽעֱשֶׂה־ זֹּ֣את לָכֶ֗ם וְהִפְקַדְתִּ֨י עֲלֵיכֶ֤ם בֶּֽהָלָה֙ אֶת־ הַשַּׁחֶ֣פֶת וְאֶת־ הַקַּדַּ֔חַת מְכַלּ֥וֹת עֵינַ֖יִם וּמְדִיבֹ֣ת נָ֑פֶשׁ וּזְרַעְתֶּ֤ם לָרִיק֙ זַרְעֲכֶ֔ם וַאֲכָלֻ֖הוּ אֹיְבֵיכֶֽם׃ ",
        "versenonikud": "אף אני אעשה זאת לכם והפקדתי עליכם בהלה את השחפת ואת הקדחת מכלות עינים ומדיבת נפש וזרעתם לריק זרעכם ואכלהו איביכם "
    },
    {
        "bookchapter": "ויקרא",
        "chapter": "כו",
        "versechapter": "יז",
        "bookseder": "ויקרא",
        "seder": "כב",
        "verseseder": "טו",
        "parasha": "בחקתי",
        "versenikud": "וְנָתַתִּ֤י פָנַי֙ בָּכֶ֔ם וְנִגַּפְתֶּ֖ם לִפְנֵ֣י אֹיְבֵיכֶ֑ם וְרָד֤וּ בָכֶם֙ שֹֽׂנְאֵיכֶ֔ם וְנַסְתֶּ֖ם וְאֵין־ רֹדֵ֥ף אֶתְכֶֽם׃ ",
        "versenonikud": "ונתתי פני בכם ונגפתם לפני איביכם ורדו בכם שנאיכם ונסתם ואין רדף אתכם "
    },
    {
        "bookchapter": "ויקרא",
        "chapter": "כו",
        "versechapter": "יח",
        "bookseder": "ויקרא",
        "seder": "כב",
        "verseseder": "טז",
        "parasha": "בחקתי",
        "versenikud": "וְאִ֨ם־ עַד־ אֵ֔לֶּה לֹ֥א תִשְׁמְע֖וּ לִ֑י וְיָסַפְתִּי֙ לְיַסְּרָ֣ה אֶתְכֶ֔ם שֶׁ֖בַע עַל־ חַטֹּאתֵיכֶֽם׃ ",
        "versenonikud": "ואם עד אלה לא תשמעו לי ויספתי ליסרה אתכם שבע על חטאתיכם "
    },
    {
        "bookchapter": "ויקרא",
        "chapter": "כו",
        "versechapter": "יט",
        "bookseder": "ויקרא",
        "seder": "כב",
        "verseseder": "יז",
        "parasha": "בחקתי",
        "versenikud": "וְשָׁבַרְתִּ֖י אֶת־ גְּא֣וֹן עֻזְּכֶ֑ם וְנָתַתִּ֤י אֶת־ שְׁמֵיכֶם֙ כַּבַּרְזֶ֔ל וְאֶֽת־ אַרְצְכֶ֖ם כַּנְּחֻשָֽׁה׃ ",
        "versenonikud": "ושברתי את גאון עזכם ונתתי את שמיכם כברזל ואת ארצכם כנחשה "
    },
    {
        "bookchapter": "ויקרא",
        "chapter": "כו",
        "versechapter": "כ",
        "bookseder": "ויקרא",
        "seder": "כב",
        "verseseder": "יח",
        "parasha": "בחקתי",
        "versenikud": "וְתַ֥ם לָרִ֖יק כֹּחֲכֶ֑ם וְלֹֽא־ תִתֵּ֤ן אַרְצְכֶם֙ אֶת־ יְבוּלָ֔הּ וְעֵ֣ץ הָאָ֔רֶץ לֹ֥א יִתֵּ֖ן פִּרְיֽוֹ׃ ",
        "versenonikud": "ותם לריק כחכם ולא תתן ארצכם את יבולה ועץ הארץ לא יתן פריו "
    },
    {
        "bookchapter": "ויקרא",
        "chapter": "כו",
        "versechapter": "כא",
        "bookseder": "ויקרא",
        "seder": "כב",
        "verseseder": "יט",
        "parasha": "בחקתי",
        "versenikud": "וְאִם־ תֵּֽלְכ֤וּ עִמִּי֙ קֶ֔רִי וְלֹ֥א תֹאב֖וּ לִשְׁמֹ֣עַֽ לִ֑י וְיָסַפְתִּ֤י עֲלֵיכֶם֙ מַכָּ֔ה שֶׁ֖בַע כְּחַטֹּאתֵיכֶֽם׃ ",
        "versenonikud": "ואם תלכו עמי קרי ולא תאבו לשמע לי ויספתי עליכם מכה שבע כחטאתיכם "
    },
    {
        "bookchapter": "ויקרא",
        "chapter": "כו",
        "versechapter": "כב",
        "bookseder": "ויקרא",
        "seder": "כב",
        "verseseder": "כ",
        "parasha": "בחקתי",
        "versenikud": "וְהִשְׁלַחְתִּ֨י בָכֶ֜ם אֶת־ חַיַּ֤ת הַשָּׂדֶה֙ וְשִׁכְּלָ֣ה אֶתְכֶ֔ם וְהִכְרִ֙יתָה֙ אֶת־ בְּהֶמְתְּכֶ֔ם וְהִמְעִ֖יטָה אֶתְכֶ֑ם וְנָשַׁ֖מּוּ דַּרְכֵיכֶֽם׃ ",
        "versenonikud": "והשלחתי בכם את חית השדה ושכלה אתכם והכריתה את בהמתכם והמעיטה אתכם ונשמו דרכיכם "
    },
    {
        "bookchapter": "ויקרא",
        "chapter": "כו",
        "versechapter": "כג",
        "bookseder": "ויקרא",
        "seder": "כב",
        "verseseder": "כא",
        "parasha": "בחקתי",
        "versenikud": "וְאִ֨ם־ בְּאֵ֔לֶּה לֹ֥א תִוָּסְר֖וּ לִ֑י וַהֲלַכְתֶּ֥ם עִמִּ֖י קֶֽרִי׃ ",
        "versenonikud": "ואם באלה לא תוסרו לי והלכתם עמי קרי "
    },
    {
        "bookchapter": "ויקרא",
        "chapter": "כו",
        "versechapter": "כד",
        "bookseder": "ויקרא",
        "seder": "כב",
        "verseseder": "כב",
        "parasha": "בחקתי",
        "versenikud": "וְהָלַכְתִּ֧י אַף־ אֲנִ֛י עִמָּכֶ֖ם בְּקֶ֑רִי וְהִכֵּיתִ֤י אֶתְכֶם֙ גַּם־ אָ֔נִי שֶׁ֖בַע עַל־ חַטֹּאתֵיכֶֽם׃ ",
        "versenonikud": "והלכתי אף אני עמכם בקרי והכיתי אתכם גם אני שבע על חטאתיכם "
    },
    {
        "bookchapter": "ויקרא",
        "chapter": "כו",
        "versechapter": "כה",
        "bookseder": "ויקרא",
        "seder": "כב",
        "verseseder": "כג",
        "parasha": "בחקתי",
        "versenikud": "וְהֵבֵאתִ֨י עֲלֵיכֶ֜ם חֶ֗רֶב נֹקֶ֙מֶת֙ נְקַם־ בְּרִ֔ית וְנֶאֱסַפְתֶּ֖ם אֶל־ עָרֵיכֶ֑ם וְשִׁלַּ֤חְתִּי דֶ֙בֶר֙ בְּת֣וֹכְכֶ֔ם וְנִתַּתֶּ֖ם בְּיַד־ אוֹיֵֽב׃ ",
        "versenonikud": "והבאתי עליכם חרב נקמת נקם ברית ונאספתם אל עריכם ושלחתי דבר בתוככם ונתתם ביד אויב "
    },
    {
        "bookchapter": "ויקרא",
        "chapter": "כו",
        "versechapter": "כו",
        "bookseder": "ויקרא",
        "seder": "כב",
        "verseseder": "כד",
        "parasha": "בחקתי",
        "versenikud": "בְּשִׁבְרִ֣י לָכֶם֮ מַטֵּה־ לֶחֶם֒ וְ֠אָפוּ עֶ֣שֶׂר נָשִׁ֤ים לַחְמְכֶם֙ בְּתַנּ֣וּר אֶחָ֔ד וְהֵשִׁ֥יבוּ לַחְמְכֶ֖ם בַּמִּשְׁקָ֑ל וַאֲכַלְתֶּ֖ם וְלֹ֥א תִשְׂבָּֽעוּ׃ ",
        "versenonikud": "בשברי לכם מטה לחם ואפו עשר נשים לחמכם בתנור אחד והשיבו לחמכם במשקל ואכלתם ולא תשבעו "
    },
    {
        "bookchapter": "ויקרא",
        "chapter": "כו",
        "versechapter": "כז",
        "bookseder": "ויקרא",
        "seder": "כב",
        "verseseder": "כה",
        "parasha": "בחקתי",
        "versenikud": "וְאִ֨ם־ בְּזֹ֔את לֹ֥א תִשְׁמְע֖וּ לִ֑י וַהֲלַכְתֶּ֥ם עִמִּ֖י בְּקֶֽרִי׃ ",
        "versenonikud": "ואם בזאת לא תשמעו לי והלכתם עמי בקרי "
    },
    {
        "bookchapter": "ויקרא",
        "chapter": "כו",
        "versechapter": "כח",
        "bookseder": "ויקרא",
        "seder": "כב",
        "verseseder": "כו",
        "parasha": "בחקתי",
        "versenikud": "וְהָלַכְתִּ֥י עִמָּכֶ֖ם בַּחֲמַת־ קֶ֑רִי וְיִסַּרְתִּ֤י אֶתְכֶם֙ אַף־ אָ֔נִי שֶׁ֖בַע עַל־ חַטֹּאתֵיכֶם׃ ",
        "versenonikud": "והלכתי עמכם בחמת קרי ויסרתי אתכם אף אני שבע על חטאתיכם "
    },
    {
        "bookchapter": "ויקרא",
        "chapter": "כו",
        "versechapter": "כט",
        "bookseder": "ויקרא",
        "seder": "כב",
        "verseseder": "כז",
        "parasha": "בחקתי",
        "versenikud": "וַאֲכַלְתֶּ֖ם בְּשַׂ֣ר בְּנֵיכֶ֑ם וּבְשַׂ֥ר בְּנֹתֵיכֶ֖ם תֹּאכֵֽלוּ׃ ",
        "versenonikud": "ואכלתם בשר בניכם ובשר בנתיכם תאכלו "
    },
    {
        "bookchapter": "ויקרא",
        "chapter": "כו",
        "versechapter": "ל",
        "bookseder": "ויקרא",
        "seder": "כב",
        "verseseder": "כח",
        "parasha": "בחקתי",
        "versenikud": "וְהִשְׁמַדְתִּ֞י אֶת־ בָּמֹֽתֵיכֶ֗ם וְהִכְרַתִּי֙ אֶת־ חַמָּ֣נֵיכֶ֔ם וְנָֽתַתִּי֙ אֶת־ פִּגְרֵיכֶ֔ם עַל־ פִּגְרֵ֖י גִּלּוּלֵיכֶ֑ם וְגָעֲלָ֥ה נַפְשִׁ֖י אֶתְכֶֽם׃ ",
        "versenonikud": "והשמדתי את במתיכם והכרתי את חמניכם ונתתי את פגריכם על פגרי גלוליכם וגעלה נפשי אתכם "
    },
    {
        "bookchapter": "ויקרא",
        "chapter": "כו",
        "versechapter": "לא",
        "bookseder": "ויקרא",
        "seder": "כב",
        "verseseder": "כט",
        "parasha": "בחקתי",
        "versenikud": "וְנָתַתִּ֤י אֶת־ עָֽרֵיכֶם֙ חָרְבָּ֔ה וַהֲשִׁמּוֹתִ֖י אֶת־ מִקְדְּשֵׁיכֶ֑ם וְלֹ֣א אָרִ֔יחַ בְּרֵ֖יחַ נִיחֹֽחֲכֶֽם׃ ",
        "versenonikud": "ונתתי את עריכם חרבה והשמותי את מקדשיכם ולא אריח בריח ניחחכם "
    },
    {
        "bookchapter": "ויקרא",
        "chapter": "כו",
        "versechapter": "לב",
        "bookseder": "ויקרא",
        "seder": "כב",
        "verseseder": "ל",
        "parasha": "בחקתי",
        "versenikud": "וַהֲשִׁמֹּתִ֥י אֲנִ֖י אֶת־ הָאָ֑רֶץ וְשָֽׁמְמ֤וּ עָלֶ֙יהָ֙ אֹֽיְבֵיכֶ֔ם הַיֹּשְׁבִ֖ים בָּֽהּ׃ ",
        "versenonikud": "והשמתי אני את הארץ ושממו עליה איביכם הישבים בה "
    },
    {
        "bookchapter": "ויקרא",
        "chapter": "כו",
        "versechapter": "לג",
        "bookseder": "ויקרא",
        "seder": "כב",
        "verseseder": "לא",
        "parasha": "בחקתי",
        "versenikud": "וְאֶתְכֶם֙ אֱזָרֶ֣ה בַגּוֹיִ֔ם וַהֲרִיקֹתִ֥י אַחֲרֵיכֶ֖ם חָ֑רֶב וְהָיְתָ֤ה אַרְצְכֶם֙ שְׁמָמָ֔ה וְעָרֵיכֶ֖ם יִהְי֥וּ חָרְבָּֽה׃ ",
        "versenonikud": "ואתכם אזרה בגוים והריקתי אחריכם חרב והיתה ארצכם שממה ועריכם יהיו חרבה "
    },
    {
        "bookchapter": "ויקרא",
        "chapter": "כו",
        "versechapter": "לד",
        "bookseder": "ויקרא",
        "seder": "כב",
        "verseseder": "לב",
        "parasha": "בחקתי",
        "versenikud": "אָז֩ תִּרְצֶ֨ה הָאָ֜רֶץ אֶת־ שַׁבְּתֹתֶ֗יהָ כֹּ֚ל יְמֵ֣י הֳשַׁמָּ֔ה וְאַתֶּ֖ם בְּאֶ֣רֶץ אֹיְבֵיכֶ֑ם אָ֚ז תִּשְׁבַּ֣ת הָאָ֔רֶץ וְהִרְצָ֖ת אֶת־ שַׁבְּתֹתֶֽיהָ׃ ",
        "versenonikud": "אז תרצה הארץ את שבתתיה כל ימי השמה ואתם בארץ איביכם אז תשבת הארץ והרצת את שבתתיה "
    },
    {
        "bookchapter": "ויקרא",
        "chapter": "כו",
        "versechapter": "לה",
        "bookseder": "ויקרא",
        "seder": "כב",
        "verseseder": "לג",
        "parasha": "בחקתי",
        "versenikud": "כָּל־ יְמֵ֥י הָשַּׁמָּ֖ה תִּשְׁבֹּ֑ת אֵ֣ת אֲשֶׁ֧ר לֹֽא־ שָׁבְתָ֛ה בְּשַׁבְּתֹתֵיכֶ֖ם בְּשִׁבְתְּכֶ֥ם עָלֶֽיהָ׃ ",
        "versenonikud": "כל ימי השמה תשבת את אשר לא שבתה בשבתתיכם בשבתכם עליה "
    },
    {
        "bookchapter": "ויקרא",
        "chapter": "כו",
        "versechapter": "לו",
        "bookseder": "ויקרא",
        "seder": "כב",
        "verseseder": "לד",
        "parasha": "בחקתי",
        "versenikud": "וְהַנִּשְׁאָרִ֣ים בָּכֶ֔ם וְהֵבֵ֤אתִי מֹ֙רֶךְ֙ בִּלְבָבָ֔ם בְּאַרְצֹ֖ת אֹיְבֵיהֶ֑ם וְרָדַ֣ף אֹתָ֗ם ק֚וֹל עָלֶ֣ה נִדָּ֔ף וְנָס֧וּ מְנֻֽסַת־ חֶ֛רֶב וְנָפְל֖וּ וְאֵ֥ין רֹדֵֽף׃ ",
        "versenonikud": "והנשארים בכם והבאתי מרך בלבבם בארצת איביהם ורדף אתם קול עלה נדף ונסו מנסת חרב ונפלו ואין רדף "
    },
    {
        "bookchapter": "ויקרא",
        "chapter": "כו",
        "versechapter": "לז",
        "bookseder": "ויקרא",
        "seder": "כב",
        "verseseder": "לה",
        "parasha": "בחקתי",
        "versenikud": "וְכָשְׁל֧וּ אִישׁ־ בְּאָחִ֛יו כְּמִפְּנֵי־ חֶ֖רֶב וְרֹדֵ֣ף אָ֑יִן וְלֹא־ תִֽהְיֶ֤ה לָכֶם֙ תְּקוּמָ֔ה לִפְנֵ֖י אֹֽיְבֵיכֶֽם׃ ",
        "versenonikud": "וכשלו איש באחיו כמפני חרב ורדף אין ולא תהיה לכם תקומה לפני איביכם "
    },
    {
        "bookchapter": "ויקרא",
        "chapter": "כו",
        "versechapter": "לח",
        "bookseder": "ויקרא",
        "seder": "כב",
        "verseseder": "לו",
        "parasha": "בחקתי",
        "versenikud": "וַאֲבַדְתֶּ֖ם בַּגּוֹיִ֑ם וְאָכְלָ֣ה אֶתְכֶ֔ם אֶ֖רֶץ אֹיְבֵיכֶֽם׃ ",
        "versenonikud": "ואבדתם בגוים ואכלה אתכם ארץ איביכם "
    },
    {
        "bookchapter": "ויקרא",
        "chapter": "כו",
        "versechapter": "לט",
        "bookseder": "ויקרא",
        "seder": "כב",
        "verseseder": "לז",
        "parasha": "בחקתי",
        "versenikud": "וְהַנִּשְׁאָרִ֣ים בָּכֶ֗ם יִמַּ֙קּוּ֙ בַּֽעֲוֺנָ֔ם בְּאַרְצֹ֖ת אֹיְבֵיכֶ֑ם וְאַ֛ף בַּעֲוֺנֹ֥ת אֲבֹתָ֖ם אִתָּ֥ם יִמָּֽקּוּ׃ ",
        "versenonikud": "והנשארים בכם ימקו בעונם בארצת איביכם ואף בעונת אבתם אתם ימקו "
    },
    {
        "bookchapter": "ויקרא",
        "chapter": "כו",
        "versechapter": "מ",
        "bookseder": "ויקרא",
        "seder": "כב",
        "verseseder": "לח",
        "parasha": "בחקתי",
        "versenikud": "וְהִתְוַדּ֤וּ אֶת־ עֲוֺנָם֙ וְאֶת־ עֲוֺ֣ן אֲבֹתָ֔ם בְּמַעֲלָ֖ם אֲשֶׁ֣ר מָֽעֲלוּ־ בִ֑י וְאַ֕ף אֲשֶׁר־ הָֽלְכ֥וּ עִמִּ֖י בְּקֶֽרִי׃ ",
        "versenonikud": "והתודו את עונם ואת עון אבתם במעלם אשר מעלו בי ואף אשר הלכו עמי בקרי "
    },
    {
        "bookchapter": "ויקרא",
        "chapter": "כו",
        "versechapter": "מא",
        "bookseder": "ויקרא",
        "seder": "כב",
        "verseseder": "לט",
        "parasha": "בחקתי",
        "versenikud": "אַף־ אֲנִ֗י אֵלֵ֤ךְ עִמָּם֙ בְּקֶ֔רִי וְהֵבֵאתִ֣י אֹתָ֔ם בְּאֶ֖רֶץ אֹיְבֵיהֶ֑ם אוֹ־ אָ֣ז יִכָּנַ֗ע לְבָבָם֙ הֶֽעָרֵ֔ל וְאָ֖ז יִרְצ֥וּ אֶת־ עֲוֺנָֽם׃ ",
        "versenonikud": "אף אני אלך עמם בקרי והבאתי אתם בארץ איביהם או אז יכנע לבבם הערל ואז ירצו את עונם "
    },
    {
        "bookchapter": "ויקרא",
        "chapter": "כו",
        "versechapter": "מב",
        "bookseder": "ויקרא",
        "seder": "כב",
        "verseseder": "מ",
        "parasha": "בחקתי",
        "versenikud": "וְזָכַרְתִּ֖י אֶת־ בְּרִיתִ֣י יַעֲק֑וֹב וְאַף֩ אֶת־ בְּרִיתִ֨י יִצְחָ֜ק וְאַ֨ף אֶת־ בְּרִיתִ֧י אַבְרָהָ֛ם אֶזְכֹּ֖ר וְהָאָ֥רֶץ אֶזְכֹּֽר׃ ",
        "versenonikud": "וזכרתי את בריתי יעקוב ואף את בריתי יצחק ואף את בריתי אברהם אזכר והארץ אזכר "
    },
    {
        "bookchapter": "ויקרא",
        "chapter": "כו",
        "versechapter": "מג",
        "bookseder": "ויקרא",
        "seder": "כב",
        "verseseder": "מא",
        "parasha": "בחקתי",
        "versenikud": "וְהָאָרֶץ֩ תֵּעָזֵ֨ב מֵהֶ֜ם וְתִ֣רֶץ אֶת־ שַׁבְּתֹתֶ֗יהָ בָּהְשַׁמָּה֙ מֵהֶ֔ם וְהֵ֖ם יִרְצ֣וּ אֶת־ עֲוֺנָ֑ם יַ֣עַן וּבְיַ֔עַן בְּמִשְׁפָּטַ֣י מָאָ֔סוּ וְאֶת־ חֻקֹּתַ֖י גָּעֲלָ֥ה נַפְשָֽׁם׃ ",
        "versenonikud": "והארץ תעזב מהם ותרץ את שבתתיה בהשמה מהם והם ירצו את עונם יען וביען במשפטי מאסו ואת חקתי געלה נפשם "
    },
    {
        "bookchapter": "ויקרא",
        "chapter": "כו",
        "versechapter": "מד",
        "bookseder": "ויקרא",
        "seder": "כב",
        "verseseder": "מב",
        "parasha": "בחקתי",
        "versenikud": "וְאַף־ גַּם־ זֹ֠את בִּֽהְיוֹתָ֞ם בְּאֶ֣רֶץ אֹֽיְבֵיהֶ֗ם לֹֽא־ מְאַסְתִּ֤ים וְלֹֽא־ גְעַלְתִּים֙ לְכַלֹּתָ֔ם לְהָפֵ֥ר בְּרִיתִ֖י אִתָּ֑ם כִּ֛י אֲנִ֥י יְהוָ֖ה אֱלֹהֵיהֶֽם׃ ",
        "versenonikud": "ואף גם זאת בהיותם בארץ איביהם לא מאסתים ולא געלתים לכלתם להפר בריתי אתם כי אני יהוה אלהיהם "
    },
    {
        "bookchapter": "ויקרא",
        "chapter": "כו",
        "versechapter": "מה",
        "bookseder": "ויקרא",
        "seder": "כב",
        "verseseder": "מג",
        "parasha": "בחקתי",
        "versenikud": "וְזָכַרְתִּ֥י לָהֶ֖ם בְּרִ֣ית רִאשֹׁנִ֑ים אֲשֶׁ֣ר הוֹצֵֽאתִי־ אֹתָם֩ מֵאֶ֨רֶץ מִצְרַ֜יִם לְעֵינֵ֣י הַגּוֹיִ֗ם לִהְיֹ֥ת לָהֶ֛ם לֵאלֹהִ֖ים אֲנִ֥י יְהוָֽה׃ ",
        "versenonikud": "וזכרתי להם ברית ראשנים אשר הוצאתי אתם מארץ מצרים לעיני הגוים להית להם לאלהים אני יהוה "
    },
    {
        "bookchapter": "ויקרא",
        "chapter": "כו",
        "versechapter": "מו",
        "bookseder": "ויקרא",
        "seder": "כב",
        "verseseder": "מד",
        "parasha": "בחקתי",
        "versenikud": "אֵ֠לֶּה הַֽחֻקִּ֣ים וְהַמִּשְׁפָּטִים֮ וְהַתּוֹרֹת֒ אֲשֶׁר֙ נָתַ֣ן יְהוָ֔ה בֵּינ֕וֹ וּבֵ֖ין בְּנֵ֣י יִשְׂרָאֵ֑ל בְּהַ֥ר סִינַ֖י בְּיַד־ מֹשֶֽׁה׃ ",
        "versenonikud": "אלה החקים והמשפטים והתורת אשר נתן יהוה בינו ובין בני ישראל בהר סיני ביד משה "
    }
]