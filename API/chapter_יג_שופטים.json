[
    {
        "bookchapter": "שופטים",
        "chapter": "יג",
        "versechapter": "א",
        "bookseder": "שופטים",
        "seder": "ט",
        "verseseder": "כה",
        "versenikud": "וַיֹּסִ֙פוּ֙ בְּנֵ֣י יִשְׂרָאֵ֔ל לַעֲשׂ֥וֹת הָרַ֖ע בְּעֵינֵ֣י יְהוָ֑ה וַיִּתְּנֵ֧ם יְהוָ֛ה בְּיַד־ פְּלִשְׁתִּ֖ים אַרְבָּעִ֥ים שָׁנָֽה׃ ",
        "versenonikud": "ויספו בני ישראל לעשות הרע בעיני יהוה ויתנם יהוה ביד פלשתים ארבעים שנה "
    },
    {
        "bookchapter": "שופטים",
        "chapter": "יג",
        "versechapter": "ב",
        "bookseder": "שופטים",
        "seder": "ט",
        "verseseder": "כו",
        "versenikud": "וַיְהִי֩ אִ֨ישׁ אֶחָ֧ד מִצָּרְעָ֛ה מִמִּשְׁפַּ֥חַת הַדָּנִ֖י וּשְׁמ֣וֹ מָנ֑וֹחַ וְאִשְׁתּ֥וֹ עֲקָרָ֖ה וְלֹ֥א יָלָֽדָה׃ ",
        "versenonikud": "ויהי איש אחד מצרעה ממשפחת הדני ושמו מנוח ואשתו עקרה ולא ילדה "
    },
    {
        "bookchapter": "שופטים",
        "chapter": "יג",
        "versechapter": "ג",
        "bookseder": "שופטים",
        "seder": "ט",
        "verseseder": "כז",
        "versenikud": "וַיֵּרָ֥א מַלְאַךְ־ יְהוָ֖ה אֶל־ הָאִשָּׁ֑ה וַיֹּ֣אמֶר אֵלֶ֗יהָ הִנֵּה־ נָ֤א אַתְּ־ עֲקָרָה֙ וְלֹ֣א יָלַ֔דְתְּ וְהָרִ֖ית וְיָלַ֥דְתְּ בֵּֽן׃ ",
        "versenonikud": "וירא מלאך יהוה אל האשה ויאמר אליה הנה נא את עקרה ולא ילדת והרית וילדת בן "
    },
    {
        "bookchapter": "שופטים",
        "chapter": "יג",
        "versechapter": "ד",
        "bookseder": "שופטים",
        "seder": "ט",
        "verseseder": "כח",
        "versenikud": "וְעַתָּה֙ הִשָּׁ֣מְרִי נָ֔א וְאַל־ תִּשְׁתִּ֖י יַ֣יִן וְשֵׁכָ֑ר וְאַל־ תֹּאכְלִ֖י כָּל־ טָמֵֽא׃ ",
        "versenonikud": "ועתה השמרי נא ואל תשתי יין ושכר ואל תאכלי כל טמא "
    },
    {
        "bookchapter": "שופטים",
        "chapter": "יג",
        "versechapter": "ה",
        "bookseder": "שופטים",
        "seder": "ט",
        "verseseder": "כט",
        "versenikud": "כִּי֩ הִנָּ֨ךְ הָרָ֜ה וְיֹלַ֣דְתְּ בֵּ֗ן וּמוֹרָה֙ לֹא־ יַעֲלֶ֣ה עַל־ רֹאשׁ֔וֹ כִּֽי־ נְזִ֧יר אֱלֹהִ֛ים יִהְיֶ֥ה הַנַּ֖עַר מִן־ הַבָּ֑טֶן וְה֗וּא יָחֵ֛ל לְהוֹשִׁ֥יעַ אֶת־ יִשְׂרָאֵ֖ל מִיַּ֥ד פְּלִשְׁתִּֽים׃ ",
        "versenonikud": "כי הנך הרה וילדת בן ומורה לא יעלה על ראשו כי נזיר אלהים יהיה הנער מן הבטן והוא יחל להושיע את ישראל מיד פלשתים "
    },
    {
        "bookchapter": "שופטים",
        "chapter": "יג",
        "versechapter": "ו",
        "bookseder": "שופטים",
        "seder": "ט",
        "verseseder": "ל",
        "versenikud": "וַתָּבֹ֣א הָאִשָּׁ֗ה וַתֹּ֣אמֶר לְאִישָׁהּ֮ לֵאמֹר֒ אִ֤ישׁ הָאֱלֹהִים֙ בָּ֣א אֵלַ֔י וּמַרְאֵ֕הוּ כְּמַרְאֵ֛ה מַלְאַ֥ךְ הָאֱלֹהִ֖ים נוֹרָ֣א מְאֹ֑ד וְלֹ֤א שְׁאִלְתִּ֙יהוּ֙ אֵֽי־ מִזֶּ֣ה ה֔וּא וְאֶת־ שְׁמ֖וֹ לֹֽא־ הִגִּ֥יד לִֽי׃ ",
        "versenonikud": "ותבא האשה ותאמר לאישה לאמר איש האלהים בא אלי ומראהו כמראה מלאך האלהים נורא מאד ולא שאלתיהו אי מזה הוא ואת שמו לא הגיד לי "
    },
    {
        "bookchapter": "שופטים",
        "chapter": "יג",
        "versechapter": "ז",
        "bookseder": "שופטים",
        "seder": "ט",
        "verseseder": "לא",
        "versenikud": "וַיֹּ֣אמֶר לִ֔י הִנָּ֥ךְ הָרָ֖ה וְיֹלַ֣דְתְּ בֵּ֑ן וְעַתָּ֞ה אַל־ תִּשְׁתִּ֣י ׀ יַ֣יִן וְשֵׁכָ֗ר וְאַל־ תֹּֽאכְלִי֙ כָּל־ טֻמְאָ֔ה כִּֽי־ נְזִ֤יר אֱלֹהִים֙ יִהְיֶ֣ה הַנַּ֔עַר מִן־ הַבֶּ֖טֶן עַד־ י֥וֹם מוֹתֽוֹ׃ ",
        "versenonikud": "ויאמר לי הנך הרה וילדת בן ועתה אל תשתי  יין ושכר ואל תאכלי כל טמאה כי נזיר אלהים יהיה הנער מן הבטן עד יום מותו "
    },
    {
        "bookchapter": "שופטים",
        "chapter": "יג",
        "versechapter": "ח",
        "bookseder": "שופטים",
        "seder": "ט",
        "verseseder": "לב",
        "versenikud": "וַיֶּעְתַּ֥ר מָנ֛וֹחַ אֶל־ יְהוָ֖ה וַיֹּאמַ֑ר בִּ֣י אֲדוֹנָ֔י אִ֣ישׁ הָאֱלֹהִ֞ים אֲשֶׁ֣ר שָׁלַ֗חְתָּ יָבוֹא־ נָ֥א עוֹד֙ אֵלֵ֔ינוּ וְיוֹרֵ֕נוּ מַֽה־ נַּעֲשֶׂ֖ה לַנַּ֥עַר הַיּוּלָּֽד׃ ",
        "versenonikud": "ויעתר מנוח אל יהוה ויאמר בי אדוני איש האלהים אשר שלחת יבוא נא עוד אלינו ויורנו מה נעשה לנער היולד "
    },
    {
        "bookchapter": "שופטים",
        "chapter": "יג",
        "versechapter": "ט",
        "bookseder": "שופטים",
        "seder": "ט",
        "verseseder": "לג",
        "versenikud": "וַיִּשְׁמַ֥ע הָאֱלֹהִ֖ים בְּק֣וֹל מָנ֑וֹחַ וַיָּבֹ֣א מַלְאַךְ֩ הָאֱלֹהִ֨ים ע֜וֹד אֶל־ הָאִשָּׁ֗ה וְהִיא֙ יוֹשֶׁ֣בֶת בַּשָּׂדֶ֔ה וּמָנ֥וֹחַ אִישָׁ֖הּ אֵ֥ין עִמָּֽהּ׃ ",
        "versenonikud": "וישמע האלהים בקול מנוח ויבא מלאך האלהים עוד אל האשה והיא יושבת בשדה ומנוח אישה אין עמה "
    },
    {
        "bookchapter": "שופטים",
        "chapter": "יג",
        "versechapter": "י",
        "bookseder": "שופטים",
        "seder": "ט",
        "verseseder": "לד",
        "versenikud": "וַתְּמַהֵר֙ הָֽאִשָּׁ֔ה וַתָּ֖רָץ וַתַּגֵּ֣ד לְאִישָׁ֑הּ וַתֹּ֣אמֶר אֵלָ֔יו הִנֵּ֨ה נִרְאָ֤ה אֵלַי֙ הָאִ֔ישׁ אֲשֶׁר־ בָּ֥א בַיּ֖וֹם אֵלָֽי׃ ",
        "versenonikud": "ותמהר האשה ותרץ ותגד לאישה ותאמר אליו הנה נראה אלי האיש אשר בא ביום אלי "
    },
    {
        "bookchapter": "שופטים",
        "chapter": "יג",
        "versechapter": "יא",
        "bookseder": "שופטים",
        "seder": "ט",
        "verseseder": "לה",
        "versenikud": "וַיָּ֛קָם וַיֵּ֥לֶךְ מָנ֖וֹחַ אַחֲרֵ֣י אִשְׁתּ֑וֹ וַיָּבֹא֙ אֶל־ הָאִ֔ישׁ וַיֹּ֣אמֶר ל֗וֹ הַאַתָּ֥ה הָאִ֛ישׁ אֲשֶׁר־ דִּבַּ֥רְתָּ אֶל־ הָאִשָּׁ֖ה וַיֹּ֥אמֶר אָֽנִי׃ ",
        "versenonikud": "ויקם וילך מנוח אחרי אשתו ויבא אל האיש ויאמר לו האתה האיש אשר דברת אל האשה ויאמר אני "
    },
    {
        "bookchapter": "שופטים",
        "chapter": "יג",
        "versechapter": "יב",
        "bookseder": "שופטים",
        "seder": "ט",
        "verseseder": "לו",
        "versenikud": "וַיֹּ֣אמֶר מָנ֔וֹחַ עַתָּ֖ה יָבֹ֣א דְבָרֶ֑יךָ מַה־ יִּֽהְיֶ֥ה מִשְׁפַּט־ הַנַּ֖עַר וּמַעֲשֵֽׂהוּ׃ ",
        "versenonikud": "ויאמר מנוח עתה יבא דבריך מה יהיה משפט הנער ומעשהו "
    },
    {
        "bookchapter": "שופטים",
        "chapter": "יג",
        "versechapter": "יג",
        "bookseder": "שופטים",
        "seder": "ט",
        "verseseder": "לז",
        "versenikud": "וַיֹּ֛אמֶר מַלְאַ֥ךְ יְהוָ֖ה אֶל־ מָנ֑וֹחַ מִכֹּ֛ל אֲשֶׁר־ אָמַ֥רְתִּי אֶל־ הָאִשָּׁ֖ה תִּשָּׁמֵֽר׃ ",
        "versenonikud": "ויאמר מלאך יהוה אל מנוח מכל אשר אמרתי אל האשה תשמר "
    },
    {
        "bookchapter": "שופטים",
        "chapter": "יג",
        "versechapter": "יד",
        "bookseder": "שופטים",
        "seder": "ט",
        "verseseder": "לח",
        "versenikud": "מִכֹּ֣ל אֲשֶׁר־ יֵצֵא֩ מִגֶּ֨פֶן הַיַּ֜יִן לֹ֣א תֹאכַ֗ל וְיַ֤יִן וְשֵׁכָר֙ אַל־ תֵּ֔שְׁתְּ וְכָל־ טֻמְאָ֖ה אַל־ תֹּאכַ֑ל כֹּ֥ל אֲשֶׁר־ צִוִּיתִ֖יהָ תִּשְׁמֹֽר׃ ",
        "versenonikud": "מכל אשר יצא מגפן היין לא תאכל ויין ושכר אל תשת וכל טמאה אל תאכל כל אשר צויתיה תשמר "
    },
    {
        "bookchapter": "שופטים",
        "chapter": "יג",
        "versechapter": "טו",
        "bookseder": "שופטים",
        "seder": "ט",
        "verseseder": "לט",
        "versenikud": "וַיֹּ֥אמֶר מָנ֖וֹחַ אֶל־ מַלְאַ֣ךְ יְהוָ֑ה נַעְצְרָה־ נָּ֣א אוֹתָ֔ךְ וְנַעֲשֶׂ֥ה לְפָנֶ֖יךָ גְּדִ֥י עִזִּֽים׃ ",
        "versenonikud": "ויאמר מנוח אל מלאך יהוה נעצרה נא אותך ונעשה לפניך גדי עזים "
    },
    {
        "bookchapter": "שופטים",
        "chapter": "יג",
        "versechapter": "טז",
        "bookseder": "שופטים",
        "seder": "ט",
        "verseseder": "מ",
        "versenikud": "וַיֹּאמֶר֩ מַלְאַ֨ךְ יְהוָ֜ה אֶל־ מָנ֗וֹחַ אִם־ תַּעְצְרֵ֙נִי֙ לֹא־ אֹכַ֣ל בְּלַחְמֶ֔ךָ וְאִם־ תַּעֲשֶׂ֣ה עֹלָ֔ה לַיהוָ֖ה תַּעֲלֶ֑נָּה כִּ֚י לֹא־ יָדַ֣ע מָנ֔וֹחַ כִּֽי־ מַלְאַ֥ךְ יְהוָ֖ה הֽוּא׃ ",
        "versenonikud": "ויאמר מלאך יהוה אל מנוח אם תעצרני לא אכל בלחמך ואם תעשה עלה ליהוה תעלנה כי לא ידע מנוח כי מלאך יהוה הוא "
    },
    {
        "bookchapter": "שופטים",
        "chapter": "יג",
        "versechapter": "יז",
        "bookseder": "שופטים",
        "seder": "ט",
        "verseseder": "מא",
        "versenikud": "וַיֹּ֧אמֶר מָנ֛וֹחַ אֶל־ מַלְאַ֥ךְ יְהוָ֖ה מִ֣י שְׁמֶ֑ךָ כִּֽי־ יָבֹ֥א דבריך דְבָרְךָ֖ וְכִבַּדְנֽוּךָ׃ ",
        "versenonikud": "ויאמר מנוח אל מלאך יהוה מי שמך כי יבא דבריך דברך וכבדנוך "
    },
    {
        "bookchapter": "שופטים",
        "chapter": "יג",
        "versechapter": "יח",
        "bookseder": "שופטים",
        "seder": "ט",
        "verseseder": "מב",
        "versenikud": "וַיֹּ֤אמֶר לּוֹ֙ מַלְאַ֣ךְ יְהוָ֔ה לָ֥מָּה זֶּ֖ה תִּשְׁאַ֣ל לִשְׁמִ֑י וְהוּא־ פֶ֛לִאי׃ ",
        "versenonikud": "ויאמר לו מלאך יהוה למה זה תשאל לשמי והוא פלאי "
    },
    {
        "bookchapter": "שופטים",
        "chapter": "יג",
        "versechapter": "יט",
        "bookseder": "שופטים",
        "seder": "ט",
        "verseseder": "מג",
        "versenikud": "וַיִּקַּ֨ח מָנ֜וֹחַ אֶת־ גְּדִ֤י הָעִזִּים֙ וְאֶת־ הַמִּנְחָ֔ה וַיַּ֥עַל עַל־ הַצּ֖וּר לַֽיהוָ֑ה וּמַפְלִ֣א לַעֲשׂ֔וֹת וּמָנ֥וֹחַ וְאִשְׁתּ֖וֹ רֹאִֽים׃ ",
        "versenonikud": "ויקח מנוח את גדי העזים ואת המנחה ויעל על הצור ליהוה ומפלא לעשות ומנוח ואשתו ראים "
    },
    {
        "bookchapter": "שופטים",
        "chapter": "יג",
        "versechapter": "כ",
        "bookseder": "שופטים",
        "seder": "ט",
        "verseseder": "מד",
        "versenikud": "וַיְהִי֩ בַעֲל֨וֹת הַלַּ֜הַב מֵעַ֤ל הַמִּזְבֵּ֙חַ֙ הַשָּׁמַ֔יְמָה וַיַּ֥עַל מַלְאַךְ־ יְהוָ֖ה בְּלַ֣הַב הַמִּזְבֵּ֑חַ וּמָנ֤וֹחַ וְאִשְׁתּוֹ֙ רֹאִ֔ים וַיִּפְּל֥וּ עַל־ פְּנֵיהֶ֖ם אָֽרְצָה׃ ",
        "versenonikud": "ויהי בעלות הלהב מעל המזבח השמימה ויעל מלאך יהוה בלהב המזבח ומנוח ואשתו ראים ויפלו על פניהם ארצה "
    },
    {
        "bookchapter": "שופטים",
        "chapter": "יג",
        "versechapter": "כא",
        "bookseder": "שופטים",
        "seder": "ט",
        "verseseder": "מה",
        "versenikud": "וְלֹא־ יָ֤סַף עוֹד֙ מַלְאַ֣ךְ יְהוָ֔ה לְהֵרָאֹ֖ה אֶל־ מָנ֣וֹחַ וְאֶל־ אִשְׁתּ֑וֹ אָ֚ז יָדַ֣ע מָנ֔וֹחַ כִּֽי־ מַלְאַ֥ךְ יְהוָ֖ה הֽוּא׃ ",
        "versenonikud": "ולא יסף עוד מלאך יהוה להראה אל מנוח ואל אשתו אז ידע מנוח כי מלאך יהוה הוא "
    },
    {
        "bookchapter": "שופטים",
        "chapter": "יג",
        "versechapter": "כב",
        "bookseder": "שופטים",
        "seder": "ט",
        "verseseder": "מו",
        "versenikud": "וַיֹּ֧אמֶר מָנ֛וֹחַ אֶל־ אִשְׁתּ֖וֹ מ֣וֹת נָמ֑וּת כִּ֥י אֱלֹהִ֖ים רָאִֽינוּ׃ ",
        "versenonikud": "ויאמר מנוח אל אשתו מות נמות כי אלהים ראינו "
    },
    {
        "bookchapter": "שופטים",
        "chapter": "יג",
        "versechapter": "כג",
        "bookseder": "שופטים",
        "seder": "ט",
        "verseseder": "מז",
        "versenikud": "וַתֹּ֧אמֶר ל֣וֹ אִשְׁתּ֗וֹ לוּ֩ חָפֵ֨ץ יְהוָ֤ה לַהֲמִיתֵ֙נוּ֙ לֹֽא־ לָקַ֤ח מִיָּדֵ֙נוּ֙ עֹלָ֣ה וּמִנְחָ֔ה וְלֹ֥א הֶרְאָ֖נוּ אֶת־ כָּל־ אֵ֑לֶּה וְכָעֵ֕ת לֹ֥א הִשְׁמִיעָ֖נוּ כָּזֹֽאת׃ ",
        "versenonikud": "ותאמר לו אשתו לו חפץ יהוה להמיתנו לא לקח מידנו עלה ומנחה ולא הראנו את כל אלה וכעת לא השמיענו כזאת "
    },
    {
        "bookchapter": "שופטים",
        "chapter": "יג",
        "versechapter": "כד",
        "bookseder": "שופטים",
        "seder": "י",
        "verseseder": "א",
        "versenikud": "וַתֵּ֤לֶד הָֽאִשָּׁה֙ בֵּ֔ן וַתִּקְרָ֥א אֶת־ שְׁמ֖וֹ שִׁמְשׁ֑וֹן וַיִּגְדַּ֣ל הַנַּ֔עַר וַֽיְבָרְכֵ֖הוּ יְהוָֽה׃ ",
        "versenonikud": "ותלד האשה בן ותקרא את שמו שמשון ויגדל הנער ויברכהו יהוה "
    },
    {
        "bookchapter": "שופטים",
        "chapter": "יג",
        "versechapter": "כה",
        "bookseder": "שופטים",
        "seder": "י",
        "verseseder": "ב",
        "versenikud": "וַתָּ֙חֶל֙ ר֣וּחַ יְהוָ֔ה לְפַעֲמ֖וֹ בְּמַחֲנֵה־ דָ֑ן בֵּ֥ין צָרְעָ֖ה וּבֵ֥ין אֶשְׁתָּאֹֽל׃ ",
        "versenonikud": "ותחל רוח יהוה לפעמו במחנה דן בין צרעה ובין אשתאל "
    }
]