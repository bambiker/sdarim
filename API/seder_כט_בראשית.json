[
    {
        "bookchapter": "בראשית",
        "chapter": "לא",
        "versechapter": "ג",
        "bookseder": "בראשית",
        "seder": "כט",
        "verseseder": "א",
        "parasha": "ויצא",
        "versenikud": "וַיֹּ֤אמֶר יְהוָה֙ אֶֽל־ יַעֲקֹ֔ב שׁ֛וּב אֶל־ אֶ֥רֶץ אֲבוֹתֶ֖יךָ וּלְמוֹלַדְתֶּ֑ךָ וְאֶֽהְיֶ֖ה עִמָּֽךְ׃ ",
        "versenonikud": "ויאמר יהוה אל יעקב שוב אל ארץ אבותיך ולמולדתך ואהיה עמך "
    },
    {
        "bookchapter": "בראשית",
        "chapter": "לא",
        "versechapter": "ד",
        "bookseder": "בראשית",
        "seder": "כט",
        "verseseder": "ב",
        "parasha": "ויצא",
        "versenikud": "וַיִּשְׁלַ֣ח יַעֲקֹ֔ב וַיִּקְרָ֖א לְרָחֵ֣ל וּלְלֵאָ֑ה הַשָּׂדֶ֖ה אֶל־ צֹאנֽוֹ׃ ",
        "versenonikud": "וישלח יעקב ויקרא לרחל וללאה השדה אל צאנו "
    },
    {
        "bookchapter": "בראשית",
        "chapter": "לא",
        "versechapter": "ה",
        "bookseder": "בראשית",
        "seder": "כט",
        "verseseder": "ג",
        "parasha": "ויצא",
        "versenikud": "וַיֹּ֣אמֶר לָהֶ֗ן רֹאֶ֤ה אָנֹכִי֙ אֶת־ פְּנֵ֣י אֲבִיכֶ֔ן כִּֽי־ אֵינֶ֥נּוּ אֵלַ֖י כִּתְמֹ֣ל שִׁלְשֹׁ֑ם וֵֽאלֹהֵ֣י אָבִ֔י הָיָ֖ה עִמָּדִֽי׃ ",
        "versenonikud": "ויאמר להן ראה אנכי את פני אביכן כי איננו אלי כתמל שלשם ואלהי אבי היה עמדי "
    },
    {
        "bookchapter": "בראשית",
        "chapter": "לא",
        "versechapter": "ו",
        "bookseder": "בראשית",
        "seder": "כט",
        "verseseder": "ד",
        "parasha": "ויצא",
        "versenikud": "וְאַתֵּ֖נָה יְדַעְתֶּ֑ן כִּ֚י בְּכָל־ כֹּחִ֔י עָבַ֖דְתִּי אֶת־ אֲבִיכֶֽן׃ ",
        "versenonikud": "ואתנה ידעתן כי בכל כחי עבדתי את אביכן "
    },
    {
        "bookchapter": "בראשית",
        "chapter": "לא",
        "versechapter": "ז",
        "bookseder": "בראשית",
        "seder": "כט",
        "verseseder": "ה",
        "parasha": "ויצא",
        "versenikud": "וַאֲבִיכֶן֙ הֵ֣תֶל בִּ֔י וְהֶחֱלִ֥ף אֶת־ מַשְׂכֻּרְתִּ֖י עֲשֶׂ֣רֶת מֹנִ֑ים וְלֹֽא־ נְתָנ֣וֹ אֱלֹהִ֔ים לְהָרַ֖ע עִמָּדִֽי׃ ",
        "versenonikud": "ואביכן התל בי והחלף את משכרתי עשרת מנים ולא נתנו אלהים להרע עמדי "
    },
    {
        "bookchapter": "בראשית",
        "chapter": "לא",
        "versechapter": "ח",
        "bookseder": "בראשית",
        "seder": "כט",
        "verseseder": "ו",
        "parasha": "ויצא",
        "versenikud": "אִם־ כֹּ֣ה יֹאמַ֗ר נְקֻדִּים֙ יִהְיֶ֣ה שְׂכָרֶ֔ךָ וְיָלְד֥וּ כָל־ הַצֹּ֖אן נְקֻדִּ֑ים וְאִם־ כֹּ֣ה יֹאמַ֗ר עֲקֻדִּים֙ יִהְיֶ֣ה שְׂכָרֶ֔ךָ וְיָלְד֥וּ כָל־ הַצֹּ֖אן עֲקֻדִּֽים׃ ",
        "versenonikud": "אם כה יאמר נקדים יהיה שכרך וילדו כל הצאן נקדים ואם כה יאמר עקדים יהיה שכרך וילדו כל הצאן עקדים "
    },
    {
        "bookchapter": "בראשית",
        "chapter": "לא",
        "versechapter": "ט",
        "bookseder": "בראשית",
        "seder": "כט",
        "verseseder": "ז",
        "parasha": "ויצא",
        "versenikud": "וַיַּצֵּ֧ל אֱלֹהִ֛ים אֶת־ מִקְנֵ֥ה אֲבִיכֶ֖ם וַיִּתֶּן־ לִֽי׃ ",
        "versenonikud": "ויצל אלהים את מקנה אביכם ויתן לי "
    },
    {
        "bookchapter": "בראשית",
        "chapter": "לא",
        "versechapter": "י",
        "bookseder": "בראשית",
        "seder": "כט",
        "verseseder": "ח",
        "parasha": "ויצא",
        "versenikud": "וַיְהִ֗י בְּעֵת֙ יַחֵ֣ם הַצֹּ֔אן וָאֶשָּׂ֥א עֵינַ֛י וָאֵ֖רֶא בַּחֲל֑וֹם וְהִנֵּ֤ה הָֽעַתֻּדִים֙ הָעֹלִ֣ים עַל־ הַצֹּ֔אן עֲקֻדִּ֥ים נְקֻדִּ֖ים וּבְרֻדִּֽים׃ ",
        "versenonikud": "ויהי בעת יחם הצאן ואשא עיני וארא בחלום והנה העתדים העלים על הצאן עקדים נקדים וברדים "
    },
    {
        "bookchapter": "בראשית",
        "chapter": "לא",
        "versechapter": "יא",
        "bookseder": "בראשית",
        "seder": "כט",
        "verseseder": "ט",
        "parasha": "ויצא",
        "versenikud": "וַיֹּ֨אמֶר אֵלַ֜י מַלְאַ֧ךְ הָאֱלֹהִ֛ים בַּחֲל֖וֹם יַֽעֲקֹ֑ב וָאֹמַ֖ר הִנֵּֽנִי׃ ",
        "versenonikud": "ויאמר אלי מלאך האלהים בחלום יעקב ואמר הנני "
    },
    {
        "bookchapter": "בראשית",
        "chapter": "לא",
        "versechapter": "יב",
        "bookseder": "בראשית",
        "seder": "כט",
        "verseseder": "י",
        "parasha": "ויצא",
        "versenikud": "וַיֹּ֗אמֶר שָׂא־ נָ֨א עֵינֶ֤יךָ וּרְאֵה֙ כָּל־ הָֽעַתֻּדִים֙ הָעֹלִ֣ים עַל־ הַצֹּ֔אן עֲקֻדִּ֥ים נְקֻדִּ֖ים וּבְרֻדִּ֑ים כִּ֣י רָאִ֔יתִי אֵ֛ת כָּל־ אֲשֶׁ֥ר לָבָ֖ן עֹ֥שֶׂה לָּֽךְ׃ ",
        "versenonikud": "ויאמר שא נא עיניך וראה כל העתדים העלים על הצאן עקדים נקדים וברדים כי ראיתי את כל אשר לבן עשה לך "
    },
    {
        "bookchapter": "בראשית",
        "chapter": "לא",
        "versechapter": "יג",
        "bookseder": "בראשית",
        "seder": "כט",
        "verseseder": "יא",
        "parasha": "ויצא",
        "versenikud": "אָנֹכִ֤י הָאֵל֙ בֵּֽית־ אֵ֔ל אֲשֶׁ֨ר מָשַׁ֤חְתָּ שָּׁם֙ מַצֵּבָ֔ה אֲשֶׁ֨ר נָדַ֥רְתָּ לִּ֛י שָׁ֖ם נֶ֑דֶר עַתָּ֗ה ק֥וּם צֵא֙ מִן־ הָאָ֣רֶץ הַזֹּ֔את וְשׁ֖וּב אֶל־ אֶ֥רֶץ מוֹלַדְתֶּֽךָ׃ ",
        "versenonikud": "אנכי האל בית אל אשר משחת שם מצבה אשר נדרת לי שם נדר עתה קום צא מן הארץ הזאת ושוב אל ארץ מולדתך "
    },
    {
        "bookchapter": "בראשית",
        "chapter": "לא",
        "versechapter": "יד",
        "bookseder": "בראשית",
        "seder": "כט",
        "verseseder": "יב",
        "parasha": "ויצא",
        "versenikud": "וַתַּ֤עַן רָחֵל֙ וְלֵאָ֔ה וַתֹּאמַ֖רְנָה ל֑וֹ הַע֥וֹד לָ֛נוּ חֵ֥לֶק וְנַחֲלָ֖ה בְּבֵ֥ית אָבִֽינוּ׃ ",
        "versenonikud": "ותען רחל ולאה ותאמרנה לו העוד לנו חלק ונחלה בבית אבינו "
    },
    {
        "bookchapter": "בראשית",
        "chapter": "לא",
        "versechapter": "טו",
        "bookseder": "בראשית",
        "seder": "כט",
        "verseseder": "יג",
        "parasha": "ויצא",
        "versenikud": "הֲל֧וֹא נָכְרִיּ֛וֹת נֶחְשַׁ֥בְנוּ ל֖וֹ כִּ֣י מְכָרָ֑נוּ וַיֹּ֥אכַל גַּם־ אָכ֖וֹל אֶת־ כַּסְפֵּֽנוּ׃ ",
        "versenonikud": "הלוא נכריות נחשבנו לו כי מכרנו ויאכל גם אכול את כספנו "
    },
    {
        "bookchapter": "בראשית",
        "chapter": "לא",
        "versechapter": "טז",
        "bookseder": "בראשית",
        "seder": "כט",
        "verseseder": "יד",
        "parasha": "ויצא",
        "versenikud": "כִּ֣י כָל־ הָעֹ֗שֶׁר אֲשֶׁ֨ר הִצִּ֤יל אֱלֹהִים֙ מֵֽאָבִ֔ינוּ לָ֥נוּ ה֖וּא וּלְבָנֵ֑ינוּ וְעַתָּ֗ה כֹּל֩ אֲשֶׁ֨ר אָמַ֧ר אֱלֹהִ֛ים אֵלֶ֖יךָ עֲשֵֽׂה׃ ",
        "versenonikud": "כי כל העשר אשר הציל אלהים מאבינו לנו הוא ולבנינו ועתה כל אשר אמר אלהים אליך עשה "
    },
    {
        "bookchapter": "בראשית",
        "chapter": "לא",
        "versechapter": "יז",
        "bookseder": "בראשית",
        "seder": "כט",
        "verseseder": "טו",
        "parasha": "ויצא",
        "versenikud": "וַיָּ֖קָם יַעֲקֹ֑ב וַיִּשָּׂ֛א אֶת־ בָּנָ֥יו וְאֶת־ נָשָׁ֖יו עַל־ הַגְּמַלִּֽים׃ ",
        "versenonikud": "ויקם יעקב וישא את בניו ואת נשיו על הגמלים "
    },
    {
        "bookchapter": "בראשית",
        "chapter": "לא",
        "versechapter": "יח",
        "bookseder": "בראשית",
        "seder": "כט",
        "verseseder": "טז",
        "parasha": "ויצא",
        "versenikud": "וַיִּנְהַ֣ג אֶת־ כָּל־ מִקְנֵ֗הוּ וְאֶת־ כָּל־ רְכֻשׁוֹ֙ אֲשֶׁ֣ר רָכָ֔שׁ מִקְנֵה֙ קִנְיָנ֔וֹ אֲשֶׁ֥ר רָכַ֖שׁ בְּפַדַּ֣ן אֲרָ֑ם לָב֛וֹא אֶל־ יִצְחָ֥ק אָבִ֖יו אַ֥רְצָה כְּנָֽעַן׃ ",
        "versenonikud": "וינהג את כל מקנהו ואת כל רכשו אשר רכש מקנה קנינו אשר רכש בפדן ארם לבוא אל יצחק אביו ארצה כנען "
    },
    {
        "bookchapter": "בראשית",
        "chapter": "לא",
        "versechapter": "יט",
        "bookseder": "בראשית",
        "seder": "כט",
        "verseseder": "יז",
        "parasha": "ויצא",
        "versenikud": "וְלָבָ֣ן הָלַ֔ךְ לִגְזֹ֖ז אֶת־ צֹאנ֑וֹ וַתִּגְנֹ֣ב רָחֵ֔ל אֶת־ הַתְּרָפִ֖ים אֲשֶׁ֥ר לְאָבִֽיהָ׃ ",
        "versenonikud": "ולבן הלך לגזז את צאנו ותגנב רחל את התרפים אשר לאביה "
    },
    {
        "bookchapter": "בראשית",
        "chapter": "לא",
        "versechapter": "כ",
        "bookseder": "בראשית",
        "seder": "כט",
        "verseseder": "יח",
        "parasha": "ויצא",
        "versenikud": "וַיִּגְנֹ֣ב יַעֲקֹ֔ב אֶת־ לֵ֥ב לָבָ֖ן הָאֲרַמִּ֑י עַל־ בְּלִי֙ הִגִּ֣יד ל֔וֹ כִּ֥י בֹרֵ֖חַ הֽוּא׃ ",
        "versenonikud": "ויגנב יעקב את לב לבן הארמי על בלי הגיד לו כי ברח הוא "
    },
    {
        "bookchapter": "בראשית",
        "chapter": "לא",
        "versechapter": "כא",
        "bookseder": "בראשית",
        "seder": "כט",
        "verseseder": "יט",
        "parasha": "ויצא",
        "versenikud": "וַיִּבְרַ֥ח הוּא֙ וְכָל־ אֲשֶׁר־ ל֔וֹ וַיָּ֖קָם וַיַּעֲבֹ֣ר אֶת־ הַנָּהָ֑ר וַיָּ֥שֶׂם אֶת־ פָּנָ֖יו הַ֥ר הַגִּלְעָֽד׃ ",
        "versenonikud": "ויברח הוא וכל אשר לו ויקם ויעבר את הנהר וישם את פניו הר הגלעד "
    },
    {
        "bookchapter": "בראשית",
        "chapter": "לא",
        "versechapter": "כב",
        "bookseder": "בראשית",
        "seder": "כט",
        "verseseder": "כ",
        "parasha": "ויצא",
        "versenikud": "וַיֻּגַּ֥ד לְלָבָ֖ן בַּיּ֣וֹם הַשְּׁלִישִׁ֑י כִּ֥י בָרַ֖ח יַעֲקֹֽב׃ ",
        "versenonikud": "ויגד ללבן ביום השלישי כי ברח יעקב "
    },
    {
        "bookchapter": "בראשית",
        "chapter": "לא",
        "versechapter": "כג",
        "bookseder": "בראשית",
        "seder": "כט",
        "verseseder": "כא",
        "parasha": "ויצא",
        "versenikud": "וַיִּקַּ֤ח אֶת־ אֶחָיו֙ עִמּ֔וֹ וַיִּרְדֹּ֣ף אַחֲרָ֔יו דֶּ֖רֶךְ שִׁבְעַ֣ת יָמִ֑ים וַיַּדְבֵּ֥ק אֹת֖וֹ בְּהַ֥ר הַגִּלְעָֽד׃ ",
        "versenonikud": "ויקח את אחיו עמו וירדף אחריו דרך שבעת ימים וידבק אתו בהר הגלעד "
    },
    {
        "bookchapter": "בראשית",
        "chapter": "לא",
        "versechapter": "כד",
        "bookseder": "בראשית",
        "seder": "כט",
        "verseseder": "כב",
        "parasha": "ויצא",
        "versenikud": "וַיָּבֹ֧א אֱלֹהִ֛ים אֶל־ לָבָ֥ן הָאֲרַמִּ֖י בַּחֲלֹ֣ם הַלָּ֑יְלָה וַיֹּ֣אמֶר ל֗וֹ הִשָּׁ֧מֶר לְךָ֛ פֶּן־ תְּדַבֵּ֥ר עִֽם־ יַעֲקֹ֖ב מִטּ֥וֹב עַד־ רָֽע׃ ",
        "versenonikud": "ויבא אלהים אל לבן הארמי בחלם הלילה ויאמר לו השמר לך פן תדבר עם יעקב מטוב עד רע "
    },
    {
        "bookchapter": "בראשית",
        "chapter": "לא",
        "versechapter": "כה",
        "bookseder": "בראשית",
        "seder": "כט",
        "verseseder": "כג",
        "parasha": "ויצא",
        "versenikud": "וַיַּשֵּׂ֥ג לָבָ֖ן אֶֽת־ יַעֲקֹ֑ב וְיַעֲקֹ֗ב תָּקַ֤ע אֶֽת־ אָהֳלוֹ֙ בָּהָ֔ר וְלָבָ֛ן תָּקַ֥ע אֶת־ אֶחָ֖יו בְּהַ֥ר הַגִּלְעָֽד׃ ",
        "versenonikud": "וישג לבן את יעקב ויעקב תקע את אהלו בהר ולבן תקע את אחיו בהר הגלעד "
    },
    {
        "bookchapter": "בראשית",
        "chapter": "לא",
        "versechapter": "כו",
        "bookseder": "בראשית",
        "seder": "כט",
        "verseseder": "כד",
        "parasha": "ויצא",
        "versenikud": "וַיֹּ֤אמֶר לָבָן֙ לְיַעֲקֹ֔ב מֶ֣ה עָשִׂ֔יתָ וַתִּגְנֹ֖ב אֶת־ לְבָבִ֑י וַתְּנַהֵג֙ אֶת־ בְּנֹתַ֔י כִּשְׁבֻי֖וֹת חָֽרֶב׃ ",
        "versenonikud": "ויאמר לבן ליעקב מה עשית ותגנב את לבבי ותנהג את בנתי כשביות חרב "
    },
    {
        "bookchapter": "בראשית",
        "chapter": "לא",
        "versechapter": "כז",
        "bookseder": "בראשית",
        "seder": "כט",
        "verseseder": "כה",
        "parasha": "ויצא",
        "versenikud": "לָ֤מָּה נַחְבֵּ֙אתָ֙ לִבְרֹ֔חַ וַתִּגְנֹ֖ב אֹתִ֑י וְלֹא־ הִגַּ֣דְתָּ לִּ֔י וָֽאֲשַׁלֵּחֲךָ֛ בְּשִׂמְחָ֥ה וּבְשִׁרִ֖ים בְּתֹ֥ף וּבְכִנּֽוֹר׃ ",
        "versenonikud": "למה נחבאת לברח ותגנב אתי ולא הגדת לי ואשלחך בשמחה ובשרים בתף ובכנור "
    },
    {
        "bookchapter": "בראשית",
        "chapter": "לא",
        "versechapter": "כח",
        "bookseder": "בראשית",
        "seder": "כט",
        "verseseder": "כו",
        "parasha": "ויצא",
        "versenikud": "וְלֹ֣א נְטַשְׁתַּ֔נִי לְנַשֵּׁ֥ק לְבָנַ֖י וְלִבְנֹתָ֑י עַתָּ֖ה הִסְכַּ֥לְתָּֽ עֲשֽׂוֹ׃ ",
        "versenonikud": "ולא נטשתני לנשק לבני ולבנתי עתה הסכלת עשו "
    },
    {
        "bookchapter": "בראשית",
        "chapter": "לא",
        "versechapter": "כט",
        "bookseder": "בראשית",
        "seder": "כט",
        "verseseder": "כז",
        "parasha": "ויצא",
        "versenikud": "יֶשׁ־ לְאֵ֣ל יָדִ֔י לַעֲשׂ֥וֹת עִמָּכֶ֖ם רָ֑ע וֵֽאלֹהֵ֨י אֲבִיכֶ֜ם אֶ֣מֶשׁ ׀ אָמַ֧ר אֵלַ֣י לֵאמֹ֗ר הִשָּׁ֧מֶר לְךָ֛ מִדַּבֵּ֥ר עִֽם־ יַעֲקֹ֖ב מִטּ֥וֹב עַד־ רָֽע׃ ",
        "versenonikud": "יש לאל ידי לעשות עמכם רע ואלהי אביכם אמש  אמר אלי לאמר השמר לך מדבר עם יעקב מטוב עד רע "
    },
    {
        "bookchapter": "בראשית",
        "chapter": "לא",
        "versechapter": "ל",
        "bookseder": "בראשית",
        "seder": "כט",
        "verseseder": "כח",
        "parasha": "ויצא",
        "versenikud": "וְעַתָּה֙ הָלֹ֣ךְ הָלַ֔כְתָּ כִּֽי־ נִכְסֹ֥ף נִכְסַ֖פְתָּה לְבֵ֣ית אָבִ֑יךָ לָ֥מָּה גָנַ֖בְתָּ אֶת־ אֱלֹהָֽי׃ ",
        "versenonikud": "ועתה הלך הלכת כי נכסף נכספתה לבית אביך למה גנבת את אלהי "
    },
    {
        "bookchapter": "בראשית",
        "chapter": "לא",
        "versechapter": "לא",
        "bookseder": "בראשית",
        "seder": "כט",
        "verseseder": "כט",
        "parasha": "ויצא",
        "versenikud": "וַיַּ֥עַן יַעֲקֹ֖ב וַיֹּ֣אמֶר לְלָבָ֑ן כִּ֣י יָרֵ֔אתִי כִּ֣י אָמַ֔רְתִּי פֶּן־ תִּגְזֹ֥ל אֶת־ בְּנוֹתֶ֖יךָ מֵעִמִּֽי׃ ",
        "versenonikud": "ויען יעקב ויאמר ללבן כי יראתי כי אמרתי פן תגזל את בנותיך מעמי "
    },
    {
        "bookchapter": "בראשית",
        "chapter": "לא",
        "versechapter": "לב",
        "bookseder": "בראשית",
        "seder": "כט",
        "verseseder": "ל",
        "parasha": "ויצא",
        "versenikud": "עִ֠ם אֲשֶׁ֨ר תִּמְצָ֣א אֶת־ אֱלֹהֶיךָ֮ לֹ֣א יִֽחְיֶה֒ נֶ֣גֶד אַחֵ֧ינוּ הַֽכֶּר־ לְךָ֛ מָ֥ה עִמָּדִ֖י וְקַֽח־ לָ֑ךְ וְלֹֽא־ יָדַ֣ע יַעֲקֹ֔ב כִּ֥י רָחֵ֖ל גְּנָבָֽתַם׃ ",
        "versenonikud": "עם אשר תמצא את אלהיך לא יחיה נגד אחינו הכר לך מה עמדי וקח לך ולא ידע יעקב כי רחל גנבתם "
    },
    {
        "bookchapter": "בראשית",
        "chapter": "לא",
        "versechapter": "לג",
        "bookseder": "בראשית",
        "seder": "כט",
        "verseseder": "לא",
        "parasha": "ויצא",
        "versenikud": "וַיָּבֹ֨א לָבָ֜ן בְּאֹ֥הֶל יַעֲקֹ֣ב ׀ וּבְאֹ֣הֶל לֵאָ֗ה וּבְאֹ֛הֶל שְׁתֵּ֥י הָאֲמָהֹ֖ת וְלֹ֣א מָצָ֑א וַיֵּצֵא֙ מֵאֹ֣הֶל לֵאָ֔ה וַיָּבֹ֖א בְּאֹ֥הֶל רָחֵֽל׃ ",
        "versenonikud": "ויבא לבן באהל יעקב  ובאהל לאה ובאהל שתי האמהת ולא מצא ויצא מאהל לאה ויבא באהל רחל "
    },
    {
        "bookchapter": "בראשית",
        "chapter": "לא",
        "versechapter": "לד",
        "bookseder": "בראשית",
        "seder": "כט",
        "verseseder": "לב",
        "parasha": "ויצא",
        "versenikud": "וְרָחֵ֞ל לָקְחָ֣ה אֶת־ הַתְּרָפִ֗ים וַתְּשִׂמֵ֛ם בְּכַ֥ר הַגָּמָ֖ל וַתֵּ֣שֶׁב עֲלֵיהֶ֑ם וַיְמַשֵּׁ֥שׁ לָבָ֛ן אֶת־ כָּל־ הָאֹ֖הֶל וְלֹ֥א מָצָֽא׃ ",
        "versenonikud": "ורחל לקחה את התרפים ותשמם בכר הגמל ותשב עליהם וימשש לבן את כל האהל ולא מצא "
    },
    {
        "bookchapter": "בראשית",
        "chapter": "לא",
        "versechapter": "לה",
        "bookseder": "בראשית",
        "seder": "כט",
        "verseseder": "לג",
        "parasha": "ויצא",
        "versenikud": "וַתֹּ֣אמֶר אֶל־ אָבִ֗יהָ אַל־ יִ֙חַר֙ בְּעֵינֵ֣י אֲדֹנִ֔י כִּ֣י ל֤וֹא אוּכַל֙ לָק֣וּם מִפָּנֶ֔יךָ כִּי־ דֶ֥רֶךְ נָשִׁ֖ים לִ֑י וַיְחַפֵּ֕שׂ וְלֹ֥א מָצָ֖א אֶת־ הַתְּרָפִֽים׃ ",
        "versenonikud": "ותאמר אל אביה אל יחר בעיני אדני כי לוא אוכל לקום מפניך כי דרך נשים לי ויחפש ולא מצא את התרפים "
    },
    {
        "bookchapter": "בראשית",
        "chapter": "לא",
        "versechapter": "לו",
        "bookseder": "בראשית",
        "seder": "כט",
        "verseseder": "לד",
        "parasha": "ויצא",
        "versenikud": "וַיִּ֥חַר לְיַעֲקֹ֖ב וַיָּ֣רֶב בְּלָבָ֑ן וַיַּ֤עַן יַעֲקֹב֙ וַיֹּ֣אמֶר לְלָבָ֔ן מַה־ פִּשְׁעִי֙ מַ֣ה חַטָּאתִ֔י כִּ֥י דָלַ֖קְתָּ אַחֲרָֽי׃ ",
        "versenonikud": "ויחר ליעקב וירב בלבן ויען יעקב ויאמר ללבן מה פשעי מה חטאתי כי דלקת אחרי "
    },
    {
        "bookchapter": "בראשית",
        "chapter": "לא",
        "versechapter": "לז",
        "bookseder": "בראשית",
        "seder": "כט",
        "verseseder": "לה",
        "parasha": "ויצא",
        "versenikud": "כִּֽי־ מִשַּׁ֣שְׁתָּ אֶת־ כָּל־ כֵּלַ֗י מַה־ מָּצָ֙אתָ֙ מִכֹּ֣ל כְּלֵי־ בֵיתֶ֔ךָ שִׂ֣ים כֹּ֔ה נֶ֥גֶד אַחַ֖י וְאַחֶ֑יךָ וְיוֹכִ֖יחוּ בֵּ֥ין שְׁנֵֽינוּ׃ ",
        "versenonikud": "כי מששת את כל כלי מה מצאת מכל כלי ביתך שים כה נגד אחי ואחיך ויוכיחו בין שנינו "
    },
    {
        "bookchapter": "בראשית",
        "chapter": "לא",
        "versechapter": "לח",
        "bookseder": "בראשית",
        "seder": "כט",
        "verseseder": "לו",
        "parasha": "ויצא",
        "versenikud": "זֶה֩ עֶשְׂרִ֨ים שָׁנָ֤ה אָנֹכִי֙ עִמָּ֔ךְ רְחֵלֶ֥יךָ וְעִזֶּ֖יךָ לֹ֣א שִׁכֵּ֑לוּ וְאֵילֵ֥י צֹאנְךָ֖ לֹ֥א אָכָֽלְתִּי׃ ",
        "versenonikud": "זה עשרים שנה אנכי עמך רחליך ועזיך לא שכלו ואילי צאנך לא אכלתי "
    },
    {
        "bookchapter": "בראשית",
        "chapter": "לא",
        "versechapter": "לט",
        "bookseder": "בראשית",
        "seder": "כט",
        "verseseder": "לז",
        "parasha": "ויצא",
        "versenikud": "טְרֵפָה֙ לֹא־ הֵבֵ֣אתִי אֵלֶ֔יךָ אָנֹכִ֣י אֲחַטֶּ֔נָּה מִיָּדִ֖י תְּבַקְשֶׁ֑נָּה גְּנֻֽבְתִ֣י י֔וֹם וּגְנֻֽבְתִ֖י לָֽיְלָה׃ ",
        "versenonikud": "טרפה לא הבאתי אליך אנכי אחטנה מידי תבקשנה גנבתי יום וגנבתי לילה "
    },
    {
        "bookchapter": "בראשית",
        "chapter": "לא",
        "versechapter": "מ",
        "bookseder": "בראשית",
        "seder": "כט",
        "verseseder": "לח",
        "parasha": "ויצא",
        "versenikud": "הָיִ֧יתִי בַיּ֛וֹם אֲכָלַ֥נִי חֹ֖רֶב וְקֶ֣רַח בַּלָּ֑יְלָה וַתִּדַּ֥ד שְׁנָתִ֖י מֵֽעֵינָֽי׃ ",
        "versenonikud": "הייתי ביום אכלני חרב וקרח בלילה ותדד שנתי מעיני "
    },
    {
        "bookchapter": "בראשית",
        "chapter": "לא",
        "versechapter": "מא",
        "bookseder": "בראשית",
        "seder": "כט",
        "verseseder": "לט",
        "parasha": "ויצא",
        "versenikud": "זֶה־ לִּ֞י עֶשְׂרִ֣ים שָׁנָה֮ בְּבֵיתֶךָ֒ עֲבַדְתִּ֜יךָ אַרְבַּֽע־ עֶשְׂרֵ֤ה שָׁנָה֙ בִּשְׁתֵּ֣י בְנֹתֶ֔יךָ וְשֵׁ֥שׁ שָׁנִ֖ים בְּצֹאנֶ֑ךָ וַתַּחֲלֵ֥ף אֶת־ מַשְׂכֻּרְתִּ֖י עֲשֶׂ֥רֶת מֹנִֽים׃ ",
        "versenonikud": "זה לי עשרים שנה בביתך עבדתיך ארבע עשרה שנה בשתי בנתיך ושש שנים בצאנך ותחלף את משכרתי עשרת מנים "
    },
    {
        "bookchapter": "בראשית",
        "chapter": "לא",
        "versechapter": "מב",
        "bookseder": "בראשית",
        "seder": "כט",
        "verseseder": "מ",
        "parasha": "ויצא",
        "versenikud": "לוּלֵ֡י אֱלֹהֵ֣י אָבִי֩ אֱלֹהֵ֨י אַבְרָהָ֜ם וּפַ֤חַד יִצְחָק֙ הָ֣יָה לִ֔י כִּ֥י עַתָּ֖ה רֵיקָ֣ם שִׁלַּחְתָּ֑נִי אֶת־ עָנְיִ֞י וְאֶת־ יְגִ֧יעַ כַּפַּ֛י רָאָ֥ה אֱלֹהִ֖ים וַיּ֥וֹכַח אָֽמֶשׁ׃ ",
        "versenonikud": "לולי אלהי אבי אלהי אברהם ופחד יצחק היה לי כי עתה ריקם שלחתני את עניי ואת יגיע כפי ראה אלהים ויוכח אמש "
    },
    {
        "bookchapter": "בראשית",
        "chapter": "לא",
        "versechapter": "מג",
        "bookseder": "בראשית",
        "seder": "כט",
        "verseseder": "מא",
        "parasha": "ויצא",
        "versenikud": "וַיַּ֨עַן לָבָ֜ן וַיֹּ֣אמֶר אֶֽל־ יַעֲקֹ֗ב הַבָּנ֨וֹת בְּנֹתַ֜י וְהַבָּנִ֤ים בָּנַי֙ וְהַצֹּ֣אן צֹאנִ֔י וְכֹ֛ל אֲשֶׁר־ אַתָּ֥ה רֹאֶ֖ה לִי־ ה֑וּא וְלִבְנֹתַ֞י מָֽה־ אֶֽעֱשֶׂ֤ה לָאֵ֙לֶּה֙ הַיּ֔וֹם א֥וֹ לִבְנֵיהֶ֖ן אֲשֶׁ֥ר יָלָֽדוּ׃ ",
        "versenonikud": "ויען לבן ויאמר אל יעקב הבנות בנתי והבנים בני והצאן צאני וכל אשר אתה ראה לי הוא ולבנתי מה אעשה לאלה היום או לבניהן אשר ילדו "
    },
    {
        "bookchapter": "בראשית",
        "chapter": "לא",
        "versechapter": "מד",
        "bookseder": "בראשית",
        "seder": "כט",
        "verseseder": "מב",
        "parasha": "ויצא",
        "versenikud": "וְעַתָּ֗ה לְכָ֛ה נִכְרְתָ֥ה בְרִ֖ית אֲנִ֣י וָאָ֑תָּה וְהָיָ֥ה לְעֵ֖ד בֵּינִ֥י וּבֵינֶֽךָ׃ ",
        "versenonikud": "ועתה לכה נכרתה ברית אני ואתה והיה לעד ביני ובינך "
    },
    {
        "bookchapter": "בראשית",
        "chapter": "לא",
        "versechapter": "מה",
        "bookseder": "בראשית",
        "seder": "כט",
        "verseseder": "מג",
        "parasha": "ויצא",
        "versenikud": "וַיִּקַּ֥ח יַעֲקֹ֖ב אָ֑בֶן וַיְרִימֶ֖הָ מַצֵּבָֽה׃ ",
        "versenonikud": "ויקח יעקב אבן וירימה מצבה "
    },
    {
        "bookchapter": "בראשית",
        "chapter": "לא",
        "versechapter": "מו",
        "bookseder": "בראשית",
        "seder": "כט",
        "verseseder": "מד",
        "parasha": "ויצא",
        "versenikud": "וַיֹּ֨אמֶר יַעֲקֹ֤ב לְאֶחָיו֙ לִקְט֣וּ אֲבָנִ֔ים וַיִּקְח֥וּ אֲבָנִ֖ים וַיַּֽעֲשׂוּ־ גָ֑ל וַיֹּ֥אכְלוּ שָׁ֖ם עַל־ הַגָּֽל׃ ",
        "versenonikud": "ויאמר יעקב לאחיו לקטו אבנים ויקחו אבנים ויעשו גל ויאכלו שם על הגל "
    },
    {
        "bookchapter": "בראשית",
        "chapter": "לא",
        "versechapter": "מז",
        "bookseder": "בראשית",
        "seder": "כט",
        "verseseder": "מה",
        "parasha": "ויצא",
        "versenikud": "וַיִּקְרָא־ ל֣וֹ לָבָ֔ן יְגַ֖ר שָׂהֲדוּתָ֑א וְיַֽעֲקֹ֔ב קָ֥רָא ל֖וֹ גַּלְעֵֽד׃ ",
        "versenonikud": "ויקרא לו לבן יגר שהדותא ויעקב קרא לו גלעד "
    },
    {
        "bookchapter": "בראשית",
        "chapter": "לא",
        "versechapter": "מח",
        "bookseder": "בראשית",
        "seder": "כט",
        "verseseder": "מו",
        "parasha": "ויצא",
        "versenikud": "וַיֹּ֣אמֶר לָבָ֔ן הַגַּ֨ל הַזֶּ֥ה עֵ֛ד בֵּינִ֥י וּבֵינְךָ֖ הַיּ֑וֹם עַל־ כֵּ֥ן קָרָֽא־ שְׁמ֖וֹ גַּלְעֵֽד׃ ",
        "versenonikud": "ויאמר לבן הגל הזה עד ביני ובינך היום על כן קרא שמו גלעד "
    },
    {
        "bookchapter": "בראשית",
        "chapter": "לא",
        "versechapter": "מט",
        "bookseder": "בראשית",
        "seder": "כט",
        "verseseder": "מז",
        "parasha": "ויצא",
        "versenikud": "וְהַמִּצְפָּה֙ אֲשֶׁ֣ר אָמַ֔ר יִ֥צֶף יְהוָ֖ה בֵּינִ֣י וּבֵינֶ֑ךָ כִּ֥י נִסָּתֵ֖ר אִ֥ישׁ מֵרֵעֵֽהוּ׃ ",
        "versenonikud": "והמצפה אשר אמר יצף יהוה ביני ובינך כי נסתר איש מרעהו "
    },
    {
        "bookchapter": "בראשית",
        "chapter": "לא",
        "versechapter": "נ",
        "bookseder": "בראשית",
        "seder": "כט",
        "verseseder": "מח",
        "parasha": "ויצא",
        "versenikud": "אִם־ תְּעַנֶּ֣ה אֶת־ בְּנֹתַ֗י וְאִם־ תִּקַּ֤ח נָשִׁים֙ עַל־ בְּנֹתַ֔י אֵ֥ין אִ֖ישׁ עִמָּ֑נוּ רְאֵ֕ה אֱלֹהִ֥ים עֵ֖ד בֵּינִ֥י וּבֵינֶֽךָ׃ ",
        "versenonikud": "אם תענה את בנתי ואם תקח נשים על בנתי אין איש עמנו ראה אלהים עד ביני ובינך "
    },
    {
        "bookchapter": "בראשית",
        "chapter": "לא",
        "versechapter": "נא",
        "bookseder": "בראשית",
        "seder": "כט",
        "verseseder": "מט",
        "parasha": "ויצא",
        "versenikud": "וַיֹּ֥אמֶר לָבָ֖ן לְיַעֲקֹ֑ב הִנֵּ֣ה ׀ הַגַּ֣ל הַזֶּ֗ה וְהִנֵּה֙ הַמַצֵּבָ֔ה אֲשֶׁ֥ר יָרִ֖יתִי בֵּינִ֥י וּבֵינֶֽךָ׃ ",
        "versenonikud": "ויאמר לבן ליעקב הנה  הגל הזה והנה המצבה אשר יריתי ביני ובינך "
    },
    {
        "bookchapter": "בראשית",
        "chapter": "לא",
        "versechapter": "נב",
        "bookseder": "בראשית",
        "seder": "כט",
        "verseseder": "נ",
        "parasha": "ויצא",
        "versenikud": "עֵ֚ד הַגַּ֣ל הַזֶּ֔ה וְעֵדָ֖ה הַמַּצֵּבָ֑ה אִם־ אָ֗נִי לֹֽא־ אֶֽעֱבֹ֤ר אֵלֶ֙יךָ֙ אֶת־ הַגַּ֣ל הַזֶּ֔ה וְאִם־ אַ֠תָּה לֹא־ תַעֲבֹ֨ר אֵלַ֜י אֶת־ הַגַּ֥ל הַזֶּ֛ה וְאֶת־ הַמַּצֵּבָ֥ה הַזֹּ֖את לְרָעָֽה׃ ",
        "versenonikud": "עד הגל הזה ועדה המצבה אם אני לא אעבר אליך את הגל הזה ואם אתה לא תעבר אלי את הגל הזה ואת המצבה הזאת לרעה "
    },
    {
        "bookchapter": "בראשית",
        "chapter": "לא",
        "versechapter": "נג",
        "bookseder": "בראשית",
        "seder": "כט",
        "verseseder": "נא",
        "parasha": "ויצא",
        "versenikud": "אֱלֹהֵ֨י אַבְרָהָ֜ם וֵֽאלֹהֵ֤י נָחוֹר֙ יִשְׁפְּט֣וּ בֵינֵ֔ינוּ אֱלֹהֵ֖י אֲבִיהֶ֑ם וַיִּשָּׁבַ֣ע יַעֲקֹ֔ב בְּפַ֖חַד אָבִ֥יו יִצְחָֽק׃ ",
        "versenonikud": "אלהי אברהם ואלהי נחור ישפטו בינינו אלהי אביהם וישבע יעקב בפחד אביו יצחק "
    },
    {
        "bookchapter": "בראשית",
        "chapter": "לא",
        "versechapter": "נד",
        "bookseder": "בראשית",
        "seder": "כט",
        "verseseder": "נב",
        "parasha": "ויצא",
        "versenikud": "וַיִּזְבַּ֨ח יַעֲקֹ֥ב זֶ֙בַח֙ בָּהָ֔ר וַיִּקְרָ֥א לְאֶחָ֖יו לֶאֱכָל־ לָ֑חֶם וַיֹּ֣אכְלוּ לֶ֔חֶם וַיָּלִ֖ינוּ בָּהָֽר׃ ",
        "versenonikud": "ויזבח יעקב זבח בהר ויקרא לאחיו לאכל לחם ויאכלו לחם וילינו בהר "
    },
    {
        "bookchapter": "בראשית",
        "chapter": "לב",
        "versechapter": "א",
        "bookseder": "בראשית",
        "seder": "כט",
        "verseseder": "נג",
        "parasha": "ויצא",
        "versenikud": "וַיַּשְׁכֵּ֨ם לָבָ֜ן בַּבֹּ֗קֶר וַיְנַשֵּׁ֧ק לְבָנָ֛יו וְלִבְנוֹתָ֖יו וַיְבָ֣רֶךְ אֶתְהֶ֑ם וַיֵּ֛לֶךְ וַיָּ֥שָׁב לָבָ֖ן לִמְקֹמֽוֹ׃ ",
        "versenonikud": "וישכם לבן בבקר וינשק לבניו ולבנותיו ויברך אתהם וילך וישב לבן למקמו "
    },
    {
        "bookchapter": "בראשית",
        "chapter": "לב",
        "versechapter": "ב",
        "bookseder": "בראשית",
        "seder": "כט",
        "verseseder": "נד",
        "parasha": "ויצא",
        "versenikud": "וְיַעֲקֹ֖ב הָלַ֣ךְ לְדַרְכּ֑וֹ וַיִּפְגְּעוּ־ ב֖וֹ מַלְאֲכֵ֥י אֱלֹהִֽים׃ ",
        "versenonikud": "ויעקב הלך לדרכו ויפגעו בו מלאכי אלהים "
    },
    {
        "bookchapter": "בראשית",
        "chapter": "לב",
        "versechapter": "ג",
        "bookseder": "בראשית",
        "seder": "כט",
        "verseseder": "נה",
        "parasha": "ויצא",
        "versenikud": "וַיֹּ֤אמֶר יַעֲקֹב֙ כַּאֲשֶׁ֣ר רָאָ֔ם מַחֲנֵ֥ה אֱלֹהִ֖ים זֶ֑ה וַיִּקְרָ֛א שֵֽׁם־ הַמָּק֥וֹם הַה֖וּא מַֽחֲנָֽיִם׃ {פ}",
        "versenonikud": "ויאמר יעקב כאשר ראם מחנה אלהים זה ויקרא שם המקום ההוא מחנים "
    }
]