[
    {
        "bookchapter": "במדבר",
        "chapter": "יד",
        "versechapter": "א",
        "bookseder": "במדבר",
        "seder": "יב",
        "verseseder": "לד",
        "parasha": "שלח לך",
        "versenikud": "וַתִּשָּׂא֙ כָּל־ הָ֣עֵדָ֔ה וַֽיִּתְּנ֖וּ אֶת־ קוֹלָ֑ם וַיִּבְכּ֥וּ הָעָ֖ם בַּלַּ֥יְלָה הַהֽוּא׃ ",
        "versenonikud": "ותשא כל העדה ויתנו את קולם ויבכו העם בלילה ההוא "
    },
    {
        "bookchapter": "במדבר",
        "chapter": "יד",
        "versechapter": "ב",
        "bookseder": "במדבר",
        "seder": "יב",
        "verseseder": "לה",
        "parasha": "שלח לך",
        "versenikud": "וַיִּלֹּ֙נוּ֙ עַל־ מֹשֶׁ֣ה וְעַֽל־ אַהֲרֹ֔ן כֹּ֖ל בְּנֵ֣י יִשְׂרָאֵ֑ל וַֽיֹּאמְר֨וּ אֲלֵהֶ֜ם כָּל־ הָעֵדָ֗ה לוּ־ מַ֙תְנוּ֙ בְּאֶ֣רֶץ מִצְרַ֔יִם א֛וֹ בַּמִּדְבָּ֥ר הַזֶּ֖ה לוּ־ מָֽתְנוּ׃ ",
        "versenonikud": "וילנו על משה ועל אהרן כל בני ישראל ויאמרו אלהם כל העדה לו מתנו בארץ מצרים או במדבר הזה לו מתנו "
    },
    {
        "bookchapter": "במדבר",
        "chapter": "יד",
        "versechapter": "ג",
        "bookseder": "במדבר",
        "seder": "יב",
        "verseseder": "לו",
        "parasha": "שלח לך",
        "versenikud": "וְלָמָ֣ה יְ֠הוָה מֵבִ֨יא אֹתָ֜נוּ אֶל־ הָאָ֤רֶץ הַזֹּאת֙ לִנְפֹּ֣ל בַּחֶ֔רֶב נָשֵׁ֥ינוּ וְטַפֵּ֖נוּ יִהְי֣וּ לָבַ֑ז הֲל֧וֹא ט֦וֹב לָ֖נוּ שׁ֥וּב מִצְרָֽיְמָה׃ ",
        "versenonikud": "ולמה יהוה מביא אתנו אל הארץ הזאת לנפל בחרב נשינו וטפנו יהיו לבז הלוא טוב לנו שוב מצרימה "
    },
    {
        "bookchapter": "במדבר",
        "chapter": "יד",
        "versechapter": "ד",
        "bookseder": "במדבר",
        "seder": "יב",
        "verseseder": "לז",
        "parasha": "שלח לך",
        "versenikud": "וַיֹּאמְר֖וּ אִ֣ישׁ אֶל־ אָחִ֑יו נִתְּנָ֥ה רֹ֖אשׁ וְנָשׁ֥וּבָה מִצְרָֽיְמָה׃ ",
        "versenonikud": "ויאמרו איש אל אחיו נתנה ראש ונשובה מצרימה "
    },
    {
        "bookchapter": "במדבר",
        "chapter": "יד",
        "versechapter": "ה",
        "bookseder": "במדבר",
        "seder": "יב",
        "verseseder": "לח",
        "parasha": "שלח לך",
        "versenikud": "וַיִּפֹּ֥ל מֹשֶׁ֛ה וְאַהֲרֹ֖ן עַל־ פְּנֵיהֶ֑ם לִפְנֵ֕י כָּל־ קְהַ֥ל עֲדַ֖ת בְּנֵ֥י יִשְׂרָאֵֽל׃ ",
        "versenonikud": "ויפל משה ואהרן על פניהם לפני כל קהל עדת בני ישראל "
    },
    {
        "bookchapter": "במדבר",
        "chapter": "יד",
        "versechapter": "ו",
        "bookseder": "במדבר",
        "seder": "יב",
        "verseseder": "לט",
        "parasha": "שלח לך",
        "versenikud": "וִיהוֹשֻׁ֣עַ בִּן־ נ֗וּן וְכָלֵב֙ בֶּן־ יְפֻנֶּ֔ה מִן־ הַתָּרִ֖ים אֶת־ הָאָ֑רֶץ קָרְע֖וּ בִּגְדֵיהֶֽם׃ ",
        "versenonikud": "ויהושע בן נון וכלב בן יפנה מן התרים את הארץ קרעו בגדיהם "
    },
    {
        "bookchapter": "במדבר",
        "chapter": "יד",
        "versechapter": "ז",
        "bookseder": "במדבר",
        "seder": "יב",
        "verseseder": "מ",
        "parasha": "שלח לך",
        "versenikud": "וַיֹּ֣אמְר֔וּ אֶל־ כָּל־ עֲדַ֥ת בְּנֵֽי־ יִשְׂרָאֵ֖ל לֵאמֹ֑ר הָאָ֗רֶץ אֲשֶׁ֨ר עָבַ֤רְנוּ בָהּ֙ לָת֣וּר אֹתָ֔הּ טוֹבָ֥ה הָאָ֖רֶץ מְאֹ֥ד מְאֹֽד׃ ",
        "versenonikud": "ויאמרו אל כל עדת בני ישראל לאמר הארץ אשר עברנו בה לתור אתה טובה הארץ מאד מאד "
    },
    {
        "bookchapter": "במדבר",
        "chapter": "יד",
        "versechapter": "ח",
        "bookseder": "במדבר",
        "seder": "יב",
        "verseseder": "מא",
        "parasha": "שלח לך",
        "versenikud": "אִם־ חָפֵ֥ץ בָּ֙נוּ֙ יְהוָ֔ה וְהֵבִ֤יא אֹתָ֙נוּ֙ אֶל־ הָאָ֣רֶץ הַזֹּ֔את וּנְתָנָ֖הּ לָ֑נוּ אֶ֕רֶץ אֲשֶׁר־ הִ֛וא זָבַ֥ת חָלָ֖ב וּדְבָֽשׁ׃ ",
        "versenonikud": "אם חפץ בנו יהוה והביא אתנו אל הארץ הזאת ונתנה לנו ארץ אשר הוא זבת חלב ודבש "
    },
    {
        "bookchapter": "במדבר",
        "chapter": "יד",
        "versechapter": "ט",
        "bookseder": "במדבר",
        "seder": "יב",
        "verseseder": "מב",
        "parasha": "שלח לך",
        "versenikud": "אַ֣ךְ בַּֽיהוָה֮ אַל־ תִּמְרֹדוּ֒ וְאַתֶּ֗ם אַל־ תִּֽירְאוּ֙ אֶת־ עַ֣ם הָאָ֔רֶץ כִּ֥י לַחְמֵ֖נוּ הֵ֑ם סָ֣ר צִלָּ֧ם מֵעֲלֵיהֶ֛ם וַֽיהוָ֥ה אִתָּ֖נוּ אַל־ תִּירָאֻֽם׃ ",
        "versenonikud": "אך ביהוה אל תמרדו ואתם אל תיראו את עם הארץ כי לחמנו הם סר צלם מעליהם ויהוה אתנו אל תיראם "
    },
    {
        "bookchapter": "במדבר",
        "chapter": "יד",
        "versechapter": "י",
        "bookseder": "במדבר",
        "seder": "יב",
        "verseseder": "מג",
        "parasha": "שלח לך",
        "versenikud": "וַיֹּֽאמְרוּ֙ כָּל־ הָ֣עֵדָ֔ה לִרְגּ֥וֹם אֹתָ֖ם בָּאֲבָנִ֑ים וּכְב֣וֹד יְהוָ֗ה נִרְאָה֙ בְּאֹ֣הֶל מוֹעֵ֔ד אֶֽל־ כָּל־ בְּנֵ֖י יִשְׂרָאֵֽל׃ ",
        "versenonikud": "ויאמרו כל העדה לרגום אתם באבנים וכבוד יהוה נראה באהל מועד אל כל בני ישראל "
    },
    {
        "bookchapter": "במדבר",
        "chapter": "יד",
        "versechapter": "יא",
        "bookseder": "במדבר",
        "seder": "יג",
        "verseseder": "א",
        "parasha": "שלח לך",
        "versenikud": "וַיֹּ֤אמֶר יְהוָה֙ אֶל־ מֹשֶׁ֔ה עַד־ אָ֥נָה יְנַאֲצֻ֖נִי הָעָ֣ם הַזֶּ֑ה וְעַד־ אָ֙נָה֙ לֹא־ יַאֲמִ֣ינוּ בִ֔י בְּכֹל֙ הָֽאֹת֔וֹת אֲשֶׁ֥ר עָשִׂ֖יתִי בְּקִרְבּֽוֹ׃ ",
        "versenonikud": "ויאמר יהוה אל משה עד אנה ינאצני העם הזה ועד אנה לא יאמינו בי בכל האתות אשר עשיתי בקרבו "
    },
    {
        "bookchapter": "במדבר",
        "chapter": "יד",
        "versechapter": "יב",
        "bookseder": "במדבר",
        "seder": "יג",
        "verseseder": "ב",
        "parasha": "שלח לך",
        "versenikud": "אַכֶּ֥נּוּ בַדֶּ֖בֶר וְאוֹרִשֶׁ֑נּוּ וְאֶֽעֱשֶׂה֙ אֹֽתְךָ֔ לְגוֹי־ גָּד֥וֹל וְעָצ֖וּם מִמֶּֽנּוּ׃ ",
        "versenonikud": "אכנו בדבר ואורשנו ואעשה אתך לגוי גדול ועצום ממנו "
    },
    {
        "bookchapter": "במדבר",
        "chapter": "יד",
        "versechapter": "יג",
        "bookseder": "במדבר",
        "seder": "יג",
        "verseseder": "ג",
        "parasha": "שלח לך",
        "versenikud": "וַיֹּ֥אמֶר מֹשֶׁ֖ה אֶל־ יְהוָ֑ה וְשָׁמְע֣וּ מִצְרַ֔יִם כִּֽי־ הֶעֱלִ֧יתָ בְכֹחֲךָ֛ אֶת־ הָעָ֥ם הַזֶּ֖ה מִקִּרְבּֽוֹ׃ ",
        "versenonikud": "ויאמר משה אל יהוה ושמעו מצרים כי העלית בכחך את העם הזה מקרבו "
    },
    {
        "bookchapter": "במדבר",
        "chapter": "יד",
        "versechapter": "יד",
        "bookseder": "במדבר",
        "seder": "יג",
        "verseseder": "ד",
        "parasha": "שלח לך",
        "versenikud": "וְאָמְר֗וּ אֶל־ יוֹשֵׁב֮ הָאָ֣רֶץ הַזֹּאת֒ שָֽׁמְעוּ֙ כִּֽי־ אַתָּ֣ה יְהוָ֔ה בְּקֶ֖רֶב הָעָ֣ם הַזֶּ֑ה אֲשֶׁר־ עַ֨יִן בְּעַ֜יִן נִרְאָ֣ה ׀ אַתָּ֣ה יְהוָ֗ה וַעֲנָֽנְךָ֙ עֹמֵ֣ד עֲלֵהֶ֔ם וּבְעַמֻּ֣ד עָנָ֗ן אַתָּ֨ה הֹלֵ֤ךְ לִפְנֵיהֶם֙ יוֹמָ֔ם וּבְעַמּ֥וּד אֵ֖שׁ לָֽיְלָה׃ ",
        "versenonikud": "ואמרו אל יושב הארץ הזאת שמעו כי אתה יהוה בקרב העם הזה אשר עין בעין נראה  אתה יהוה ועננך עמד עלהם ובעמד ענן אתה הלך לפניהם יומם ובעמוד אש לילה "
    },
    {
        "bookchapter": "במדבר",
        "chapter": "יד",
        "versechapter": "טו",
        "bookseder": "במדבר",
        "seder": "יג",
        "verseseder": "ה",
        "parasha": "שלח לך",
        "versenikud": "וְהֵמַתָּ֛ה אֶת־ הָעָ֥ם הַזֶּ֖ה כְּאִ֣ישׁ אֶחָ֑ד וְאָֽמְרוּ֙ הַגּוֹיִ֔ם אֲשֶׁר־ שָׁמְע֥וּ אֶֽת־ שִׁמְעֲךָ֖ לֵאמֹֽר׃ ",
        "versenonikud": "והמתה את העם הזה כאיש אחד ואמרו הגוים אשר שמעו את שמעך לאמר "
    },
    {
        "bookchapter": "במדבר",
        "chapter": "יד",
        "versechapter": "טז",
        "bookseder": "במדבר",
        "seder": "יג",
        "verseseder": "ו",
        "parasha": "שלח לך",
        "versenikud": "מִבִּלְתִּ֞י יְכֹ֣לֶת יְהוָ֗ה לְהָבִיא֙ אֶת־ הָעָ֣ם הַזֶּ֔ה אֶל־ הָאָ֖רֶץ אֲשֶׁר־ נִשְׁבַּ֣ע לָהֶ֑ם וַיִּשְׁחָטֵ֖ם בַּמִּדְבָּֽר׃ ",
        "versenonikud": "מבלתי יכלת יהוה להביא את העם הזה אל הארץ אשר נשבע להם וישחטם במדבר "
    },
    {
        "bookchapter": "במדבר",
        "chapter": "יד",
        "versechapter": "יז",
        "bookseder": "במדבר",
        "seder": "יג",
        "verseseder": "ז",
        "parasha": "שלח לך",
        "versenikud": "וְעַתָּ֕ה יִגְדַּל־ נָ֖א כֹּ֣חַ אֲדֹנָ֑י כַּאֲשֶׁ֥ר דִּבַּ֖רְתָּ לֵאמֹֽר׃ ",
        "versenonikud": "ועתה יגדל נא כח אדני כאשר דברת לאמר "
    },
    {
        "bookchapter": "במדבר",
        "chapter": "יד",
        "versechapter": "יח",
        "bookseder": "במדבר",
        "seder": "יג",
        "verseseder": "ח",
        "parasha": "שלח לך",
        "versenikud": "יְהוָ֗ה אֶ֤רֶךְ אַפַּ֙יִם֙ וְרַב־ חֶ֔סֶד נֹשֵׂ֥א עָוֺ֖ן וָפָ֑שַׁע וְנַקֵּה֙ לֹ֣א יְנַקֶּ֔ה פֹּקֵ֞ד עֲוֺ֤ן אָבוֹת֙ עַל־ בָּנִ֔ים עַל־ שִׁלֵּשִׁ֖ים וְעַל־ רִבֵּעִֽים׃ ",
        "versenonikud": "יהוה ארך אפים ורב חסד נשא עון ופשע ונקה לא ינקה פקד עון אבות על בנים על שלשים ועל רבעים "
    },
    {
        "bookchapter": "במדבר",
        "chapter": "יד",
        "versechapter": "יט",
        "bookseder": "במדבר",
        "seder": "יג",
        "verseseder": "ט",
        "parasha": "שלח לך",
        "versenikud": "סְלַֽח־ נָ֗א לַעֲוֺ֛ן הָעָ֥ם הַזֶּ֖ה כְּגֹ֣דֶל חַסְדֶּ֑ךָ וְכַאֲשֶׁ֤ר נָשָׂ֙אתָה֙ לָעָ֣ם הַזֶּ֔ה מִמִּצְרַ֖יִם וְעַד־ הֵֽנָּה׃ ",
        "versenonikud": "סלח נא לעון העם הזה כגדל חסדך וכאשר נשאתה לעם הזה ממצרים ועד הנה "
    },
    {
        "bookchapter": "במדבר",
        "chapter": "יד",
        "versechapter": "כ",
        "bookseder": "במדבר",
        "seder": "יג",
        "verseseder": "י",
        "parasha": "שלח לך",
        "versenikud": "וַיֹּ֣אמֶר יְהוָ֔ה סָלַ֖חְתִּי כִּדְבָרֶֽךָ׃ ",
        "versenonikud": "ויאמר יהוה סלחתי כדברך "
    },
    {
        "bookchapter": "במדבר",
        "chapter": "יד",
        "versechapter": "כא",
        "bookseder": "במדבר",
        "seder": "יג",
        "verseseder": "יא",
        "parasha": "שלח לך",
        "versenikud": "וְאוּלָ֖ם חַי־ אָ֑נִי וְיִמָּלֵ֥א כְבוֹד־ יְהוָ֖ה אֶת־ כָּל־ הָאָֽרֶץ׃ ",
        "versenonikud": "ואולם חי אני וימלא כבוד יהוה את כל הארץ "
    },
    {
        "bookchapter": "במדבר",
        "chapter": "יד",
        "versechapter": "כב",
        "bookseder": "במדבר",
        "seder": "יג",
        "verseseder": "יב",
        "parasha": "שלח לך",
        "versenikud": "כִּ֣י כָל־ הָאֲנָשִׁ֗ים הָרֹאִ֤ים אֶת־ כְּבֹדִי֙ וְאֶת־ אֹ֣תֹתַ֔י אֲשֶׁר־ עָשִׂ֥יתִי בְמִצְרַ֖יִם וּבַמִּדְבָּ֑ר וַיְנַסּ֣וּ אֹתִ֗י זֶ֚ה עֶ֣שֶׂר פְּעָמִ֔ים וְלֹ֥א שָׁמְע֖וּ בְּקוֹלִֽי׃ ",
        "versenonikud": "כי כל האנשים הראים את כבדי ואת אתתי אשר עשיתי במצרים ובמדבר וינסו אתי זה עשר פעמים ולא שמעו בקולי "
    },
    {
        "bookchapter": "במדבר",
        "chapter": "יד",
        "versechapter": "כג",
        "bookseder": "במדבר",
        "seder": "יג",
        "verseseder": "יג",
        "parasha": "שלח לך",
        "versenikud": "אִם־ יִרְאוּ֙ אֶת־ הָאָ֔רֶץ אֲשֶׁ֥ר נִשְׁבַּ֖עְתִּי לַאֲבֹתָ֑ם וְכָל־ מְנַאֲצַ֖י לֹ֥א יִרְאֽוּהָ׃ ",
        "versenonikud": "אם יראו את הארץ אשר נשבעתי לאבתם וכל מנאצי לא יראוה "
    },
    {
        "bookchapter": "במדבר",
        "chapter": "יד",
        "versechapter": "כד",
        "bookseder": "במדבר",
        "seder": "יג",
        "verseseder": "יד",
        "parasha": "שלח לך",
        "versenikud": "וְעַבְדִּ֣י כָלֵ֗ב עֵ֣קֶב הָֽיְתָ֞ה ר֤וּחַ אַחֶ֙רֶת֙ עִמּ֔וֹ וַיְמַלֵּ֖א אַחֲרָ֑י וַהֲבִֽיאֹתִ֗יו אֶל־ הָאָ֙רֶץ֙ אֲשֶׁר־ בָּ֣א שָׁ֔מָּה וְזַרְע֖וֹ יוֹרִשֶֽׁנָּה׃ ",
        "versenonikud": "ועבדי כלב עקב היתה רוח אחרת עמו וימלא אחרי והביאתיו אל הארץ אשר בא שמה וזרעו יורשנה "
    },
    {
        "bookchapter": "במדבר",
        "chapter": "יד",
        "versechapter": "כה",
        "bookseder": "במדבר",
        "seder": "יג",
        "verseseder": "טו",
        "parasha": "שלח לך",
        "versenikud": "וְהָֽעֲמָלֵקִ֥י וְהַֽכְּנַעֲנִ֖י יוֹשֵׁ֣ב בָּעֵ֑מֶק מָחָ֗ר פְּנ֨וּ וּסְע֥וּ לָכֶ֛ם הַמִּדְבָּ֖ר דֶּ֥רֶךְ יַם־ סֽוּף׃ ",
        "versenonikud": "והעמלקי והכנעני יושב בעמק מחר פנו וסעו לכם המדבר דרך ים סוף "
    },
    {
        "bookchapter": "במדבר",
        "chapter": "יד",
        "versechapter": "כו",
        "bookseder": "במדבר",
        "seder": "יג",
        "verseseder": "טז",
        "parasha": "שלח לך",
        "versenikud": "וַיְדַבֵּ֣ר יְהוָ֔ה אֶל־ מֹשֶׁ֥ה וְאֶֽל־ אַהֲרֹ֖ן לֵאמֹֽר׃ ",
        "versenonikud": "וידבר יהוה אל משה ואל אהרן לאמר "
    },
    {
        "bookchapter": "במדבר",
        "chapter": "יד",
        "versechapter": "כז",
        "bookseder": "במדבר",
        "seder": "יג",
        "verseseder": "יז",
        "parasha": "שלח לך",
        "versenikud": "עַד־ מָתַ֗י לָעֵדָ֤ה הָֽרָעָה֙ הַזֹּ֔את אֲשֶׁ֛ר הֵ֥מָּה מַלִּינִ֖ים עָלָ֑י אֶת־ תְּלֻנּ֞וֹת בְּנֵ֣י יִשְׂרָאֵ֗ל אֲשֶׁ֨ר הֵ֧מָּה מַלִּינִ֛ים עָלַ֖י שָׁמָֽעְתִּי׃ ",
        "versenonikud": "עד מתי לעדה הרעה הזאת אשר המה מלינים עלי את תלנות בני ישראל אשר המה מלינים עלי שמעתי "
    },
    {
        "bookchapter": "במדבר",
        "chapter": "יד",
        "versechapter": "כח",
        "bookseder": "במדבר",
        "seder": "יג",
        "verseseder": "יח",
        "parasha": "שלח לך",
        "versenikud": "אֱמֹ֣ר אֲלֵהֶ֗ם חַי־ אָ֙נִי֙ נְאֻם־ יְהוָ֔ה אִם־ לֹ֕א כַּאֲשֶׁ֥ר דִּבַּרְתֶּ֖ם בְּאָזְנָ֑י כֵּ֖ן אֶֽעֱשֶׂ֥ה לָכֶֽם׃ ",
        "versenonikud": "אמר אלהם חי אני נאם יהוה אם לא כאשר דברתם באזני כן אעשה לכם "
    },
    {
        "bookchapter": "במדבר",
        "chapter": "יד",
        "versechapter": "כט",
        "bookseder": "במדבר",
        "seder": "יג",
        "verseseder": "יט",
        "parasha": "שלח לך",
        "versenikud": "בַּמִּדְבָּ֣ר הַ֠זֶּה יִפְּל֨וּ פִגְרֵיכֶ֜ם וְכָל־ פְּקֻדֵיכֶם֙ לְכָל־ מִסְפַּרְכֶ֔ם מִבֶּ֛ן עֶשְׂרִ֥ים שָׁנָ֖ה וָמָ֑עְלָה אֲשֶׁ֥ר הֲלִֽינֹתֶ֖ם עָלָֽי׃ ",
        "versenonikud": "במדבר הזה יפלו פגריכם וכל פקדיכם לכל מספרכם מבן עשרים שנה ומעלה אשר הלינתם עלי "
    },
    {
        "bookchapter": "במדבר",
        "chapter": "יד",
        "versechapter": "ל",
        "bookseder": "במדבר",
        "seder": "יג",
        "verseseder": "כ",
        "parasha": "שלח לך",
        "versenikud": "אִם־ אַתֶּם֙ תָּבֹ֣אוּ אֶל־ הָאָ֔רֶץ אֲשֶׁ֤ר נָשָׂ֙אתִי֙ אֶת־ יָדִ֔י לְשַׁכֵּ֥ן אֶתְכֶ֖ם בָּ֑הּ כִּ֚י אִם־ כָּלֵ֣ב בֶּן־ יְפֻנֶּ֔ה וִיהוֹשֻׁ֖עַ בִּן־ נֽוּן׃ ",
        "versenonikud": "אם אתם תבאו אל הארץ אשר נשאתי את ידי לשכן אתכם בה כי אם כלב בן יפנה ויהושע בן נון "
    },
    {
        "bookchapter": "במדבר",
        "chapter": "יד",
        "versechapter": "לא",
        "bookseder": "במדבר",
        "seder": "יג",
        "verseseder": "כא",
        "parasha": "שלח לך",
        "versenikud": "וְטַ֨פְּכֶ֔ם אֲשֶׁ֥ר אֲמַרְתֶּ֖ם לָבַ֣ז יִהְיֶ֑ה וְהֵבֵיאתִ֣י אֹתָ֔ם וְיָֽדְעוּ֙ אֶת־ הָאָ֔רֶץ אֲשֶׁ֥ר מְאַסְתֶּ֖ם בָּֽהּ׃ ",
        "versenonikud": "וטפכם אשר אמרתם לבז יהיה והביאתי אתם וידעו את הארץ אשר מאסתם בה "
    },
    {
        "bookchapter": "במדבר",
        "chapter": "יד",
        "versechapter": "לב",
        "bookseder": "במדבר",
        "seder": "יג",
        "verseseder": "כב",
        "parasha": "שלח לך",
        "versenikud": "וּפִגְרֵיכֶ֖ם אַתֶּ֑ם יִפְּל֖וּ בַּמִּדְבָּ֥ר הַזֶּֽה׃ ",
        "versenonikud": "ופגריכם אתם יפלו במדבר הזה "
    },
    {
        "bookchapter": "במדבר",
        "chapter": "יד",
        "versechapter": "לג",
        "bookseder": "במדבר",
        "seder": "יג",
        "verseseder": "כג",
        "parasha": "שלח לך",
        "versenikud": "וּ֠בְנֵיכֶם יִהְי֨וּ רֹעִ֤ים בַּמִּדְבָּר֙ אַרְבָּעִ֣ים שָׁנָ֔ה וְנָשְׂא֖וּ אֶת־ זְנוּתֵיכֶ֑ם עַד־ תֹּ֥ם פִּגְרֵיכֶ֖ם בַּמִּדְבָּֽר׃ ",
        "versenonikud": "ובניכם יהיו רעים במדבר ארבעים שנה ונשאו את זנותיכם עד תם פגריכם במדבר "
    },
    {
        "bookchapter": "במדבר",
        "chapter": "יד",
        "versechapter": "לד",
        "bookseder": "במדבר",
        "seder": "יג",
        "verseseder": "כד",
        "parasha": "שלח לך",
        "versenikud": "בְּמִסְפַּ֨ר הַיָּמִ֜ים אֲשֶׁר־ תַּרְתֶּ֣ם אֶת־ הָאָרֶץ֮ אַרְבָּעִ֣ים יוֹם֒ י֣וֹם לַשָּׁנָ֞ה י֣וֹם לַשָּׁנָ֗ה תִּשְׂאוּ֙ אֶת־ עֲוֺנֹ֣תֵיכֶ֔ם אַרְבָּעִ֖ים שָׁנָ֑ה וִֽידַעְתֶּ֖ם אֶת־ תְּנוּאָתִֽי׃ ",
        "versenonikud": "במספר הימים אשר תרתם את הארץ ארבעים יום יום לשנה יום לשנה תשאו את עונתיכם ארבעים שנה וידעתם את תנואתי "
    },
    {
        "bookchapter": "במדבר",
        "chapter": "יד",
        "versechapter": "לה",
        "bookseder": "במדבר",
        "seder": "יג",
        "verseseder": "כה",
        "parasha": "שלח לך",
        "versenikud": "אֲנִ֣י יְהוָה֮ דִּבַּרְתִּי֒ אִם־ לֹ֣א ׀ זֹ֣את אֶֽעֱשֶׂ֗ה לְכָל־ הָעֵדָ֤ה הָֽרָעָה֙ הַזֹּ֔את הַנּוֹעָדִ֖ים עָלָ֑י בַּמִּדְבָּ֥ר הַזֶּ֛ה יִתַּ֖מּוּ וְשָׁ֥ם יָמֻֽתוּ׃ ",
        "versenonikud": "אני יהוה דברתי אם לא  זאת אעשה לכל העדה הרעה הזאת הנועדים עלי במדבר הזה יתמו ושם ימתו "
    },
    {
        "bookchapter": "במדבר",
        "chapter": "יד",
        "versechapter": "לו",
        "bookseder": "במדבר",
        "seder": "יג",
        "verseseder": "כו",
        "parasha": "שלח לך",
        "versenikud": "וְהָ֣אֲנָשִׁ֔ים אֲשֶׁר־ שָׁלַ֥ח מֹשֶׁ֖ה לָת֣וּר אֶת־ הָאָ֑רֶץ וַיָּשֻׁ֗בוּ וילונו וַיַּלִּ֤ינוּ עָלָיו֙ אֶת־ כָּל־ הָ֣עֵדָ֔ה לְהוֹצִ֥יא דִבָּ֖ה עַל־ הָאָֽרֶץ׃ ",
        "versenonikud": "והאנשים אשר שלח משה לתור את הארץ וישבו וילונו וילינו עליו את כל העדה להוציא דבה על הארץ "
    },
    {
        "bookchapter": "במדבר",
        "chapter": "יד",
        "versechapter": "לז",
        "bookseder": "במדבר",
        "seder": "יג",
        "verseseder": "כז",
        "parasha": "שלח לך",
        "versenikud": "וַיָּמֻ֙תוּ֙ הָֽאֲנָשִׁ֔ים מוֹצִאֵ֥י דִבַּת־ הָאָ֖רֶץ רָעָ֑ה בַּמַּגֵּפָ֖ה לִפְנֵ֥י יְהוָֽה׃ ",
        "versenonikud": "וימתו האנשים מוצאי דבת הארץ רעה במגפה לפני יהוה "
    },
    {
        "bookchapter": "במדבר",
        "chapter": "יד",
        "versechapter": "לח",
        "bookseder": "במדבר",
        "seder": "יג",
        "verseseder": "כח",
        "parasha": "שלח לך",
        "versenikud": "וִיהוֹשֻׁ֣עַ בִּן־ נ֔וּן וְכָלֵ֖ב בֶּן־ יְפֻנֶּ֑ה חָיוּ֙ מִן־ הָאֲנָשִׁ֣ים הָהֵ֔ם הַֽהֹלְכִ֖ים לָת֥וּר אֶת־ הָאָֽרֶץ׃ ",
        "versenonikud": "ויהושע בן נון וכלב בן יפנה חיו מן האנשים ההם ההלכים לתור את הארץ "
    },
    {
        "bookchapter": "במדבר",
        "chapter": "יד",
        "versechapter": "לט",
        "bookseder": "במדבר",
        "seder": "יג",
        "verseseder": "כט",
        "parasha": "שלח לך",
        "versenikud": "וַיְדַבֵּ֤ר מֹשֶׁה֙ אֶת־ הַדְּבָרִ֣ים הָאֵ֔לֶּה אֶֽל־ כָּל־ בְּנֵ֖י יִשְׂרָאֵ֑ל וַיִּֽתְאַבְּל֥וּ הָעָ֖ם מְאֹֽד׃ ",
        "versenonikud": "וידבר משה את הדברים האלה אל כל בני ישראל ויתאבלו העם מאד "
    },
    {
        "bookchapter": "במדבר",
        "chapter": "יד",
        "versechapter": "מ",
        "bookseder": "במדבר",
        "seder": "יג",
        "verseseder": "ל",
        "parasha": "שלח לך",
        "versenikud": "וַיַּשְׁכִּ֣מוּ בַבֹּ֔קֶר וַיַּֽעֲל֥וּ אֶל־ רֹאשׁ־ הָהָ֖ר לֵאמֹ֑ר הִנֶּ֗נּוּ וְעָלִ֛ינוּ אֶל־ הַמָּק֛וֹם אֲשֶׁר־ אָמַ֥ר יְהוָ֖ה כִּ֥י חָטָֽאנוּ׃ ",
        "versenonikud": "וישכמו בבקר ויעלו אל ראש ההר לאמר הננו ועלינו אל המקום אשר אמר יהוה כי חטאנו "
    },
    {
        "bookchapter": "במדבר",
        "chapter": "יד",
        "versechapter": "מא",
        "bookseder": "במדבר",
        "seder": "יג",
        "verseseder": "לא",
        "parasha": "שלח לך",
        "versenikud": "וַיֹּ֣אמֶר מֹשֶׁ֔ה לָ֥מָּה זֶּ֛ה אַתֶּ֥ם עֹבְרִ֖ים אֶת־ פִּ֣י יְהוָ֑ה וְהִ֖וא לֹ֥א תִצְלָֽח׃ ",
        "versenonikud": "ויאמר משה למה זה אתם עברים את פי יהוה והוא לא תצלח "
    },
    {
        "bookchapter": "במדבר",
        "chapter": "יד",
        "versechapter": "מב",
        "bookseder": "במדבר",
        "seder": "יג",
        "verseseder": "לב",
        "parasha": "שלח לך",
        "versenikud": "אַֽל־ תַּעֲל֔וּ כִּ֛י אֵ֥ין יְהוָ֖ה בְּקִרְבְּכֶ֑ם וְלֹא֙ תִּנָּ֣גְפ֔וּ לִפְנֵ֖י אֹיְבֵיכֶֽם׃ ",
        "versenonikud": "אל תעלו כי אין יהוה בקרבכם ולא תנגפו לפני איביכם "
    },
    {
        "bookchapter": "במדבר",
        "chapter": "יד",
        "versechapter": "מג",
        "bookseder": "במדבר",
        "seder": "יג",
        "verseseder": "לג",
        "parasha": "שלח לך",
        "versenikud": "כִּי֩ הָעֲמָלֵקִ֨י וְהַכְּנַעֲנִ֥י שָׁם֙ לִפְנֵיכֶ֔ם וּנְפַלְתֶּ֖ם בֶּחָ֑רֶב כִּֽי־ עַל־ כֵּ֤ן שַׁבְתֶּם֙ מֵאַחֲרֵ֣י יְהוָ֔ה וְלֹא־ יִהְיֶ֥ה יְהוָ֖ה עִמָּכֶֽם׃ ",
        "versenonikud": "כי העמלקי והכנעני שם לפניכם ונפלתם בחרב כי על כן שבתם מאחרי יהוה ולא יהיה יהוה עמכם "
    },
    {
        "bookchapter": "במדבר",
        "chapter": "יד",
        "versechapter": "מד",
        "bookseder": "במדבר",
        "seder": "יג",
        "verseseder": "לד",
        "parasha": "שלח לך",
        "versenikud": "וַיַּעְפִּ֕לוּ לַעֲל֖וֹת אֶל־ רֹ֣אשׁ הָהָ֑ר וַאֲר֤וֹן בְּרִית־ יְהוָה֙ וּמֹשֶׁ֔ה לֹא־ מָ֖שׁוּ מִקֶּ֥רֶב הַֽמַּחֲנֶֽה׃ ",
        "versenonikud": "ויעפלו לעלות אל ראש ההר וארון ברית יהוה ומשה לא משו מקרב המחנה "
    },
    {
        "bookchapter": "במדבר",
        "chapter": "יד",
        "versechapter": "מה",
        "bookseder": "במדבר",
        "seder": "יג",
        "verseseder": "לה",
        "parasha": "שלח לך",
        "versenikud": "וַיֵּ֤רֶד הָעֲמָלֵקִי֙ וְהַֽכְּנַעֲנִ֔י הַיֹּשֵׁ֖ב בָּהָ֣ר הַה֑וּא וַיַּכּ֥וּם וַֽיַּכְּת֖וּם עַד־ הַֽחָרְמָֽה׃ ",
        "versenonikud": "וירד העמלקי והכנעני הישב בהר ההוא ויכום ויכתום עד החרמה "
    }
]