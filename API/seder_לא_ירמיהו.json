[
    {
        "bookchapter": "ירמיהו",
        "chapter": "נא",
        "versechapter": "נט",
        "bookseder": "ירמיהו",
        "seder": "לא",
        "verseseder": "א",
        "versenikud": "הַדָּבָ֞ר אֲשֶׁר־ צִוָּ֣ה ׀ יִרְמְיָ֣הוּ הַנָּבִ֗יא אֶת־ שְׂרָיָ֣ה בֶן־ נֵרִיָּה֮ בֶּן־ מַחְסֵיָה֒ בְּלֶכְתּ֞וֹ אֶת־ צִדְקִיָּ֤הוּ מֶֽלֶךְ־ יְהוּדָה֙ בָּבֶ֔ל בִּשְׁנַ֥ת הָרְבִעִ֖ית לְמָלְכ֑וֹ וּשְׂרָיָ֖ה שַׂ֥ר מְנוּחָֽה׃ ",
        "versenonikud": "הדבר אשר צוה  ירמיהו הנביא את שריה בן נריה בן מחסיה בלכתו את צדקיהו מלך יהודה בבל בשנת הרבעית למלכו ושריה שר מנוחה "
    },
    {
        "bookchapter": "ירמיהו",
        "chapter": "נא",
        "versechapter": "ס",
        "bookseder": "ירמיהו",
        "seder": "לא",
        "verseseder": "ב",
        "versenikud": "וַיִּכְתֹּ֣ב יִרְמְיָ֗הוּ אֵ֧ת כָּל־ הָרָעָ֛ה אֲשֶׁר־ תָּב֥וֹא אֶל־ בָּבֶ֖ל אֶל־ סֵ֣פֶר אֶחָ֑ד אֵ֚ת כָּל־ הַדְּבָרִ֣ים הָאֵ֔לֶּה הַכְּתֻבִ֖ים אֶל־ בָּבֶֽל׃ ",
        "versenonikud": "ויכתב ירמיהו את כל הרעה אשר תבוא אל בבל אל ספר אחד את כל הדברים האלה הכתבים אל בבל "
    },
    {
        "bookchapter": "ירמיהו",
        "chapter": "נא",
        "versechapter": "סא",
        "bookseder": "ירמיהו",
        "seder": "לא",
        "verseseder": "ג",
        "versenikud": "וַיֹּ֥אמֶר יִרְמְיָ֖הוּ אֶל־ שְׂרָיָ֑ה כְּבֹאֲךָ֣ בָבֶ֔ל וְֽרָאִ֔יתָ וְֽקָרָ֔אתָ אֵ֥ת כָּל־ הַדְּבָרִ֖ים הָאֵֽלֶּה׃ ",
        "versenonikud": "ויאמר ירמיהו אל שריה כבאך בבל וראית וקראת את כל הדברים האלה "
    },
    {
        "bookchapter": "ירמיהו",
        "chapter": "נא",
        "versechapter": "סב",
        "bookseder": "ירמיהו",
        "seder": "לא",
        "verseseder": "ד",
        "versenikud": "וְאָמַרְתָּ֗ יְהוָה֙ אַתָּ֨ה דִבַּ֜רְתָּ אֶל־ הַמָּק֤וֹם הַזֶּה֙ לְהַכְרִית֔וֹ לְבִלְתִּ֤י הֱיֽוֹת־ בּוֹ֙ יוֹשֵׁ֔ב לְמֵאָדָ֖ם וְעַד־ בְּהֵמָ֑ה כִּֽי־ שִׁמְמ֥וֹת עוֹלָ֖ם תִּֽהְיֶֽה׃ ",
        "versenonikud": "ואמרת יהוה אתה דברת אל המקום הזה להכריתו לבלתי היות בו יושב למאדם ועד בהמה כי שממות עולם תהיה "
    },
    {
        "bookchapter": "ירמיהו",
        "chapter": "נא",
        "versechapter": "סג",
        "bookseder": "ירמיהו",
        "seder": "לא",
        "verseseder": "ה",
        "versenikud": "וְהָיָה֙ כְּכַלֹּ֣תְךָ֔ לִקְרֹ֖א אֶת־ הַסֵּ֣פֶר הַזֶּ֑ה תִּקְשֹׁ֤ר עָלָיו֙ אֶ֔בֶן וְהִשְׁלַכְתּ֖וֹ אֶל־ תּ֥וֹךְ פְּרָֽת׃ ",
        "versenonikud": "והיה ככלתך לקרא את הספר הזה תקשר עליו אבן והשלכתו אל תוך פרת "
    },
    {
        "bookchapter": "ירמיהו",
        "chapter": "נא",
        "versechapter": "סד",
        "bookseder": "ירמיהו",
        "seder": "לא",
        "verseseder": "ו",
        "versenikud": "וְאָמַרְתָּ֗ כָּ֠כָה תִּשְׁקַ֨ע בָּבֶ֤ל וְלֹֽא־ תָקוּם֙ מִפְּנֵ֣י הָרָעָ֗ה אֲשֶׁ֧ר אָנֹכִ֛י מֵבִ֥יא עָלֶ֖יהָ וְיָעֵ֑פוּ עַד־ הֵ֖נָּה דִּבְרֵ֥י יִרְמְיָֽהוּ׃ ",
        "versenonikud": "ואמרת ככה תשקע בבל ולא תקום מפני הרעה אשר אנכי מביא עליה ויעפו עד הנה דברי ירמיהו "
    },
    {
        "bookchapter": "ירמיהו",
        "chapter": "נב",
        "versechapter": "א",
        "bookseder": "ירמיהו",
        "seder": "לא",
        "verseseder": "ז",
        "versenikud": "בֶּן־ עֶשְׂרִ֨ים וְאַחַ֤ת שָׁנָה֙ צִדְקִיָּ֣הוּ בְמָלְכ֔וֹ וְאַחַ֤ת עֶשְׂרֵה֙ שָׁנָ֔ה מָלַ֖ךְ בִּירֽוּשָׁלִָ֑ם וְשֵׁ֣ם אִמּ֔וֹ חמיטל חֲמוּטַ֥ל בַּֽת־ יִרְמְיָ֖הוּ מִלִּבְנָֽה׃ ",
        "versenonikud": "בן עשרים ואחת שנה צדקיהו במלכו ואחת עשרה שנה מלך בירושלם ושם אמו חמיטל חמוטל בת ירמיהו מלבנה "
    },
    {
        "bookchapter": "ירמיהו",
        "chapter": "נב",
        "versechapter": "ב",
        "bookseder": "ירמיהו",
        "seder": "לא",
        "verseseder": "ח",
        "versenikud": "וַיַּ֥עַשׂ הָרַ֖ע בְּעֵינֵ֣י יְהוָ֑ה כְּכֹ֥ל אֲשֶׁר־ עָשָׂ֖ה יְהוֹיָקִֽים׃ ",
        "versenonikud": "ויעש הרע בעיני יהוה ככל אשר עשה יהויקים "
    },
    {
        "bookchapter": "ירמיהו",
        "chapter": "נב",
        "versechapter": "ג",
        "bookseder": "ירמיהו",
        "seder": "לא",
        "verseseder": "ט",
        "versenikud": "כִּ֣י ׀ עַל־ אַ֣ף יְהוָ֗ה הָֽיְתָה֙ בִּירוּשָׁלִַ֣ם וִֽיהוּדָ֔ה עַד־ הִשְׁלִיכ֥וֹ אוֹתָ֖ם מֵעַ֣ל פָּנָ֑יו וַיִּמְרֹ֥ד צִדְקִיָּ֖הוּ בְּמֶ֥לֶךְ בָּבֶֽל׃ ",
        "versenonikud": "כי  על אף יהוה היתה בירושלם ויהודה עד השליכו אותם מעל פניו וימרד צדקיהו במלך בבל "
    },
    {
        "bookchapter": "ירמיהו",
        "chapter": "נב",
        "versechapter": "ד",
        "bookseder": "ירמיהו",
        "seder": "לא",
        "verseseder": "י",
        "versenikud": "וַיְהִי֩ בַשָּׁנָ֨ה הַתְּשִׁעִ֜ית לְמָלְכ֗וֹ בַּחֹ֣דֶשׁ הָעֲשִׂירִי֮ בֶּעָשׂ֣וֹר לַחֹדֶשׁ֒ בָּ֠א נְבוּכַדְרֶאצַּ֨ר מֶֽלֶךְ־ בָּבֶ֜ל ה֤וּא וְכָל־ חֵילוֹ֙ עַל־ יְר֣וּשָׁלִַ֔ם וַֽיַּחֲנ֖וּ עָלֶ֑יהָ וַיִּבְנ֥וּ עָלֶ֛יהָ דָּיֵ֖ק סָבִֽיב׃ ",
        "versenonikud": "ויהי בשנה התשעית למלכו בחדש העשירי בעשור לחדש בא נבוכדראצר מלך בבל הוא וכל חילו על ירושלם ויחנו עליה ויבנו עליה דיק סביב "
    },
    {
        "bookchapter": "ירמיהו",
        "chapter": "נב",
        "versechapter": "ה",
        "bookseder": "ירמיהו",
        "seder": "לא",
        "verseseder": "יא",
        "versenikud": "וַתָּבֹ֥א הָעִ֖יר בַּמָּצ֑וֹר עַ֚ד עַשְׁתֵּ֣י עֶשְׂרֵ֣ה שָׁנָ֔ה לַמֶּ֖לֶךְ צִדְקִיָּֽהוּ׃ ",
        "versenonikud": "ותבא העיר במצור עד עשתי עשרה שנה למלך צדקיהו "
    },
    {
        "bookchapter": "ירמיהו",
        "chapter": "נב",
        "versechapter": "ו",
        "bookseder": "ירמיהו",
        "seder": "לא",
        "verseseder": "יב",
        "versenikud": "בַּחֹ֤דֶשׁ הָֽרְבִיעִי֙ בְּתִשְׁעָ֣ה לַחֹ֔דֶשׁ וַיֶּחֱזַ֥ק הָרָעָ֖ב בָּעִ֑יר וְלֹא־ הָיָ֥ה לֶ֖חֶם לְעַ֥ם הָאָֽרֶץ׃ ",
        "versenonikud": "בחדש הרביעי בתשעה לחדש ויחזק הרעב בעיר ולא היה לחם לעם הארץ "
    },
    {
        "bookchapter": "ירמיהו",
        "chapter": "נב",
        "versechapter": "ז",
        "bookseder": "ירמיהו",
        "seder": "לא",
        "verseseder": "יג",
        "versenikud": "וַתִּבָּקַ֣ע הָעִ֗יר וְכָל־ אַנְשֵׁ֣י הַמִּלְחָמָ֡ה יִבְרְחוּ֩ וַיֵּצְא֨וּ מֵהָעִ֜יר לַ֗יְלָה דֶּ֜רֶךְ שַׁ֤עַר בֵּין־ הַחֹמֹתַ֙יִם֙ אֲשֶׁר֙ עַל־ גַּ֣ן הַמֶּ֔לֶךְ וְכַשְׂדִּ֥ים עַל־ הָעִ֖יר סָבִ֑יב וַיֵּלְכ֖וּ דֶּ֥רֶךְ הָעֲרָבָֽה׃ ",
        "versenonikud": "ותבקע העיר וכל אנשי המלחמה יברחו ויצאו מהעיר לילה דרך שער בין החמתים אשר על גן המלך וכשדים על העיר סביב וילכו דרך הערבה "
    },
    {
        "bookchapter": "ירמיהו",
        "chapter": "נב",
        "versechapter": "ח",
        "bookseder": "ירמיהו",
        "seder": "לא",
        "verseseder": "יד",
        "versenikud": "וַיִּרְדְּפ֤וּ חֵיל־ כַּשְׂדִּים֙ אַחֲרֵ֣י הַמֶּ֔לֶךְ וַיַּשִּׂ֥יגוּ אֶת־ צִדְקִיָּ֖הוּ בְּעַֽרְבֹ֣ת יְרֵח֑וֹ וְכָל־ חֵיל֔וֹ נָפֹ֖צוּ מֵעָלָֽיו׃ ",
        "versenonikud": "וירדפו חיל כשדים אחרי המלך וישיגו את צדקיהו בערבת ירחו וכל חילו נפצו מעליו "
    },
    {
        "bookchapter": "ירמיהו",
        "chapter": "נב",
        "versechapter": "ט",
        "bookseder": "ירמיהו",
        "seder": "לא",
        "verseseder": "טו",
        "versenikud": "וַֽיִּתְפְּשׂוּ֙ אֶת־ הַמֶּ֔לֶךְ וַיַּעֲל֨וּ אֹת֜וֹ אֶל־ מֶ֧לֶךְ בָּבֶ֛ל רִבְלָ֖תָה בְּאֶ֣רֶץ חֲמָ֑ת וַיְדַבֵּ֥ר אִתּ֖וֹ מִשְׁפָּטִֽים׃ ",
        "versenonikud": "ויתפשו את המלך ויעלו אתו אל מלך בבל רבלתה בארץ חמת וידבר אתו משפטים "
    },
    {
        "bookchapter": "ירמיהו",
        "chapter": "נב",
        "versechapter": "י",
        "bookseder": "ירמיהו",
        "seder": "לא",
        "verseseder": "טז",
        "versenikud": "וַיִּשְׁחַ֧ט מֶֽלֶךְ־ בָּבֶ֛ל אֶת־ בְּנֵ֥י צִדְקִיָּ֖הוּ לְעֵינָ֑יו וְגַ֛ם אֶת־ כָּל־ שָׂרֵ֥י יְהוּדָ֖ה שָׁחַ֥ט בְּרִבְלָֽתָה׃ ",
        "versenonikud": "וישחט מלך בבל את בני צדקיהו לעיניו וגם את כל שרי יהודה שחט ברבלתה "
    },
    {
        "bookchapter": "ירמיהו",
        "chapter": "נב",
        "versechapter": "יא",
        "bookseder": "ירמיהו",
        "seder": "לא",
        "verseseder": "יז",
        "versenikud": "וְאֶת־ עֵינֵ֥י צִדְקִיָּ֖הוּ עִוֵּ֑ר וַיַּאַסְרֵ֣הוּ בַֽנְחֻשְׁתַּ֗יִם וַיְבִאֵ֤הוּ מֶֽלֶךְ־ בָּבֶל֙ בָּבֶ֔לָה וַיִּתְּנֵ֥הוּ בבית־ בֵֽית־ הַפְּקֻדֹּ֖ת עַד־ י֥וֹם מוֹתֽוֹ׃ ",
        "versenonikud": "ואת עיני צדקיהו עור ויאסרהו בנחשתים ויבאהו מלך בבל בבלה ויתנהו בבית בית הפקדת עד יום מותו "
    },
    {
        "bookchapter": "ירמיהו",
        "chapter": "נב",
        "versechapter": "יב",
        "bookseder": "ירמיהו",
        "seder": "לא",
        "verseseder": "יח",
        "versenikud": "וּבַחֹ֤דֶשׁ הַֽחֲמִישִׁי֙ בֶּעָשׂ֣וֹר לַחֹ֔דֶשׁ הִ֗יא שְׁנַת֙ תְּשַֽׁע־ עֶשְׂרֵ֣ה שָׁנָ֔ה לַמֶּ֖לֶךְ נְבוּכַדְרֶאצַּ֣ר מֶֽלֶךְ־ בָּבֶ֑ל בָּ֗א נְבֽוּזַרְאֲדָן֙ רַב־ טַבָּחִ֔ים עָמַ֛ד לִפְנֵ֥י מֶֽלֶךְ־ בָּבֶ֖ל בִּירוּשָׁלִָֽם׃ ",
        "versenonikud": "ובחדש החמישי בעשור לחדש היא שנת תשע עשרה שנה למלך נבוכדראצר מלך בבל בא נבוזראדן רב טבחים עמד לפני מלך בבל בירושלם "
    },
    {
        "bookchapter": "ירמיהו",
        "chapter": "נב",
        "versechapter": "יג",
        "bookseder": "ירמיהו",
        "seder": "לא",
        "verseseder": "יט",
        "versenikud": "וַיִּשְׂרֹ֥ף אֶת־ בֵּית־ יְהוָ֖ה וְאֶת־ בֵּ֣ית הַמֶּ֑לֶךְ וְאֵ֨ת כָּל־ בָּתֵּ֧י יְרוּשָׁלִַ֛ם וְאֶת־ כָּל־ בֵּ֥ית הַגָּד֖וֹל שָׂרַ֥ף בָּאֵֽשׁ׃ ",
        "versenonikud": "וישרף את בית יהוה ואת בית המלך ואת כל בתי ירושלם ואת כל בית הגדול שרף באש "
    },
    {
        "bookchapter": "ירמיהו",
        "chapter": "נב",
        "versechapter": "יד",
        "bookseder": "ירמיהו",
        "seder": "לא",
        "verseseder": "כ",
        "versenikud": "וְאֶת־ כָּל־ חֹמ֥וֹת יְרוּשָׁלִַ֖ם סָבִ֑יב נָֽתְצוּ֙ כָּל־ חֵ֣יל כַּשְׂדִּ֔ים אֲשֶׁ֖ר אֶת־ רַב־ טַבָּחִֽים׃ ",
        "versenonikud": "ואת כל חמות ירושלם סביב נתצו כל חיל כשדים אשר את רב טבחים "
    },
    {
        "bookchapter": "ירמיהו",
        "chapter": "נב",
        "versechapter": "טו",
        "bookseder": "ירמיהו",
        "seder": "לא",
        "verseseder": "כא",
        "versenikud": "וּמִדַּלּ֨וֹת הָעָ֜ם וְֽאֶת־ יֶ֥תֶר הָעָ֣ם ׀ הַנִּשְׁאָרִ֣ים בָּעִ֗יר וְאֶת־ הַנֹּֽפְלִים֙ אֲשֶׁ֤ר נָֽפְלוּ֙ אֶל־ מֶ֣לֶךְ בָּבֶ֔ל וְאֵ֖ת יֶ֣תֶר הָֽאָמ֑וֹן הֶגְלָ֕ה נְבוּזַרְאֲדָ֖ן רַב־ טַבָּחִֽים׃ ",
        "versenonikud": "ומדלות העם ואת יתר העם  הנשארים בעיר ואת הנפלים אשר נפלו אל מלך בבל ואת יתר האמון הגלה נבוזראדן רב טבחים "
    },
    {
        "bookchapter": "ירמיהו",
        "chapter": "נב",
        "versechapter": "טז",
        "bookseder": "ירמיהו",
        "seder": "לא",
        "verseseder": "כב",
        "versenikud": "וּמִדַּלּ֣וֹת הָאָ֔רֶץ הִשְׁאִ֕יר נְבוּזַרְאֲדָ֖ן רַב־ טַבָּחִ֑ים לְכֹרְמִ֖ים וּלְיֹגְבִֽים׃ ",
        "versenonikud": "ומדלות הארץ השאיר נבוזראדן רב טבחים לכרמים וליגבים "
    },
    {
        "bookchapter": "ירמיהו",
        "chapter": "נב",
        "versechapter": "יז",
        "bookseder": "ירמיהו",
        "seder": "לא",
        "verseseder": "כג",
        "versenikud": "וְאֶת־ עַמּוּדֵ֨י הַנְּחֹ֜שֶׁת אֲשֶׁ֣ר לְבֵית־ יְהוָ֗ה וְֽאֶת־ הַמְּכֹנ֞וֹת וְאֶת־ יָ֧ם הַנְּחֹ֛שֶׁת אֲשֶׁ֥ר בְּבֵית־ יְהוָ֖ה שִׁבְּר֣וּ כַשְׂדִּ֑ים וַיִּשְׂא֥וּ אֶת־ כָּל־ נְחֻשְׁתָּ֖ם בָּבֶֽלָה׃ ",
        "versenonikud": "ואת עמודי הנחשת אשר לבית יהוה ואת המכנות ואת ים הנחשת אשר בבית יהוה שברו כשדים וישאו את כל נחשתם בבלה "
    },
    {
        "bookchapter": "ירמיהו",
        "chapter": "נב",
        "versechapter": "יח",
        "bookseder": "ירמיהו",
        "seder": "לא",
        "verseseder": "כד",
        "versenikud": "וְאֶת־ הַ֠סִּרוֹת וְאֶת־ הַיָּעִ֨ים וְאֶת־ הַֽמְזַמְּר֜וֹת וְאֶת־ הַמִּזְרָקֹ֣ת וְאֶת־ הַכַּפּ֗וֹת וְאֵ֨ת כָּל־ כְּלֵ֧י הַנְּחֹ֛שֶׁת אֲשֶׁר־ יְשָׁרְת֥וּ בָהֶ֖ם לָקָֽחוּ׃ ",
        "versenonikud": "ואת הסרות ואת היעים ואת המזמרות ואת המזרקת ואת הכפות ואת כל כלי הנחשת אשר ישרתו בהם לקחו "
    },
    {
        "bookchapter": "ירמיהו",
        "chapter": "נב",
        "versechapter": "יט",
        "bookseder": "ירמיהו",
        "seder": "לא",
        "verseseder": "כה",
        "versenikud": "וְאֶת־ הַ֠סִּפִּים וְאֶת־ הַמַּחְתּ֨וֹת וְאֶת־ הַמִּזְרָק֜וֹת וְאֶת־ הַסִּיר֣וֹת וְאֶת־ הַמְּנֹר֗וֹת וְאֶת־ הַכַּפּוֹת֙ וְאֶת־ הַמְּנַקִי֔וֹת אֲשֶׁ֤ר זָהָב֙ זָהָ֔ב וַאֲשֶׁר־ כֶּ֖סֶף כָּ֑סֶף לָקַ֖ח רַב־ טַבָּחִֽים׃ ",
        "versenonikud": "ואת הספים ואת המחתות ואת המזרקות ואת הסירות ואת המנרות ואת הכפות ואת המנקיות אשר זהב זהב ואשר כסף כסף לקח רב טבחים "
    },
    {
        "bookchapter": "ירמיהו",
        "chapter": "נב",
        "versechapter": "כ",
        "bookseder": "ירמיהו",
        "seder": "לא",
        "verseseder": "כו",
        "versenikud": "הָעַמּוּדִ֣ים ׀ שְׁנַ֗יִם הַיָּ֤ם אֶחָד֙ וְהַבָּקָ֞ר שְׁנֵים־ עָשָׂ֤ר נְחֹ֙שֶׁת֙ אֲשֶׁר־ תַּ֣חַת הַמְּכֹנ֔וֹת אֲשֶׁ֥ר עָשָׂ֛ה הַמֶּ֥לֶךְ שְׁלֹמֹ֖ה לְבֵ֣ית יְהוָ֑ה לֹא־ הָיָ֣ה מִשְׁקָ֔ל לִנְחֻשְׁתָּ֖ם כָּל־ הַכֵּלִ֥ים הָאֵֽלֶּה׃ ",
        "versenonikud": "העמודים  שנים הים אחד והבקר שנים עשר נחשת אשר תחת המכנות אשר עשה המלך שלמה לבית יהוה לא היה משקל לנחשתם כל הכלים האלה "
    },
    {
        "bookchapter": "ירמיהו",
        "chapter": "נב",
        "versechapter": "כא",
        "bookseder": "ירמיהו",
        "seder": "לא",
        "verseseder": "כז",
        "versenikud": "וְהָעַמּוּדִ֗ים שְׁמֹנֶ֨ה עֶשְׂרֵ֤ה אַמָּה֙ קומה קוֹמַת֙ הָעַמֻּ֣ד הָאֶחָ֔ד וְח֛וּט שְׁתֵּים־ עֶשְׂרֵ֥ה אַמָּ֖ה יְסֻבֶּ֑נּוּ וְעָבְי֛וֹ אַרְבַּ֥ע אַצְבָּע֖וֹת נָבֽוּב׃ ",
        "versenonikud": "והעמודים שמנה עשרה אמה קומה קומת העמד האחד וחוט שתים עשרה אמה יסבנו ועביו ארבע אצבעות נבוב "
    },
    {
        "bookchapter": "ירמיהו",
        "chapter": "נב",
        "versechapter": "כב",
        "bookseder": "ירמיהו",
        "seder": "לא",
        "verseseder": "כח",
        "versenikud": "וְכֹתֶ֨רֶת עָלָ֜יו נְחֹ֗שֶׁת וְקוֹמַ֨ת הַכֹּתֶ֥רֶת הָאַחַת֮ חָמֵ֣שׁ אַמּוֹת֒ וּשְׂבָכָ֨ה וְרִמּוֹנִ֧ים עַֽל־ הַכּוֹתֶ֛רֶת סָבִ֖יב הַכֹּ֣ל נְחֹ֑שֶׁת וְכָאֵ֛לֶּה לַֽעַמּ֥וּד הַשֵּׁנִ֖י וְרִמּוֹנִֽים׃ ",
        "versenonikud": "וכתרת עליו נחשת וקומת הכתרת האחת חמש אמות ושבכה ורמונים על הכותרת סביב הכל נחשת וכאלה לעמוד השני ורמונים "
    },
    {
        "bookchapter": "ירמיהו",
        "chapter": "נב",
        "versechapter": "כג",
        "bookseder": "ירמיהו",
        "seder": "לא",
        "verseseder": "כט",
        "versenikud": "וַיִּֽהְיוּ֙ הָֽרִמֹּנִ֔ים תִּשְׁעִ֥ים וְשִׁשָּׁ֖ה ר֑וּחָה כָּל־ הָרִמּוֹנִ֥ים מֵאָ֛ה עַל־ הַשְּׂבָכָ֖ה סָבִֽיב׃ ",
        "versenonikud": "ויהיו הרמנים תשעים וששה רוחה כל הרמונים מאה על השבכה סביב "
    },
    {
        "bookchapter": "ירמיהו",
        "chapter": "נב",
        "versechapter": "כד",
        "bookseder": "ירמיהו",
        "seder": "לא",
        "verseseder": "ל",
        "versenikud": "וַיִּקַּ֣ח רַב־ טַבָּחִ֗ים אֶת־ שְׂרָיָה֙ כֹּהֵ֣ן הָרֹ֔אשׁ וְאֶת־ צְפַנְיָ֖ה כֹּהֵ֣ן הַמִּשְׁנֶ֑ה וְאֶת־ שְׁלֹ֖שֶׁת שֹׁמְרֵ֥י הַסַּֽף׃ ",
        "versenonikud": "ויקח רב טבחים את שריה כהן הראש ואת צפניה כהן המשנה ואת שלשת שמרי הסף "
    },
    {
        "bookchapter": "ירמיהו",
        "chapter": "נב",
        "versechapter": "כה",
        "bookseder": "ירמיהו",
        "seder": "לא",
        "verseseder": "לא",
        "versenikud": "וּמִן־ הָעִ֡יר לָקַח֩ סָרִ֨יס אֶחָ֜ד אֲ‍ֽשֶׁר־ הָיָ֥ה פָקִ֣יד ׀ עַל־ אַנְשֵׁ֣י הַמִּלְחָמָ֗ה וְשִׁבְעָ֨ה אֲנָשִׁ֜ים מֵרֹאֵ֤י פְנֵי־ הַמֶּ֙לֶךְ֙ אֲשֶׁ֣ר נִמְצְא֣וּ בָעִ֔יר וְאֵ֗ת סֹפֵר֙ שַׂ֣ר הַצָּבָ֔א הַמַּצְבִּ֖א אֶת־ עַ֣ם הָאָ֑רֶץ וְשִׁשִּׁ֥ים אִישׁ֙ מֵעַ֣ם הָאָ֔רֶץ הַֽנִּמְצְאִ֖ים בְּת֥וֹךְ הָעִֽיר׃ ",
        "versenonikud": "ומן העיר לקח סריס אחד אשר היה פקיד  על אנשי המלחמה ושבעה אנשים מראי פני המלך אשר נמצאו בעיר ואת ספר שר הצבא המצבא את עם הארץ וששים איש מעם הארץ הנמצאים בתוך העיר "
    },
    {
        "bookchapter": "ירמיהו",
        "chapter": "נב",
        "versechapter": "כו",
        "bookseder": "ירמיהו",
        "seder": "לא",
        "verseseder": "לב",
        "versenikud": "וַיִּקַּ֣ח אוֹתָ֔ם נְבוּזַרְאֲדָ֖ן רַב־ טַבָּחִ֑ים וַיֹּ֧לֶךְ אוֹתָ֛ם אֶל־ מֶ֥לֶךְ בָּבֶ֖ל רִבְלָֽתָה׃ ",
        "versenonikud": "ויקח אותם נבוזראדן רב טבחים וילך אותם אל מלך בבל רבלתה "
    },
    {
        "bookchapter": "ירמיהו",
        "chapter": "נב",
        "versechapter": "כז",
        "bookseder": "ירמיהו",
        "seder": "לא",
        "verseseder": "לג",
        "versenikud": "וַיַּכֶּ֣ה אוֹתָם֩ מֶ֨לֶךְ בָּבֶ֧ל וַיְמִתֵ֛ם בְּרִבְלָ֖ה בְּאֶ֣רֶץ חֲמָ֑ת וַיִּ֥גֶל יְהוּדָ֖ה מֵעַ֥ל אַדְמָתֽוֹ׃ ",
        "versenonikud": "ויכה אותם מלך בבל וימתם ברבלה בארץ חמת ויגל יהודה מעל אדמתו "
    },
    {
        "bookchapter": "ירמיהו",
        "chapter": "נב",
        "versechapter": "כח",
        "bookseder": "ירמיהו",
        "seder": "לא",
        "verseseder": "לד",
        "versenikud": "זֶ֣ה הָעָ֔ם אֲשֶׁ֥ר הֶגְלָ֖ה נְבֽוּכַדְרֶאצַּ֑ר בִּשְׁנַת־ שֶׁ֕בַע יְהוּדִ֕ים שְׁלֹ֥שֶׁת אֲלָפִ֖ים וְעֶשְׂרִ֥ים וּשְׁלֹשָֽׁה׃ ",
        "versenonikud": "זה העם אשר הגלה נבוכדראצר בשנת שבע יהודים שלשת אלפים ועשרים ושלשה "
    },
    {
        "bookchapter": "ירמיהו",
        "chapter": "נב",
        "versechapter": "כט",
        "bookseder": "ירמיהו",
        "seder": "לא",
        "verseseder": "לה",
        "versenikud": "בִּשְׁנַ֛ת שְׁמוֹנֶ֥ה עֶשְׂרֵ֖ה לִנְבֽוּכַדְרֶאצַּ֑ר מִיר֣וּשָׁלִַ֔ם נֶ֕פֶשׁ שְׁמֹנֶ֥ה מֵא֖וֹת שְׁלֹשִׁ֥ים וּשְׁנָֽיִם׃ ",
        "versenonikud": "בשנת שמונה עשרה לנבוכדראצר מירושלם נפש שמנה מאות שלשים ושנים "
    },
    {
        "bookchapter": "ירמיהו",
        "chapter": "נב",
        "versechapter": "ל",
        "bookseder": "ירמיהו",
        "seder": "לא",
        "verseseder": "לו",
        "versenikud": "בִּשְׁנַ֨ת שָׁלֹ֣שׁ וְעֶשְׂרִים֮ לִנְבֽוּכַדְרֶאצַּר֒ הֶגְלָ֗ה נְבֽוּזַרְאֲדָן֙ רַב־ טַבָּחִ֔ים יְהוּדִ֕ים נֶ֕פֶשׁ שְׁבַ֥ע מֵא֖וֹת אַרְבָּעִ֣ים וַחֲמִשָּׁ֑ה כָּל־ נֶ֕פֶשׁ אַרְבַּ֥עַת אֲלָפִ֖ים וְשֵׁ֥שׁ מֵאֽוֹת׃ ",
        "versenonikud": "בשנת שלש ועשרים לנבוכדראצר הגלה נבוזראדן רב טבחים יהודים נפש שבע מאות ארבעים וחמשה כל נפש ארבעת אלפים ושש מאות "
    },
    {
        "bookchapter": "ירמיהו",
        "chapter": "נב",
        "versechapter": "לא",
        "bookseder": "ירמיהו",
        "seder": "לא",
        "verseseder": "לז",
        "versenikud": "וַיְהִי֩ בִשְׁלֹשִׁ֨ים וָשֶׁ֜בַע שָׁנָ֗ה לְגָלוּת֙ יְהוֹיָכִ֣ן מֶֽלֶךְ־ יְהוּדָ֔ה בִּשְׁנֵ֤ים עָשָׂר֙ חֹ֔דֶשׁ בְּעֶשְׂרִ֥ים וַחֲמִשָּׁ֖ה לַחֹ֑דֶשׁ נָשָׂ֡א אֱוִ֣יל מְרֹדַךְ֩ מֶ֨לֶךְ בָּבֶ֜ל בִּשְׁנַ֣ת מַלְכֻת֗וֹ אֶת־ רֹאשׁ֙ יְהוֹיָכִ֣ין מֶֽלֶךְ־ יְהוּדָ֔ה וַיֹּצֵ֥א אוֹת֖וֹ מִבֵּ֥ית הכליא הַכְּלֽוּא׃ ",
        "versenonikud": "ויהי בשלשים ושבע שנה לגלות יהויכן מלך יהודה בשנים עשר חדש בעשרים וחמשה לחדש נשא אויל מרדך מלך בבל בשנת מלכתו את ראש יהויכין מלך יהודה ויצא אותו מבית הכליא הכלוא "
    },
    {
        "bookchapter": "ירמיהו",
        "chapter": "נב",
        "versechapter": "לב",
        "bookseder": "ירמיהו",
        "seder": "לא",
        "verseseder": "לח",
        "versenikud": "וַיְדַבֵּ֥ר אִתּ֖וֹ טֹב֑וֹת וַיִּתֵּן֙ אֶת־ כִּסְא֔וֹ מִמַּ֗עַל לְכִסֵּ֧א מלכים הַמְּלָכִ֛ים אֲשֶׁ֥ר אִתּ֖וֹ בְּבָבֶֽל׃ ",
        "versenonikud": "וידבר אתו טבות ויתן את כסאו ממעל לכסא מלכים המלכים אשר אתו בבבל "
    },
    {
        "bookchapter": "ירמיהו",
        "chapter": "נב",
        "versechapter": "לג",
        "bookseder": "ירמיהו",
        "seder": "לא",
        "verseseder": "לט",
        "versenikud": "וְשִׁנָּ֕ה אֵ֖ת בִּגְדֵ֣י כִלְא֑וֹ וְאָכַ֨ל לֶ֧חֶם לְפָנָ֛יו תָּמִ֖יד כָּל־ יְמֵ֥י חַיָּֽו׃ ",
        "versenonikud": "ושנה את בגדי כלאו ואכל לחם לפניו תמיד כל ימי חיו "
    },
    {
        "bookchapter": "ירמיהו",
        "chapter": "נב",
        "versechapter": "לד",
        "bookseder": "ירמיהו",
        "seder": "לא",
        "verseseder": "מ",
        "versenikud": "וַאֲרֻחָת֗וֹ אֲרֻחַת֩ תָּמִ֨יד נִתְּנָה־ לּ֜וֹ מֵאֵ֧ת מֶֽלֶךְ־ בָּבֶ֛ל דְּבַר־ י֥וֹם בְּיוֹמ֖וֹ עַד־ י֣וֹם מוֹת֑וֹ כֹּ֖ל יְמֵ֥י חַיָּֽיו׃ ",
        "versenonikud": "וארחתו ארחת תמיד נתנה לו מאת מלך בבל דבר יום ביומו עד יום מותו כל ימי חייו "
    }
]