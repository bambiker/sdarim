[
    {
        "bookchapter": "ויקרא",
        "chapter": "י",
        "versechapter": "א",
        "bookseder": "ויקרא",
        "seder": "ד",
        "verseseder": "סא",
        "parasha": "שמיני",
        "versenikud": "וַיִּקְח֣וּ בְנֵֽי־ אַ֠הֲרֹן נָדָ֨ב וַאֲבִיה֜וּא אִ֣ישׁ מַחְתָּת֗וֹ וַיִּתְּנ֤וּ בָהֵן֙ אֵ֔שׁ וַיָּשִׂ֥ימוּ עָלֶ֖יהָ קְטֹ֑רֶת וַיַּקְרִ֜בוּ לִפְנֵ֤י יְהוָה֙ אֵ֣שׁ זָרָ֔ה אֲשֶׁ֧ר לֹ֦א צִוָּ֖ה אֹתָֽם׃ ",
        "versenonikud": "ויקחו בני אהרן נדב ואביהוא איש מחתתו ויתנו בהן אש וישימו עליה קטרת ויקרבו לפני יהוה אש זרה אשר לא צוה אתם "
    },
    {
        "bookchapter": "ויקרא",
        "chapter": "י",
        "versechapter": "ב",
        "bookseder": "ויקרא",
        "seder": "ד",
        "verseseder": "סב",
        "parasha": "שמיני",
        "versenikud": "וַתֵּ֥צֵא אֵ֛שׁ מִלִּפְנֵ֥י יְהוָ֖ה וַתֹּ֣אכַל אוֹתָ֑ם וַיָּמֻ֖תוּ לִפְנֵ֥י יְהוָֽה׃ ",
        "versenonikud": "ותצא אש מלפני יהוה ותאכל אותם וימתו לפני יהוה "
    },
    {
        "bookchapter": "ויקרא",
        "chapter": "י",
        "versechapter": "ג",
        "bookseder": "ויקרא",
        "seder": "ד",
        "verseseder": "סג",
        "parasha": "שמיני",
        "versenikud": "וַיֹּ֨אמֶר מֹשֶׁ֜ה אֶֽל־ אַהֲרֹ֗ן הוּא֩ אֲשֶׁר־ דִּבֶּ֨ר יְהוָ֤ה ׀ לֵאמֹר֙ בִּקְרֹבַ֣י אֶקָּדֵ֔שׁ וְעַל־ פְּנֵ֥י כָל־ הָעָ֖ם אֶכָּבֵ֑ד וַיִּדֹּ֖ם אַהֲרֹֽן׃ ",
        "versenonikud": "ויאמר משה אל אהרן הוא אשר דבר יהוה  לאמר בקרבי אקדש ועל פני כל העם אכבד וידם אהרן "
    },
    {
        "bookchapter": "ויקרא",
        "chapter": "י",
        "versechapter": "ד",
        "bookseder": "ויקרא",
        "seder": "ד",
        "verseseder": "סד",
        "parasha": "שמיני",
        "versenikud": "וַיִּקְרָ֣א מֹשֶׁ֗ה אֶל־ מִֽישָׁאֵל֙ וְאֶ֣ל אֶלְצָפָ֔ן בְּנֵ֥י עֻזִּיאֵ֖ל דֹּ֣ד אַהֲרֹ֑ן וַיֹּ֣אמֶר אֲלֵהֶ֗ם קִ֠רְב֞וּ שְׂא֤וּ אֶת־ אֲחֵיכֶם֙ מֵאֵ֣ת פְּנֵי־ הַקֹּ֔דֶשׁ אֶל־ מִח֖וּץ לַֽמַּחֲנֶֽה׃ ",
        "versenonikud": "ויקרא משה אל מישאל ואל אלצפן בני עזיאל דד אהרן ויאמר אלהם קרבו שאו את אחיכם מאת פני הקדש אל מחוץ למחנה "
    },
    {
        "bookchapter": "ויקרא",
        "chapter": "י",
        "versechapter": "ה",
        "bookseder": "ויקרא",
        "seder": "ד",
        "verseseder": "סה",
        "parasha": "שמיני",
        "versenikud": "וַֽיִּקְרְב֗וּ וַיִּשָּׂאֻם֙ בְּכֻתֳּנֹתָ֔ם אֶל־ מִח֖וּץ לַֽמַּחֲנֶ֑ה כַּאֲשֶׁ֖ר דִּבֶּ֥ר מֹשֶֽׁה׃ ",
        "versenonikud": "ויקרבו וישאם בכתנתם אל מחוץ למחנה כאשר דבר משה "
    },
    {
        "bookchapter": "ויקרא",
        "chapter": "י",
        "versechapter": "ו",
        "bookseder": "ויקרא",
        "seder": "ד",
        "verseseder": "סו",
        "parasha": "שמיני",
        "versenikud": "וַיֹּ֣אמֶר מֹשֶׁ֣ה אֶֽל־ אַהֲרֹ֡ן וּלְאֶלְעָזָר֩ וּלְאִֽיתָמָ֨ר ׀ בָּנָ֜יו רָֽאשֵׁיכֶ֥ם אַל־ תִּפְרָ֣עוּ ׀ וּבִגְדֵיכֶ֤ם לֹֽא־ תִפְרֹ֙מוּ֙ וְלֹ֣א תָמֻ֔תוּ וְעַ֥ל כָּל־ הָעֵדָ֖ה יִקְצֹ֑ף וַאֲחֵיכֶם֙ כָּל־ בֵּ֣ית יִשְׂרָאֵ֔ל יִבְכּוּ֙ אֶת־ הַשְּׂרֵפָ֔ה אֲשֶׁ֖ר שָׂרַ֥ף יְהוָֽה׃ ",
        "versenonikud": "ויאמר משה אל אהרן ולאלעזר ולאיתמר  בניו ראשיכם אל תפרעו  ובגדיכם לא תפרמו ולא תמתו ועל כל העדה יקצף ואחיכם כל בית ישראל יבכו את השרפה אשר שרף יהוה "
    },
    {
        "bookchapter": "ויקרא",
        "chapter": "י",
        "versechapter": "ז",
        "bookseder": "ויקרא",
        "seder": "ד",
        "verseseder": "סז",
        "parasha": "שמיני",
        "versenikud": "וּמִפֶּתַח֩ אֹ֨הֶל מוֹעֵ֜ד לֹ֤א תֵֽצְאוּ֙ פֶּן־ תָּמֻ֔תוּ כִּי־ שֶׁ֛מֶן מִשְׁחַ֥ת יְהוָ֖ה עֲלֵיכֶ֑ם וַֽיַּעֲשׂ֖וּ כִּדְבַ֥ר מֹשֶֽׁה׃ ",
        "versenonikud": "ומפתח אהל מועד לא תצאו פן תמתו כי שמן משחת יהוה עליכם ויעשו כדבר משה "
    },
    {
        "bookchapter": "ויקרא",
        "chapter": "י",
        "versechapter": "ח",
        "bookseder": "ויקרא",
        "seder": "ה",
        "verseseder": "א",
        "parasha": "שמיני",
        "versenikud": "וַיְדַבֵּ֣ר יְהוָ֔ה אֶֽל־ אַהֲרֹ֖ן לֵאמֹֽר׃ ",
        "versenonikud": "וידבר יהוה אל אהרן לאמר "
    },
    {
        "bookchapter": "ויקרא",
        "chapter": "י",
        "versechapter": "ט",
        "bookseder": "ויקרא",
        "seder": "ה",
        "verseseder": "ב",
        "parasha": "שמיני",
        "versenikud": "יַ֣יִן וְשֵׁכָ֞ר אַל־ תֵּ֣שְׁתְּ ׀ אַתָּ֣ה ׀ וּבָנֶ֣יךָ אִתָּ֗ךְ בְּבֹאֲכֶ֛ם אֶל־ אֹ֥הֶל מוֹעֵ֖ד וְלֹ֣א תָמֻ֑תוּ חֻקַּ֥ת עוֹלָ֖ם לְדֹרֹתֵיכֶֽם׃ ",
        "versenonikud": "יין ושכר אל תשת  אתה  ובניך אתך בבאכם אל אהל מועד ולא תמתו חקת עולם לדרתיכם "
    },
    {
        "bookchapter": "ויקרא",
        "chapter": "י",
        "versechapter": "י",
        "bookseder": "ויקרא",
        "seder": "ה",
        "verseseder": "ג",
        "parasha": "שמיני",
        "versenikud": "וּֽלֲהַבְדִּ֔יל בֵּ֥ין הַקֹּ֖דֶשׁ וּבֵ֣ין הַחֹ֑ל וּבֵ֥ין הַטָּמֵ֖א וּבֵ֥ין הַטָּהֽוֹר׃ ",
        "versenonikud": "ולהבדיל בין הקדש ובין החל ובין הטמא ובין הטהור "
    },
    {
        "bookchapter": "ויקרא",
        "chapter": "י",
        "versechapter": "יא",
        "bookseder": "ויקרא",
        "seder": "ה",
        "verseseder": "ד",
        "parasha": "שמיני",
        "versenikud": "וּלְהוֹרֹ֖ת אֶת־ בְּנֵ֣י יִשְׂרָאֵ֑ל אֵ֚ת כָּל־ הַ֣חֻקִּ֔ים אֲשֶׁ֨ר דִּבֶּ֧ר יְהוָ֛ה אֲלֵיהֶ֖ם בְּיַד־ מֹשֶֽׁה׃ ",
        "versenonikud": "ולהורת את בני ישראל את כל החקים אשר דבר יהוה אליהם ביד משה "
    },
    {
        "bookchapter": "ויקרא",
        "chapter": "י",
        "versechapter": "יב",
        "bookseder": "ויקרא",
        "seder": "ה",
        "verseseder": "ה",
        "parasha": "שמיני",
        "versenikud": "וַיְדַבֵּ֨ר מֹשֶׁ֜ה אֶֽל־ אַהֲרֹ֗ן וְאֶ֣ל אֶ֠לְעָזָר וְאֶל־ אִ֨יתָמָ֥ר ׀ בָּנָיו֮ הַנּֽוֹתָרִים֒ קְח֣וּ אֶת־ הַמִּנְחָ֗ה הַנּוֹתֶ֙רֶת֙ מֵאִשֵּׁ֣י יְהוָ֔ה וְאִכְל֥וּהָ מַצּ֖וֹת אֵ֣צֶל הַמִּזְבֵּ֑חַ כִּ֛י קֹ֥דֶשׁ קָֽדָשִׁ֖ים הִֽוא׃ ",
        "versenonikud": "וידבר משה אל אהרן ואל אלעזר ואל איתמר  בניו הנותרים קחו את המנחה הנותרת מאשי יהוה ואכלוה מצות אצל המזבח כי קדש קדשים הוא "
    },
    {
        "bookchapter": "ויקרא",
        "chapter": "י",
        "versechapter": "יג",
        "bookseder": "ויקרא",
        "seder": "ה",
        "verseseder": "ו",
        "parasha": "שמיני",
        "versenikud": "וַאֲכַלְתֶּ֤ם אֹתָהּ֙ בְּמָק֣וֹם קָדֹ֔שׁ כִּ֣י חָקְךָ֤ וְחָק־ בָּנֶ֙יךָ֙ הִ֔וא מֵאִשֵּׁ֖י יְהוָ֑ה כִּי־ כֵ֖ן צֻוֵּֽיתִי׃ ",
        "versenonikud": "ואכלתם אתה במקום קדש כי חקך וחק בניך הוא מאשי יהוה כי כן צויתי "
    },
    {
        "bookchapter": "ויקרא",
        "chapter": "י",
        "versechapter": "יד",
        "bookseder": "ויקרא",
        "seder": "ה",
        "verseseder": "ז",
        "parasha": "שמיני",
        "versenikud": "וְאֵת֩ חֲזֵ֨ה הַתְּנוּפָ֜ה וְאֵ֣ת ׀ שׁ֣וֹק הַתְּרוּמָ֗ה תֹּֽאכְלוּ֙ בְּמָק֣וֹם טָה֔וֹר אַתָּ֕ה וּבָנֶ֥יךָ וּבְנֹתֶ֖יךָ אִתָּ֑ךְ כִּֽי־ חָקְךָ֤ וְחָק־ בָּנֶ֙יךָ֙ נִתְּנ֔וּ מִזִּבְחֵ֥י שַׁלְמֵ֖י בְּנֵ֥י יִשְׂרָאֵֽל׃ ",
        "versenonikud": "ואת חזה התנופה ואת  שוק התרומה תאכלו במקום טהור אתה ובניך ובנתיך אתך כי חקך וחק בניך נתנו מזבחי שלמי בני ישראל "
    },
    {
        "bookchapter": "ויקרא",
        "chapter": "י",
        "versechapter": "טו",
        "bookseder": "ויקרא",
        "seder": "ה",
        "verseseder": "ח",
        "parasha": "שמיני",
        "versenikud": "שׁ֣וֹק הַתְּרוּמָ֞ה וַחֲזֵ֣ה הַתְּנוּפָ֗ה עַ֣ל אִשֵּׁ֤י הַחֲלָבִים֙ יָבִ֔יאוּ לְהָנִ֥יף תְּנוּפָ֖ה לִפְנֵ֣י יְהוָ֑ה וְהָיָ֨ה לְךָ֜ וּלְבָנֶ֤יךָ אִתְּךָ֙ לְחָק־ עוֹלָ֔ם כַּאֲשֶׁ֖ר צִוָּ֥ה יְהוָֽה׃ ",
        "versenonikud": "שוק התרומה וחזה התנופה על אשי החלבים יביאו להניף תנופה לפני יהוה והיה לך ולבניך אתך לחק עולם כאשר צוה יהוה "
    },
    {
        "bookchapter": "ויקרא",
        "chapter": "י",
        "versechapter": "טז",
        "bookseder": "ויקרא",
        "seder": "ה",
        "verseseder": "ט",
        "parasha": "שמיני",
        "versenikud": "וְאֵ֣ת ׀ שְׂעִ֣יר הַֽחַטָּ֗את דָּרֹ֥שׁ דָּרַ֛שׁ מֹשֶׁ֖ה וְהִנֵּ֣ה שֹׂרָ֑ף וַ֠יִּקְצֹף עַל־ אֶלְעָזָ֤ר וְעַל־ אִֽיתָמָר֙ בְּנֵ֣י אַהֲרֹ֔ן הַנּוֹתָרִ֖ם לֵאמֹֽר׃ ",
        "versenonikud": "ואת  שעיר החטאת דרש דרש משה והנה שרף ויקצף על אלעזר ועל איתמר בני אהרן הנותרם לאמר "
    },
    {
        "bookchapter": "ויקרא",
        "chapter": "י",
        "versechapter": "יז",
        "bookseder": "ויקרא",
        "seder": "ה",
        "verseseder": "י",
        "parasha": "שמיני",
        "versenikud": "מַדּ֗וּעַ לֹֽא־ אֲכַלְתֶּ֤ם אֶת־ הַֽחַטָּאת֙ בִּמְק֣וֹם הַקֹּ֔דֶשׁ כִּ֛י קֹ֥דֶשׁ קָֽדָשִׁ֖ים הִ֑וא וְאֹתָ֣הּ ׀ נָתַ֣ן לָכֶ֗ם לָשֵׂאת֙ אֶת־ עֲוֺ֣ן הָעֵדָ֔ה לְכַפֵּ֥ר עֲלֵיהֶ֖ם לִפְנֵ֥י יְהוָֽה׃ ",
        "versenonikud": "מדוע לא אכלתם את החטאת במקום הקדש כי קדש קדשים הוא ואתה  נתן לכם לשאת את עון העדה לכפר עליהם לפני יהוה "
    },
    {
        "bookchapter": "ויקרא",
        "chapter": "י",
        "versechapter": "יח",
        "bookseder": "ויקרא",
        "seder": "ה",
        "verseseder": "יא",
        "parasha": "שמיני",
        "versenikud": "הֵ֚ן לֹא־ הוּבָ֣א אֶת־ דָּמָ֔הּ אֶל־ הַקֹּ֖דֶשׁ פְּנִ֑ימָה אָכ֨וֹל תֹּאכְל֥וּ אֹתָ֛הּ בַּקֹּ֖דֶשׁ כַּאֲשֶׁ֥ר צִוֵּֽיתִי׃ ",
        "versenonikud": "הן לא הובא את דמה אל הקדש פנימה אכול תאכלו אתה בקדש כאשר צויתי "
    },
    {
        "bookchapter": "ויקרא",
        "chapter": "י",
        "versechapter": "יט",
        "bookseder": "ויקרא",
        "seder": "ה",
        "verseseder": "יב",
        "parasha": "שמיני",
        "versenikud": "וַיְדַבֵּ֨ר אַהֲרֹ֜ן אֶל־ מֹשֶׁ֗ה הֵ֣ן הַ֠יּוֹם הִקְרִ֨יבוּ אֶת־ חַטָּאתָ֤ם וְאֶת־ עֹֽלָתָם֙ לִפְנֵ֣י יְהוָ֔ה וַתִּקְרֶ֥אנָה אֹתִ֖י כָּאֵ֑לֶּה וְאָכַ֤לְתִּי חַטָּאת֙ הַיּ֔וֹם הַיִּיטַ֖ב בְּעֵינֵ֥י יְהוָֽה׃ ",
        "versenonikud": "וידבר אהרן אל משה הן היום הקריבו את חטאתם ואת עלתם לפני יהוה ותקראנה אתי כאלה ואכלתי חטאת היום הייטב בעיני יהוה "
    },
    {
        "bookchapter": "ויקרא",
        "chapter": "י",
        "versechapter": "כ",
        "bookseder": "ויקרא",
        "seder": "ה",
        "verseseder": "יג",
        "parasha": "שמיני",
        "versenikud": "וַיִּשְׁמַ֣ע מֹשֶׁ֔ה וַיִּיטַ֖ב בְּעֵינָֽיו׃ ",
        "versenonikud": "וישמע משה וייטב בעיניו "
    }
]