[
    {
        "bookchapter": "תהילים",
        "chapter": "נ",
        "versechapter": "א",
        "bookseder": "תהילים",
        "seder": "ז",
        "verseseder": "ד",
        "versenikud": "מִזְמ֗וֹר לְאָ֫סָ֥ף אֵ֤ל ׀ אֱ‍ֽלֹהִ֡ים יְֽהוָ֗ה דִּבֶּ֥ר וַיִּקְרָא־ אָ֑רֶץ מִמִּזְרַח־ שֶׁ֝֗מֶשׁ עַד־ מְבֹאֽוֹ׃ ",
        "versenonikud": "מזמור לאסף אל  אלהים יהוה דבר ויקרא ארץ ממזרח שמש עד מבאו "
    },
    {
        "bookchapter": "תהילים",
        "chapter": "נ",
        "versechapter": "ב",
        "bookseder": "תהילים",
        "seder": "ז",
        "verseseder": "ה",
        "versenikud": "מִצִּיּ֥וֹן מִכְלַל־ יֹ֗פִי אֱלֹהִ֥ים הוֹפִֽיעַ׃ ",
        "versenonikud": "מציון מכלל יפי אלהים הופיע "
    },
    {
        "bookchapter": "תהילים",
        "chapter": "נ",
        "versechapter": "ג",
        "bookseder": "תהילים",
        "seder": "ז",
        "verseseder": "ו",
        "versenikud": "יָ֤בֹ֥א אֱלֹהֵ֗ינוּ וְֽאַל־ יֶ֫חֱרַ֥שׁ אֵשׁ־ לְפָנָ֥יו תֹּאכֵ֑ל וּ֝סְבִיבָ֗יו נִשְׂעֲרָ֥ה מְאֹֽד׃ ",
        "versenonikud": "יבא אלהינו ואל יחרש אש לפניו תאכל וסביביו נשערה מאד "
    },
    {
        "bookchapter": "תהילים",
        "chapter": "נ",
        "versechapter": "ד",
        "bookseder": "תהילים",
        "seder": "ז",
        "verseseder": "ז",
        "versenikud": "יִקְרָ֣א אֶל־ הַשָּׁמַ֣יִם מֵעָ֑ל וְאֶל־ הָ֝אָ֗רֶץ לָדִ֥ין עַמּֽוֹ׃ ",
        "versenonikud": "יקרא אל השמים מעל ואל הארץ לדין עמו "
    },
    {
        "bookchapter": "תהילים",
        "chapter": "נ",
        "versechapter": "ה",
        "bookseder": "תהילים",
        "seder": "ז",
        "verseseder": "ח",
        "versenikud": "אִסְפוּ־ לִ֥י חֲסִידָ֑י כֹּרְתֵ֖י בְרִיתִ֣י עֲלֵי־ זָֽבַח׃ ",
        "versenonikud": "אספו לי חסידי כרתי בריתי עלי זבח "
    },
    {
        "bookchapter": "תהילים",
        "chapter": "נ",
        "versechapter": "ו",
        "bookseder": "תהילים",
        "seder": "ז",
        "verseseder": "ט",
        "versenikud": "וַיַּגִּ֣ידוּ שָׁמַ֣יִם צִדְק֑וֹ כִּֽי־ אֱלֹהִ֓ים ׀ שֹׁפֵ֖ט ה֣וּא סֶֽלָה׃ ",
        "versenonikud": "ויגידו שמים צדקו כי אלהים  שפט הוא סלה "
    },
    {
        "bookchapter": "תהילים",
        "chapter": "נ",
        "versechapter": "ז",
        "bookseder": "תהילים",
        "seder": "ז",
        "verseseder": "י",
        "versenikud": "שִׁמְעָ֤ה עַמִּ֨י ׀ וַאֲדַבֵּ֗רָה יִ֭שְׂרָאֵל וְאָעִ֣ידָה בָּ֑ךְ אֱלֹהִ֖ים אֱלֹהֶ֣יךָ אָנֹֽכִי׃ ",
        "versenonikud": "שמעה עמי  ואדברה ישראל ואעידה בך אלהים אלהיך אנכי "
    },
    {
        "bookchapter": "תהילים",
        "chapter": "נ",
        "versechapter": "ח",
        "bookseder": "תהילים",
        "seder": "ז",
        "verseseder": "יא",
        "versenikud": "לֹ֣א עַל־ זְ֭בָחֶיךָ אוֹכִיחֶ֑ךָ וְעוֹלֹתֶ֖יךָ לְנֶגְדִּ֣י תָמִֽיד׃ ",
        "versenonikud": "לא על זבחיך אוכיחך ועולתיך לנגדי תמיד "
    },
    {
        "bookchapter": "תהילים",
        "chapter": "נ",
        "versechapter": "ט",
        "bookseder": "תהילים",
        "seder": "ז",
        "verseseder": "יב",
        "versenikud": "לֹא־ אֶקַּ֣ח מִבֵּיתְךָ֣ פָ֑ר מִ֝מִּכְלְאֹתֶ֗יךָ עַתּוּדִֽים׃ ",
        "versenonikud": "לא אקח מביתך פר ממכלאתיך עתודים "
    },
    {
        "bookchapter": "תהילים",
        "chapter": "נ",
        "versechapter": "י",
        "bookseder": "תהילים",
        "seder": "ז",
        "verseseder": "יג",
        "versenikud": "כִּי־ לִ֥י כָל־ חַיְתוֹ־ יָ֑עַר בְּ֝הֵמ֗וֹת בְּהַרְרֵי־ אָֽלֶף׃ ",
        "versenonikud": "כי לי כל חיתו יער בהמות בהררי אלף "
    },
    {
        "bookchapter": "תהילים",
        "chapter": "נ",
        "versechapter": "יא",
        "bookseder": "תהילים",
        "seder": "ז",
        "verseseder": "יד",
        "versenikud": "יָ֭דַעְתִּי כָּל־ ע֣וֹף הָרִ֑ים וְזִ֥יז שָׂ֝דַ֗י עִמָּדִֽי׃ ",
        "versenonikud": "ידעתי כל עוף הרים וזיז שדי עמדי "
    },
    {
        "bookchapter": "תהילים",
        "chapter": "נ",
        "versechapter": "יב",
        "bookseder": "תהילים",
        "seder": "ז",
        "verseseder": "טו",
        "versenikud": "אִם־ אֶ֭רְעַב לֹא־ אֹ֣מַר לָ֑ךְ כִּי־ לִ֥י תֵ֝בֵ֗ל וּמְלֹאָֽהּ׃ ",
        "versenonikud": "אם ארעב לא אמר לך כי לי תבל ומלאה "
    },
    {
        "bookchapter": "תהילים",
        "chapter": "נ",
        "versechapter": "יג",
        "bookseder": "תהילים",
        "seder": "ז",
        "verseseder": "טז",
        "versenikud": "הַֽ֭אוֹכַל בְּשַׂ֣ר אַבִּירִ֑ים וְדַ֖ם עַתּוּדִ֣ים אֶשְׁתֶּֽה׃ ",
        "versenonikud": "האוכל בשר אבירים ודם עתודים אשתה "
    },
    {
        "bookchapter": "תהילים",
        "chapter": "נ",
        "versechapter": "יד",
        "bookseder": "תהילים",
        "seder": "ז",
        "verseseder": "יז",
        "versenikud": "זְבַ֣ח לֵאלֹהִ֣ים תּוֹדָ֑ה וְשַׁלֵּ֖ם לְעֶלְי֣וֹן נְדָרֶֽיךָ׃ ",
        "versenonikud": "זבח לאלהים תודה ושלם לעליון נדריך "
    },
    {
        "bookchapter": "תהילים",
        "chapter": "נ",
        "versechapter": "טו",
        "bookseder": "תהילים",
        "seder": "ז",
        "verseseder": "יח",
        "versenikud": "וּ֭קְרָאֵנִי בְּי֣וֹם צָרָ֑ה אֲ֝חַלֶּצְךָ֗ וּֽתְכַבְּדֵֽנִי׃ ",
        "versenonikud": "וקראני ביום צרה אחלצך ותכבדני "
    },
    {
        "bookchapter": "תהילים",
        "chapter": "נ",
        "versechapter": "טז",
        "bookseder": "תהילים",
        "seder": "ז",
        "verseseder": "יט",
        "versenikud": "וְלָ֤רָשָׁ֨ע ׀ אָ֘מַ֤ר אֱלֹהִ֗ים מַה־ לְּ֭ךָ לְסַפֵּ֣ר חֻקָּ֑י וַתִּשָּׂ֖א בְרִיתִ֣י עֲלֵי־ פִֽיךָ׃ ",
        "versenonikud": "ולרשע  אמר אלהים מה לך לספר חקי ותשא בריתי עלי פיך "
    },
    {
        "bookchapter": "תהילים",
        "chapter": "נ",
        "versechapter": "יז",
        "bookseder": "תהילים",
        "seder": "ז",
        "verseseder": "כ",
        "versenikud": "וְ֭אַתָּה שָׂנֵ֣אתָ מוּסָ֑ר וַתַּשְׁלֵ֖ךְ דְּבָרַ֣י אַחֲרֶֽיךָ׃ ",
        "versenonikud": "ואתה שנאת מוסר ותשלך דברי אחריך "
    },
    {
        "bookchapter": "תהילים",
        "chapter": "נ",
        "versechapter": "יח",
        "bookseder": "תהילים",
        "seder": "ז",
        "verseseder": "כא",
        "versenikud": "אִם־ רָאִ֣יתָ גַ֭נָּב וַתִּ֣רֶץ עִמּ֑וֹ וְעִ֖ם מְנָאֲפִ֣ים חֶלְקֶֽךָ׃ ",
        "versenonikud": "אם ראית גנב ותרץ עמו ועם מנאפים חלקך "
    },
    {
        "bookchapter": "תהילים",
        "chapter": "נ",
        "versechapter": "יט",
        "bookseder": "תהילים",
        "seder": "ז",
        "verseseder": "כב",
        "versenikud": "פִּ֭יךָ שָׁלַ֣חְתָּ בְרָעָ֑ה וּ֝לְשׁוֹנְךָ֗ תַּצְמִ֥יד מִרְמָֽה׃ ",
        "versenonikud": "פיך שלחת ברעה ולשונך תצמיד מרמה "
    },
    {
        "bookchapter": "תהילים",
        "chapter": "נ",
        "versechapter": "כ",
        "bookseder": "תהילים",
        "seder": "ז",
        "verseseder": "כג",
        "versenikud": "תֵּ֭שֵׁב בְּאָחִ֣יךָ תְדַבֵּ֑ר בְּבֶֽן־ אִ֝מְּךָ֗ תִּתֶּן־ דֹּֽפִי׃ ",
        "versenonikud": "תשב באחיך תדבר בבן אמך תתן דפי "
    },
    {
        "bookchapter": "תהילים",
        "chapter": "נ",
        "versechapter": "כא",
        "bookseder": "תהילים",
        "seder": "ז",
        "verseseder": "כד",
        "versenikud": "אֵ֤לֶּה עָשִׂ֨יתָ ׀ וְֽהֶחֱרַ֗שְׁתִּי דִּמִּ֗יתָ הֱֽיוֹת־ אֶֽהְיֶ֥ה כָמ֑וֹךָ אוֹכִיחֲךָ֖ וְאֶֽעֶרְכָ֣ה לְעֵינֶֽיךָ׃ ",
        "versenonikud": "אלה עשית  והחרשתי דמית היות אהיה כמוך אוכיחך ואערכה לעיניך "
    },
    {
        "bookchapter": "תהילים",
        "chapter": "נ",
        "versechapter": "כב",
        "bookseder": "תהילים",
        "seder": "ז",
        "verseseder": "כה",
        "versenikud": "בִּֽינוּ־ נָ֣א זֹ֭את שֹׁכְחֵ֣י אֱל֑וֹהַּ פֶּן־ אֶ֝טְרֹ֗ף וְאֵ֣ין מַצִּֽיל׃ ",
        "versenonikud": "בינו נא זאת שכחי אלוה פן אטרף ואין מציל "
    },
    {
        "bookchapter": "תהילים",
        "chapter": "נ",
        "versechapter": "כג",
        "bookseder": "תהילים",
        "seder": "ז",
        "verseseder": "כו",
        "versenikud": "זֹבֵ֥חַ תּוֹדָ֗ה יְֽכַ֫בְּדָ֥נְנִי וְשָׂ֥ם דֶּ֑רֶךְ אַ֝רְאֶ֗נּוּ בְּיֵ֣שַׁע אֱלֹהִֽים׃ ",
        "versenonikud": "זבח תודה יכבדנני ושם דרך אראנו בישע אלהים "
    }
]