[
    {
        "bookchapter": "מלכים א",
        "chapter": "יב",
        "versechapter": "כד",
        "bookseder": "מלכים",
        "seder": "יא",
        "verseseder": "א",
        "versenikud": "כֹּ֣ה אָמַ֣ר יְהוָ֡ה לֹֽא־ תַעֲלוּ֩ וְלֹא־ תִלָּ֨חֲמ֜וּן עִם־ אֲחֵיכֶ֣ם בְּנֵֽי־ יִשְׂרָאֵ֗ל שׁ֚וּבוּ אִ֣ישׁ לְבֵית֔וֹ כִּ֧י מֵאִתִּ֛י נִהְיָ֖ה הַדָּבָ֣ר הַזֶּ֑ה וַיִּשְׁמְעוּ֙ אֶת־ דְּבַ֣ר יְהוָ֔ה וַיָּשֻׁ֥בוּ לָלֶ֖כֶת כִּדְבַ֥ר יְהוָֽה׃ ",
        "versenonikud": "כה אמר יהוה לא תעלו ולא תלחמון עם אחיכם בני ישראל שובו איש לביתו כי מאתי נהיה הדבר הזה וישמעו את דבר יהוה וישבו ללכת כדבר יהוה "
    },
    {
        "bookchapter": "מלכים א",
        "chapter": "יב",
        "versechapter": "כה",
        "bookseder": "מלכים",
        "seder": "יא",
        "verseseder": "ב",
        "versenikud": "וַיִּ֨בֶן יָרָבְעָ֧ם אֶת־ שְׁכֶ֛ם בְּהַ֥ר אֶפְרַ֖יִם וַיֵּ֣שֶׁב בָּ֑הּ וַיֵּצֵ֣א מִשָּׁ֔ם וַיִּ֖בֶן אֶת־ פְּנוּאֵֽל׃ ",
        "versenonikud": "ויבן ירבעם את שכם בהר אפרים וישב בה ויצא משם ויבן את פנואל "
    },
    {
        "bookchapter": "מלכים א",
        "chapter": "יב",
        "versechapter": "כו",
        "bookseder": "מלכים",
        "seder": "יא",
        "verseseder": "ג",
        "versenikud": "וַיֹּ֥אמֶר יָרָבְעָ֖ם בְּלִבּ֑וֹ עַתָּ֛ה תָּשׁ֥וּב הַמַּמְלָכָ֖ה לְבֵ֥ית דָּוִֽד׃ ",
        "versenonikud": "ויאמר ירבעם בלבו עתה תשוב הממלכה לבית דוד "
    },
    {
        "bookchapter": "מלכים א",
        "chapter": "יב",
        "versechapter": "כז",
        "bookseder": "מלכים",
        "seder": "יא",
        "verseseder": "ד",
        "versenikud": "אִֽם־ יַעֲלֶ֣ה ׀ הָעָ֣ם הַזֶּ֗ה לַעֲשׂ֨וֹת זְבָחִ֤ים בְּבֵית־ יְהוָה֙ בִּיר֣וּשָׁלִַ֔ם וְ֠שָׁב לֵ֣ב הָעָ֤ם הַזֶּה֙ אֶל־ אֲדֹ֣נֵיהֶ֔ם אֶל־ רְחַבְעָ֖ם מֶ֣לֶךְ יְהוּדָ֑ה וַהֲרָגֻ֕נִי וְשָׁ֖בוּ אֶל־ רְחַבְעָ֥ם מֶֽלֶךְ־ יְהוּדָֽה׃ ",
        "versenonikud": "אם יעלה  העם הזה לעשות זבחים בבית יהוה בירושלם ושב לב העם הזה אל אדניהם אל רחבעם מלך יהודה והרגני ושבו אל רחבעם מלך יהודה "
    },
    {
        "bookchapter": "מלכים א",
        "chapter": "יב",
        "versechapter": "כח",
        "bookseder": "מלכים",
        "seder": "יא",
        "verseseder": "ה",
        "versenikud": "וַיִּוָּעַ֣ץ הַמֶּ֔לֶךְ וַיַּ֕עַשׂ שְׁנֵ֖י עֶגְלֵ֣י זָהָ֑ב וַיֹּ֣אמֶר אֲלֵהֶ֗ם רַב־ לָכֶם֙ מֵעֲל֣וֹת יְרוּשָׁלִַ֔ם הִנֵּ֤ה אֱלֹהֶ֙יךָ֙ יִשְׂרָאֵ֔ל אֲשֶׁ֥ר הֶעֱל֖וּךָ מֵאֶ֥רֶץ מִצְרָֽיִם׃ ",
        "versenonikud": "ויועץ המלך ויעש שני עגלי זהב ויאמר אלהם רב לכם מעלות ירושלם הנה אלהיך ישראל אשר העלוך מארץ מצרים "
    },
    {
        "bookchapter": "מלכים א",
        "chapter": "יב",
        "versechapter": "כט",
        "bookseder": "מלכים",
        "seder": "יא",
        "verseseder": "ו",
        "versenikud": "וַיָּ֥שֶׂם אֶת־ הָאֶחָ֖ד בְּבֵֽית־ אֵ֑ל וְאֶת־ הָאֶחָ֖ד נָתַ֥ן בְּדָֽן׃ ",
        "versenonikud": "וישם את האחד בבית אל ואת האחד נתן בדן "
    },
    {
        "bookchapter": "מלכים א",
        "chapter": "יב",
        "versechapter": "ל",
        "bookseder": "מלכים",
        "seder": "יא",
        "verseseder": "ז",
        "versenikud": "וַיְהִ֛י הַדָּבָ֥ר הַזֶּ֖ה לְחַטָּ֑את וַיֵּלְכ֥וּ הָעָ֛ם לִפְנֵ֥י הָאֶחָ֖ד עַד־ דָּֽן׃ ",
        "versenonikud": "ויהי הדבר הזה לחטאת וילכו העם לפני האחד עד דן "
    },
    {
        "bookchapter": "מלכים א",
        "chapter": "יב",
        "versechapter": "לא",
        "bookseder": "מלכים",
        "seder": "יא",
        "verseseder": "ח",
        "versenikud": "וַיַּ֖עַשׂ אֶת־ בֵּ֣ית בָּמ֑וֹת וַיַּ֤עַשׂ כֹּֽהֲנִים֙ מִקְצ֣וֹת הָעָ֔ם אֲשֶׁ֥ר לֹֽא־ הָי֖וּ מִבְּנֵ֥י לֵוִֽי׃ ",
        "versenonikud": "ויעש את בית במות ויעש כהנים מקצות העם אשר לא היו מבני לוי "
    },
    {
        "bookchapter": "מלכים א",
        "chapter": "יב",
        "versechapter": "לב",
        "bookseder": "מלכים",
        "seder": "יא",
        "verseseder": "ט",
        "versenikud": "וַיַּ֣עַשׂ יָרָבְעָ֣ם ׀ חָ֡ג בַּחֹ֣דֶשׁ הַשְּׁמִינִ֣י בַּחֲמִשָּֽׁה־ עָשָׂר֩ י֨וֹם ׀ לַחֹ֜דֶשׁ כֶּחָ֣ג ׀ אֲשֶׁ֣ר בִּיהוּדָ֗ה וַיַּ֙עַל֙ עַל־ הַמִּזְבֵּ֔חַ כֵּ֤ן עָשָׂה֙ בְּבֵֽית־ אֵ֔ל לְזַבֵּ֖חַ לָעֲגָלִ֣ים אֲשֶׁר־ עָשָׂ֑ה וְהֶעֱמִיד֙ בְּבֵ֣ית אֵ֔ל אֶת־ כֹּהֲנֵ֥י הַבָּמ֖וֹת אֲשֶׁ֥ר עָשָֽׂה׃ ",
        "versenonikud": "ויעש ירבעם  חג בחדש השמיני בחמשה עשר יום  לחדש כחג  אשר ביהודה ויעל על המזבח כן עשה בבית אל לזבח לעגלים אשר עשה והעמיד בבית אל את כהני הבמות אשר עשה "
    },
    {
        "bookchapter": "מלכים א",
        "chapter": "יב",
        "versechapter": "לג",
        "bookseder": "מלכים",
        "seder": "יא",
        "verseseder": "י",
        "versenikud": "וַיַּ֜עַל עַֽל־ הַמִּזְבֵּ֣חַ ׀ אֲשֶׁר־ עָשָׂ֣ה בְּבֵֽית־ אֵ֗ל בַּחֲמִשָּׁ֨ה עָשָׂ֥ר יוֹם֙ בַּחֹ֣דֶשׁ הַשְּׁמִינִ֔י בַּחֹ֖דֶשׁ אֲשֶׁר־ בָּדָ֣א מלבד מִלִּבּ֑וֹ וַיַּ֤עַשׂ חָג֙ לִבְנֵ֣י יִשְׂרָאֵ֔ל וַיַּ֥עַל עַל־ הַמִּזְבֵּ֖חַ לְהַקְטִֽיר׃ ",
        "versenonikud": "ויעל על המזבח  אשר עשה בבית אל בחמשה עשר יום בחדש השמיני בחדש אשר בדא מלבד מלבו ויעש חג לבני ישראל ויעל על המזבח להקטיר "
    },
    {
        "bookchapter": "מלכים א",
        "chapter": "יג",
        "versechapter": "א",
        "bookseder": "מלכים",
        "seder": "יא",
        "verseseder": "יא",
        "versenikud": "וְהִנֵּ֣ה ׀ אִ֣ישׁ אֱלֹהִ֗ים בָּ֧א מִיהוּדָ֛ה בִּדְבַ֥ר יְהוָ֖ה אֶל־ בֵּֽית־ אֵ֑ל וְיָרָבְעָ֛ם עֹמֵ֥ד עַל־ הַמִּזְבֵּ֖חַ לְהַקְטִֽיר׃ ",
        "versenonikud": "והנה  איש אלהים בא מיהודה בדבר יהוה אל בית אל וירבעם עמד על המזבח להקטיר "
    },
    {
        "bookchapter": "מלכים א",
        "chapter": "יג",
        "versechapter": "ב",
        "bookseder": "מלכים",
        "seder": "יא",
        "verseseder": "יב",
        "versenikud": "וַיִּקְרָ֤א עַל־ הַמִּזְבֵּ֙חַ֙ בִּדְבַ֣ר יְהוָ֔ה וַיֹּ֙אמֶר֙ מִזְבֵּ֣חַ מִזְבֵּ֔חַ כֹּ֖ה אָמַ֣ר יְהוָ֑ה הִנֵּֽה־ בֵ֞ן נוֹלָ֤ד לְבֵית־ דָּוִד֙ יֹאשִׁיָּ֣הוּ שְׁמ֔וֹ וְזָבַ֣ח עָלֶ֗יךָ אֶת־ כֹּהֲנֵ֤י הַבָּמוֹת֙ הַמַּקְטִרִ֣ים עָלֶ֔יךָ וְעַצְמ֥וֹת אָדָ֖ם יִשְׂרְפ֥וּ עָלֶֽיךָ׃ ",
        "versenonikud": "ויקרא על המזבח בדבר יהוה ויאמר מזבח מזבח כה אמר יהוה הנה בן נולד לבית דוד יאשיהו שמו וזבח עליך את כהני הבמות המקטרים עליך ועצמות אדם ישרפו עליך "
    },
    {
        "bookchapter": "מלכים א",
        "chapter": "יג",
        "versechapter": "ג",
        "bookseder": "מלכים",
        "seder": "יא",
        "verseseder": "יג",
        "versenikud": "וְנָתַן֩ בַּיּ֨וֹם הַה֤וּא מוֹפֵת֙ לֵאמֹ֔ר זֶ֣ה הַמּוֹפֵ֔ת אֲשֶׁ֖ר דִּבֶּ֣ר יְהוָ֑ה הִנֵּ֤ה הַמִּזְבֵּ֙חַ֙ נִקְרָ֔ע וְנִשְׁפַּ֖ךְ הַדֶּ֥שֶׁן אֲשֶׁר־ עָלָֽיו׃ ",
        "versenonikud": "ונתן ביום ההוא מופת לאמר זה המופת אשר דבר יהוה הנה המזבח נקרע ונשפך הדשן אשר עליו "
    },
    {
        "bookchapter": "מלכים א",
        "chapter": "יג",
        "versechapter": "ד",
        "bookseder": "מלכים",
        "seder": "יא",
        "verseseder": "יד",
        "versenikud": "וַיְהִי֩ כִשְׁמֹ֨עַ הַמֶּ֜לֶךְ אֶת־ דְּבַ֣ר אִישׁ־ הָאֱלֹהִ֗ים אֲשֶׁ֨ר קָרָ֤א עַל־ הַמִּזְבֵּ֙חַ֙ בְּבֵֽית־ אֵ֔ל וַיִּשְׁלַ֨ח יָרָבְעָ֧ם אֶת־ יָד֛וֹ מֵעַ֥ל הַמִּזְבֵּ֖חַ לֵאמֹ֣ר ׀ תִּפְשֻׂ֑הוּ וַתִּיבַ֤שׁ יָדוֹ֙ אֲשֶׁ֣ר שָׁלַ֣ח עָלָ֔יו וְלֹ֥א יָכֹ֖ל לַהֲשִׁיבָ֥הּ אֵלָֽיו׃ ",
        "versenonikud": "ויהי כשמע המלך את דבר איש האלהים אשר קרא על המזבח בבית אל וישלח ירבעם את ידו מעל המזבח לאמר  תפשהו ותיבש ידו אשר שלח עליו ולא יכל להשיבה אליו "
    },
    {
        "bookchapter": "מלכים א",
        "chapter": "יג",
        "versechapter": "ה",
        "bookseder": "מלכים",
        "seder": "יא",
        "verseseder": "טו",
        "versenikud": "וְהַמִּזְבֵּ֣חַ נִקְרָ֔ע וַיִּשָּׁפֵ֥ךְ הַדֶּ֖שֶׁן מִן־ הַמִּזְבֵּ֑חַ כַּמּוֹפֵ֗ת אֲשֶׁ֥ר נָתַ֛ן אִ֥ישׁ הָאֱלֹהִ֖ים בִּדְבַ֥ר יְהוָֽה׃ ",
        "versenonikud": "והמזבח נקרע וישפך הדשן מן המזבח כמופת אשר נתן איש האלהים בדבר יהוה "
    },
    {
        "bookchapter": "מלכים א",
        "chapter": "יג",
        "versechapter": "ו",
        "bookseder": "מלכים",
        "seder": "יא",
        "verseseder": "טז",
        "versenikud": "וַיַּ֨עַן הַמֶּ֜לֶךְ וַיֹּ֣אמֶר ׀ אֶל־ אִ֣ישׁ הָאֱלֹהִ֗ים חַל־ נָ֞א אֶת־ פְּנֵ֨י יְהוָ֤ה אֱלֹהֶ֙יךָ֙ וְהִתְפַּלֵּ֣ל בַּעֲדִ֔י וְתָשֹׁ֥ב יָדִ֖י אֵלָ֑י וַיְחַ֤ל אִישׁ־ הָֽאֱלֹהִים֙ אֶת־ פְּנֵ֣י יְהוָ֔ה וַתָּ֤שָׁב יַד־ הַמֶּ֙לֶךְ֙ אֵלָ֔יו וַתְּהִ֖י כְּבָרִֽאשֹׁנָֽה׃ ",
        "versenonikud": "ויען המלך ויאמר  אל איש האלהים חל נא את פני יהוה אלהיך והתפלל בעדי ותשב ידי אלי ויחל איש האלהים את פני יהוה ותשב יד המלך אליו ותהי כבראשנה "
    },
    {
        "bookchapter": "מלכים א",
        "chapter": "יג",
        "versechapter": "ז",
        "bookseder": "מלכים",
        "seder": "יא",
        "verseseder": "יז",
        "versenikud": "וַיְדַבֵּ֤ר הַמֶּ֙לֶךְ֙ אֶל־ אִ֣ישׁ הָאֱלֹהִ֔ים בֹּאָה־ אִתִּ֥י הַבַּ֖יְתָה וּֽסְעָ֑דָה וְאֶתְּנָ֥ה לְךָ֖ מַתָּֽת׃ ",
        "versenonikud": "וידבר המלך אל איש האלהים באה אתי הביתה וסעדה ואתנה לך מתת "
    },
    {
        "bookchapter": "מלכים א",
        "chapter": "יג",
        "versechapter": "ח",
        "bookseder": "מלכים",
        "seder": "יא",
        "verseseder": "יח",
        "versenikud": "וַיֹּ֤אמֶר אִישׁ־ הָֽאֱלֹהִים֙ אֶל־ הַמֶּ֔לֶךְ אִם־ תִּתֶּן־ לִי֙ אֶת־ חֲצִ֣י בֵיתֶ֔ךָ לֹ֥א אָבֹ֖א עִמָּ֑ךְ וְלֹֽא־ אֹ֤כַל לֶ֙חֶם֙ וְלֹ֣א אֶשְׁתֶּה־ מַּ֔יִם בַּמָּק֖וֹם הַזֶּֽה׃ ",
        "versenonikud": "ויאמר איש האלהים אל המלך אם תתן לי את חצי ביתך לא אבא עמך ולא אכל לחם ולא אשתה מים במקום הזה "
    },
    {
        "bookchapter": "מלכים א",
        "chapter": "יג",
        "versechapter": "ט",
        "bookseder": "מלכים",
        "seder": "יא",
        "verseseder": "יט",
        "versenikud": "כִּֽי־ כֵ֣ן ׀ צִוָּ֣ה אֹתִ֗י בִּדְבַ֤ר יְהוָה֙ לֵאמֹ֔ר לֹא־ תֹ֥אכַל לֶ֖חֶם וְלֹ֣א תִשְׁתֶּה־ מָּ֑יִם וְלֹ֣א תָשׁ֔וּב בַּדֶּ֖רֶךְ אֲשֶׁ֥ר הָלָֽכְתָּ׃ ",
        "versenonikud": "כי כן  צוה אתי בדבר יהוה לאמר לא תאכל לחם ולא תשתה מים ולא תשוב בדרך אשר הלכת "
    },
    {
        "bookchapter": "מלכים א",
        "chapter": "יג",
        "versechapter": "י",
        "bookseder": "מלכים",
        "seder": "יא",
        "verseseder": "כ",
        "versenikud": "וַיֵּ֖לֶךְ בְּדֶ֣רֶךְ אַחֵ֑ר וְלֹֽא־ שָׁ֣ב בַּדֶּ֔רֶךְ אֲשֶׁ֛ר בָּ֥א בָ֖הּ אֶל־ בֵּֽית־ אֵֽל׃ ",
        "versenonikud": "וילך בדרך אחר ולא שב בדרך אשר בא בה אל בית אל "
    },
    {
        "bookchapter": "מלכים א",
        "chapter": "יג",
        "versechapter": "יא",
        "bookseder": "מלכים",
        "seder": "יא",
        "verseseder": "כא",
        "versenikud": "וְנָבִ֤יא אֶחָד֙ זָקֵ֔ן יֹשֵׁ֖ב בְּבֵֽית־ אֵ֑ל וַיָּב֣וֹא בְנ֡וֹ וַיְסַפֶּר־ ל֣וֹ אֶת־ כָּל־ הַמַּעֲשֶׂ֣ה אֲשֶׁר־ עָשָׂה֩ אִישׁ־ הָאֱלֹהִ֨ים ׀ הַיּ֜וֹם בְּבֵֽית־ אֵ֗ל אֶת־ הַדְּבָרִים֙ אֲשֶׁ֣ר דִּבֶּ֣ר אֶל־ הַמֶּ֔לֶךְ וַֽיְסַפְּר֖וּם לַאֲבִיהֶֽם׃ ",
        "versenonikud": "ונביא אחד זקן ישב בבית אל ויבוא בנו ויספר לו את כל המעשה אשר עשה איש האלהים  היום בבית אל את הדברים אשר דבר אל המלך ויספרום לאביהם "
    },
    {
        "bookchapter": "מלכים א",
        "chapter": "יג",
        "versechapter": "יב",
        "bookseder": "מלכים",
        "seder": "יא",
        "verseseder": "כב",
        "versenikud": "וַיְדַבֵּ֤ר אֲלֵהֶם֙ אֲבִיהֶ֔ם אֵֽי־ זֶ֥ה הַדֶּ֖רֶךְ הָלָ֑ךְ וַיִּרְא֣וּ בָנָ֗יו אֶת־ הַדֶּ֙רֶךְ֙ אֲשֶׁ֤ר הָלַךְ֙ אִ֣ישׁ הָאֱלֹהִ֔ים אֲשֶׁר־ בָּ֖א מִיהוּדָֽה׃ ",
        "versenonikud": "וידבר אלהם אביהם אי זה הדרך הלך ויראו בניו את הדרך אשר הלך איש האלהים אשר בא מיהודה "
    },
    {
        "bookchapter": "מלכים א",
        "chapter": "יג",
        "versechapter": "יג",
        "bookseder": "מלכים",
        "seder": "יא",
        "verseseder": "כג",
        "versenikud": "וַיֹּ֙אמֶר֙ אֶל־ בָּנָ֔יו חִבְשׁוּ־ לִ֖י הַחֲמ֑וֹר וַיַּחְבְּשׁוּ־ ל֣וֹ הַחֲמ֔וֹר וַיִּרְכַּ֖ב עָלָֽיו׃ ",
        "versenonikud": "ויאמר אל בניו חבשו לי החמור ויחבשו לו החמור וירכב עליו "
    },
    {
        "bookchapter": "מלכים א",
        "chapter": "יג",
        "versechapter": "יד",
        "bookseder": "מלכים",
        "seder": "יא",
        "verseseder": "כד",
        "versenikud": "וַיֵּ֗לֶךְ אַֽחֲרֵי֙ אִ֣ישׁ הָאֱלֹהִ֔ים וַיִּ֨מְצָאֵ֔הוּ יֹשֵׁ֖ב תַּ֣חַת הָאֵלָ֑ה וַיֹּ֣אמֶר אֵלָ֗יו הַאַתָּ֧ה אִישׁ־ הָאֱלֹהִ֛ים אֲשֶׁר־ בָּ֥אתָ מִֽיהוּדָ֖ה וַיֹּ֥אמֶר אָֽנִי׃ ",
        "versenonikud": "וילך אחרי איש האלהים וימצאהו ישב תחת האלה ויאמר אליו האתה איש האלהים אשר באת מיהודה ויאמר אני "
    },
    {
        "bookchapter": "מלכים א",
        "chapter": "יג",
        "versechapter": "טו",
        "bookseder": "מלכים",
        "seder": "יא",
        "verseseder": "כה",
        "versenikud": "וַיֹּ֣אמֶר אֵלָ֔יו לֵ֥ךְ אִתִּ֖י הַבָּ֑יְתָה וֶאֱכֹ֖ל לָֽחֶם׃ ",
        "versenonikud": "ויאמר אליו לך אתי הביתה ואכל לחם "
    },
    {
        "bookchapter": "מלכים א",
        "chapter": "יג",
        "versechapter": "טז",
        "bookseder": "מלכים",
        "seder": "יא",
        "verseseder": "כו",
        "versenikud": "וַיֹּ֗אמֶר לֹ֥א אוּכַ֛ל לָשׁ֥וּב אִתָּ֖ךְ וְלָב֣וֹא אִתָּ֑ךְ וְלֹֽא־ אֹ֣כַל לֶ֗חֶם וְלֹֽא־ אֶשְׁתֶּ֤ה אִתְּךָ֙ מַ֔יִם בַּמָּק֖וֹם הַזֶּֽה׃ ",
        "versenonikud": "ויאמר לא אוכל לשוב אתך ולבוא אתך ולא אכל לחם ולא אשתה אתך מים במקום הזה "
    },
    {
        "bookchapter": "מלכים א",
        "chapter": "יג",
        "versechapter": "יז",
        "bookseder": "מלכים",
        "seder": "יא",
        "verseseder": "כז",
        "versenikud": "כִּֽי־ דָבָ֤ר אֵלַי֙ בִּדְבַ֣ר יְהוָ֔ה לֹֽא־ תֹאכַ֣ל לֶ֔חֶם וְלֹֽא־ תִשְׁתֶּ֥ה שָׁ֖ם מָ֑יִם לֹא־ תָשׁ֣וּב לָלֶ֔כֶת בַּדֶּ֖רֶךְ אֲשֶׁר־ הָלַ֥כְתָּ בָּֽהּ׃ ",
        "versenonikud": "כי דבר אלי בדבר יהוה לא תאכל לחם ולא תשתה שם מים לא תשוב ללכת בדרך אשר הלכת בה "
    },
    {
        "bookchapter": "מלכים א",
        "chapter": "יג",
        "versechapter": "יח",
        "bookseder": "מלכים",
        "seder": "יא",
        "verseseder": "כח",
        "versenikud": "וַיֹּ֣אמֶר ל֗וֹ גַּם־ אֲנִ֣י נָבִיא֮ כָּמוֹךָ֒ וּמַלְאָ֡ךְ דִּבֶּ֣ר אֵלַי֩ בִּדְבַ֨ר יְהוָ֜ה לֵאמֹ֗ר הֲשִׁבֵ֤הוּ אִתְּךָ֙ אֶל־ בֵּיתֶ֔ךָ וְיֹ֥אכַל לֶ֖חֶם וְיֵ֣שְׁתְּ מָ֑יִם כִּחֵ֖שׁ לֽוֹ׃ ",
        "versenonikud": "ויאמר לו גם אני נביא כמוך ומלאך דבר אלי בדבר יהוה לאמר השבהו אתך אל ביתך ויאכל לחם וישת מים כחש לו "
    },
    {
        "bookchapter": "מלכים א",
        "chapter": "יג",
        "versechapter": "יט",
        "bookseder": "מלכים",
        "seder": "יא",
        "verseseder": "כט",
        "versenikud": "וַיָּ֣שָׁב אִתּ֗וֹ וַיֹּ֥אכַל לֶ֛חֶם בְּבֵית֖וֹ וַיֵּ֥שְׁתְּ מָֽיִם׃ ",
        "versenonikud": "וישב אתו ויאכל לחם בביתו וישת מים "
    },
    {
        "bookchapter": "מלכים א",
        "chapter": "יג",
        "versechapter": "כ",
        "bookseder": "מלכים",
        "seder": "יא",
        "verseseder": "ל",
        "versenikud": "וַיְהִ֕י הֵ֥ם יֹשְׁבִ֖ים אֶל־ הַשֻּׁלְחָ֑ן וַֽיְהִי֙ דְּבַר־ יְהוָ֔ה אֶל־ הַנָּבִ֖יא אֲשֶׁ֥ר הֱשִׁיבֽוֹ׃ ",
        "versenonikud": "ויהי הם ישבים אל השלחן ויהי דבר יהוה אל הנביא אשר השיבו "
    },
    {
        "bookchapter": "מלכים א",
        "chapter": "יג",
        "versechapter": "כא",
        "bookseder": "מלכים",
        "seder": "יא",
        "verseseder": "לא",
        "versenikud": "וַיִּקְרָ֞א אֶל־ אִ֣ישׁ הָאֱלֹהִ֗ים אֲשֶׁר־ בָּ֤א מִֽיהוּדָה֙ לֵאמֹ֔ר כֹּ֖ה אָמַ֣ר יְהוָ֑ה יַ֗עַן כִּ֤י מָרִ֙יתָ֙ פִּ֣י יְהוָ֔ה וְלֹ֤א שָׁמַ֙רְתָּ֙ אֶת־ הַמִּצְוָ֔ה אֲשֶׁ֥ר צִוְּךָ֖ יְהוָ֥ה אֱלֹהֶֽיךָ׃ ",
        "versenonikud": "ויקרא אל איש האלהים אשר בא מיהודה לאמר כה אמר יהוה יען כי מרית פי יהוה ולא שמרת את המצוה אשר צוך יהוה אלהיך "
    },
    {
        "bookchapter": "מלכים א",
        "chapter": "יג",
        "versechapter": "כב",
        "bookseder": "מלכים",
        "seder": "יא",
        "verseseder": "לב",
        "versenikud": "וַתָּ֗שָׁב וַתֹּ֤אכַל לֶ֙חֶם֙ וַתֵּ֣שְׁתְּ מַ֔יִם בַּמָּקוֹם֙ אֲשֶׁ֣ר דִּבֶּ֣ר אֵלֶ֔יךָ אַל־ תֹּ֥אכַל לֶ֖חֶם וְאַל־ תֵּ֣שְׁתְּ מָ֑יִם לֹֽא־ תָב֥וֹא נִבְלָתְךָ֖ אֶל־ קֶ֥בֶר אֲבֹתֶֽיךָ׃ ",
        "versenonikud": "ותשב ותאכל לחם ותשת מים במקום אשר דבר אליך אל תאכל לחם ואל תשת מים לא תבוא נבלתך אל קבר אבתיך "
    },
    {
        "bookchapter": "מלכים א",
        "chapter": "יג",
        "versechapter": "כג",
        "bookseder": "מלכים",
        "seder": "יא",
        "verseseder": "לג",
        "versenikud": "וַיְהִ֗י אַחֲרֵ֛י אָכְל֥וֹ לֶ֖חֶם וְאַחֲרֵ֣י שְׁתוֹת֑וֹ וַיַּחֲבָשׁ־ ל֣וֹ הַחֲמ֔וֹר לַנָּבִ֖יא אֲשֶׁ֥ר הֱשִׁיבֽוֹ׃ ",
        "versenonikud": "ויהי אחרי אכלו לחם ואחרי שתותו ויחבש לו החמור לנביא אשר השיבו "
    },
    {
        "bookchapter": "מלכים א",
        "chapter": "יג",
        "versechapter": "כד",
        "bookseder": "מלכים",
        "seder": "יא",
        "verseseder": "לד",
        "versenikud": "וַיֵּ֕לֶךְ וַיִּמְצָאֵ֧הוּ אַרְיֵ֛ה בַּדֶּ֖רֶךְ וַיְמִיתֵ֑הוּ וַתְּהִ֤י נִבְלָתוֹ֙ מֻשְׁלֶ֣כֶת בַּדֶּ֔רֶךְ וְהַחֲמוֹר֙ עֹמֵ֣ד אֶצְלָ֔הּ וְהָ֣אַרְיֵ֔ה עֹמֵ֖ד אֵ֥צֶל הַנְּבֵלָֽה׃ ",
        "versenonikud": "וילך וימצאהו אריה בדרך וימיתהו ותהי נבלתו משלכת בדרך והחמור עמד אצלה והאריה עמד אצל הנבלה "
    },
    {
        "bookchapter": "מלכים א",
        "chapter": "יג",
        "versechapter": "כה",
        "bookseder": "מלכים",
        "seder": "יא",
        "verseseder": "לה",
        "versenikud": "וְהִנֵּ֧ה אֲנָשִׁ֣ים עֹבְרִ֗ים וַיִּרְא֤וּ אֶת־ הַנְּבֵלָה֙ מֻשְׁלֶ֣כֶת בַּדֶּ֔רֶךְ וְאֶת־ הָ֣אַרְיֵ֔ה עֹמֵ֖ד אֵ֣צֶל הַנְּבֵלָ֑ה וַיָּבֹ֙אוּ֙ וַיְדַבְּר֣וּ בָעִ֔יר אֲשֶׁ֛ר הַנָּבִ֥יא הַזָּקֵ֖ן יֹשֵׁ֥ב בָּֽהּ׃ ",
        "versenonikud": "והנה אנשים עברים ויראו את הנבלה משלכת בדרך ואת האריה עמד אצל הנבלה ויבאו וידברו בעיר אשר הנביא הזקן ישב בה "
    },
    {
        "bookchapter": "מלכים א",
        "chapter": "יג",
        "versechapter": "כו",
        "bookseder": "מלכים",
        "seder": "יא",
        "verseseder": "לו",
        "versenikud": "וַיִּשְׁמַ֣ע הַנָּבִיא֮ אֲשֶׁ֣ר הֱשִׁיב֣וֹ מִן־ הַדֶּרֶךְ֒ וַיֹּ֙אמֶר֙ אִ֣ישׁ הָאֱלֹהִ֣ים ה֔וּא אֲשֶׁ֥ר מָרָ֖ה אֶת־ פִּ֣י יְהוָ֑ה וַיִּתְּנֵ֨הוּ יְהוָ֜ה לָאַרְיֵ֗ה וַֽיִּשְׁבְּרֵ֙הוּ֙ וַיְמִתֵ֔הוּ כִּדְבַ֥ר יְהוָ֖ה אֲשֶׁ֥ר דִּבֶּר־ לֽוֹ׃ ",
        "versenonikud": "וישמע הנביא אשר השיבו מן הדרך ויאמר איש האלהים הוא אשר מרה את פי יהוה ויתנהו יהוה לאריה וישברהו וימתהו כדבר יהוה אשר דבר לו "
    },
    {
        "bookchapter": "מלכים א",
        "chapter": "יג",
        "versechapter": "כז",
        "bookseder": "מלכים",
        "seder": "יא",
        "verseseder": "לז",
        "versenikud": "וַיְדַבֵּ֤ר אֶל־ בָּנָיו֙ לֵאמֹ֔ר חִבְשׁוּ־ לִ֖י אֶֽת־ הַחֲמ֑וֹר וַֽיַּחֲבֹֽשׁוּ׃ ",
        "versenonikud": "וידבר אל בניו לאמר חבשו לי את החמור ויחבשו "
    },
    {
        "bookchapter": "מלכים א",
        "chapter": "יג",
        "versechapter": "כח",
        "bookseder": "מלכים",
        "seder": "יא",
        "verseseder": "לח",
        "versenikud": "וַיֵּ֗לֶךְ וַיִּמְצָ֤א אֶת־ נִבְלָתוֹ֙ מֻשְׁלֶ֣כֶת בַּדֶּ֔רֶךְ וַֽחֲמוֹר֙ וְהָ֣אַרְיֵ֔ה עֹמְדִ֖ים אֵ֣צֶל הַנְּבֵלָ֑ה לֹֽא־ אָכַ֤ל הָֽאַרְיֵה֙ אֶת־ הַנְּבֵלָ֔ה וְלֹ֥א שָׁבַ֖ר אֶֽת־ הַחֲמֽוֹר׃ ",
        "versenonikud": "וילך וימצא את נבלתו משלכת בדרך וחמור והאריה עמדים אצל הנבלה לא אכל האריה את הנבלה ולא שבר את החמור "
    },
    {
        "bookchapter": "מלכים א",
        "chapter": "יג",
        "versechapter": "כט",
        "bookseder": "מלכים",
        "seder": "יא",
        "verseseder": "לט",
        "versenikud": "וַיִּשָּׂ֨א הַנָּבִ֜יא אֶת־ נִבְלַ֧ת אִישׁ־ הָאֱלֹהִ֛ים וַיַּנִּחֵ֥הוּ אֶֽל־ הַחֲמ֖וֹר וַיְשִׁיבֵ֑הוּ וַיָּבֹ֗א אֶל־ עִיר֙ הַנָּבִ֣יא הַזָּקֵ֔ן לִסְפֹּ֖ד וּלְקָבְרֽוֹ׃ ",
        "versenonikud": "וישא הנביא את נבלת איש האלהים וינחהו אל החמור וישיבהו ויבא אל עיר הנביא הזקן לספד ולקברו "
    },
    {
        "bookchapter": "מלכים א",
        "chapter": "יג",
        "versechapter": "ל",
        "bookseder": "מלכים",
        "seder": "יא",
        "verseseder": "מ",
        "versenikud": "וַיַּנַּ֥ח אֶת־ נִבְלָת֖וֹ בְּקִבְר֑וֹ וַיִּסְפְּד֥וּ עָלָ֖יו ה֥וֹי אָחִֽי׃ ",
        "versenonikud": "וינח את נבלתו בקברו ויספדו עליו הוי אחי "
    }
]