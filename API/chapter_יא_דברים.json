[
    {
        "bookchapter": "דברים",
        "chapter": "יא",
        "versechapter": "א",
        "bookseder": "דברים",
        "seder": "ט",
        "verseseder": "כג",
        "parasha": "עקב",
        "versenikud": "וְאָ֣הַבְתָּ֔ אֵ֖ת יְהוָ֣ה אֱלֹהֶ֑יךָ וְשָׁמַרְתָּ֣ מִשְׁמַרְתּ֗וֹ וְחֻקֹּתָ֧יו וּמִשְׁפָּטָ֛יו וּמִצְוֺתָ֖יו כָּל־ הַיָּמִֽים׃ ",
        "versenonikud": "ואהבת את יהוה אלהיך ושמרת משמרתו וחקתיו ומשפטיו ומצותיו כל הימים "
    },
    {
        "bookchapter": "דברים",
        "chapter": "יא",
        "versechapter": "ב",
        "bookseder": "דברים",
        "seder": "ט",
        "verseseder": "כד",
        "parasha": "עקב",
        "versenikud": "וִֽידַעְתֶּם֮ הַיּוֹם֒ כִּ֣י ׀ לֹ֣א אֶת־ בְּנֵיכֶ֗ם אֲשֶׁ֤ר לֹֽא־ יָדְעוּ֙ וַאֲשֶׁ֣ר לֹא־ רָא֔וּ אֶת־ מוּסַ֖ר יְהוָ֣ה אֱלֹהֵיכֶ֑ם אֶת־ גָּדְל֕וֹ אֶת־ יָדוֹ֙ הַחֲזָקָ֔ה וּזְרֹע֖וֹ הַנְּטוּיָֽה׃ ",
        "versenonikud": "וידעתם היום כי  לא את בניכם אשר לא ידעו ואשר לא ראו את מוסר יהוה אלהיכם את גדלו את ידו החזקה וזרעו הנטויה "
    },
    {
        "bookchapter": "דברים",
        "chapter": "יא",
        "versechapter": "ג",
        "bookseder": "דברים",
        "seder": "ט",
        "verseseder": "כה",
        "parasha": "עקב",
        "versenikud": "וְאֶת־ אֹֽתֹתָיו֙ וְאֶֽת־ מַעֲשָׂ֔יו אֲשֶׁ֥ר עָשָׂ֖ה בְּת֣וֹךְ מִצְרָ֑יִם לְפַרְעֹ֥ה מֶֽלֶךְ־ מִצְרַ֖יִם וּלְכָל־ אַרְצֽוֹ׃ ",
        "versenonikud": "ואת אתתיו ואת מעשיו אשר עשה בתוך מצרים לפרעה מלך מצרים ולכל ארצו "
    },
    {
        "bookchapter": "דברים",
        "chapter": "יא",
        "versechapter": "ד",
        "bookseder": "דברים",
        "seder": "ט",
        "verseseder": "כו",
        "parasha": "עקב",
        "versenikud": "וַאֲשֶׁ֣ר עָשָׂה֩ לְחֵ֨יל מִצְרַ֜יִם לְסוּסָ֣יו וּלְרִכְבּ֗וֹ אֲשֶׁ֨ר הֵצִ֜יף אֶת־ מֵ֤י יַם־ סוּף֙ עַל־ פְּנֵיהֶ֔ם בְּרָדְפָ֖ם אַחֲרֵיכֶ֑ם וַיְאַבְּדֵ֣ם יְהוָ֔ה עַ֖ד הַיּ֥וֹם הַזֶּֽה׃ ",
        "versenonikud": "ואשר עשה לחיל מצרים לסוסיו ולרכבו אשר הציף את מי ים סוף על פניהם ברדפם אחריכם ויאבדם יהוה עד היום הזה "
    },
    {
        "bookchapter": "דברים",
        "chapter": "יא",
        "versechapter": "ה",
        "bookseder": "דברים",
        "seder": "ט",
        "verseseder": "כז",
        "parasha": "עקב",
        "versenikud": "וַאֲשֶׁ֥ר עָשָׂ֛ה לָכֶ֖ם בַּמִּדְבָּ֑ר עַד־ בֹּאֲכֶ֖ם עַד־ הַמָּק֥וֹם הַזֶּֽה׃ ",
        "versenonikud": "ואשר עשה לכם במדבר עד באכם עד המקום הזה "
    },
    {
        "bookchapter": "דברים",
        "chapter": "יא",
        "versechapter": "ו",
        "bookseder": "דברים",
        "seder": "ט",
        "verseseder": "כח",
        "parasha": "עקב",
        "versenikud": "וַאֲשֶׁ֨ר עָשָׂ֜ה לְדָתָ֣ן וְלַאֲבִירָ֗ם בְּנֵ֣י אֱלִיאָב֮ בֶּן־ רְאוּבֵן֒ אֲשֶׁ֨ר פָּצְתָ֤ה הָאָ֙רֶץ֙ אֶת־ פִּ֔יהָ וַתִּבְלָעֵ֥ם וְאֶת־ בָּתֵּיהֶ֖ם וְאֶת־ אָהֳלֵיהֶ֑ם וְאֵ֤ת כָּל־ הַיְקוּם֙ אֲשֶׁ֣ר בְּרַגְלֵיהֶ֔ם בְּקֶ֖רֶב כָּל־ יִשְׂרָאֵֽל׃ ",
        "versenonikud": "ואשר עשה לדתן ולאבירם בני אליאב בן ראובן אשר פצתה הארץ את פיה ותבלעם ואת בתיהם ואת אהליהם ואת כל היקום אשר ברגליהם בקרב כל ישראל "
    },
    {
        "bookchapter": "דברים",
        "chapter": "יא",
        "versechapter": "ז",
        "bookseder": "דברים",
        "seder": "ט",
        "verseseder": "כט",
        "parasha": "עקב",
        "versenikud": "כִּ֤י עֵֽינֵיכֶם֙ הָֽרֹאֹ֔ת אֶת־ כָּל־ מַעֲשֵׂ֥ה יְהוָ֖ה הַגָּדֹ֑ל אֲשֶׁ֖ר עָשָֽׂה׃ ",
        "versenonikud": "כי עיניכם הראת את כל מעשה יהוה הגדל אשר עשה "
    },
    {
        "bookchapter": "דברים",
        "chapter": "יא",
        "versechapter": "ח",
        "bookseder": "דברים",
        "seder": "ט",
        "verseseder": "ל",
        "parasha": "עקב",
        "versenikud": "וּשְׁמַרְתֶּם֙ אֶת־ כָּל־ הַמִּצְוָ֔ה אֲשֶׁ֛ר אָנֹכִ֥י מְצַוְּךָ֖ הַיּ֑וֹם לְמַ֣עַן תֶּחֶזְק֗וּ וּבָאתֶם֙ וִֽירִשְׁתֶּ֣ם אֶת־ הָאָ֔רֶץ אֲשֶׁ֥ר אַתֶּ֛ם עֹבְרִ֥ים שָׁ֖מָּה לְרִשְׁתָּֽהּ׃ ",
        "versenonikud": "ושמרתם את כל המצוה אשר אנכי מצוך היום למען תחזקו ובאתם וירשתם את הארץ אשר אתם עברים שמה לרשתה "
    },
    {
        "bookchapter": "דברים",
        "chapter": "יא",
        "versechapter": "ט",
        "bookseder": "דברים",
        "seder": "ט",
        "verseseder": "לא",
        "parasha": "עקב",
        "versenikud": "וּלְמַ֨עַן תַּאֲרִ֤יכוּ יָמִים֙ עַל־ הָ֣אֲדָמָ֔ה אֲשֶׁר֩ נִשְׁבַּ֨ע יְהוָ֧ה לַאֲבֹתֵיכֶ֛ם לָתֵ֥ת לָהֶ֖ם וּלְזַרְעָ֑ם אֶ֛רֶץ זָבַ֥ת חָלָ֖ב וּדְבָֽשׁ׃ ",
        "versenonikud": "ולמען תאריכו ימים על האדמה אשר נשבע יהוה לאבתיכם לתת להם ולזרעם ארץ זבת חלב ודבש "
    },
    {
        "bookchapter": "דברים",
        "chapter": "יא",
        "versechapter": "י",
        "bookseder": "דברים",
        "seder": "י",
        "verseseder": "א",
        "parasha": "עקב",
        "versenikud": "כִּ֣י הָאָ֗רֶץ אֲשֶׁ֨ר אַתָּ֤ה בָא־ שָׁ֙מָּה֙ לְרִשְׁתָּ֔הּ לֹ֣א כְאֶ֤רֶץ מִצְרַ֙יִם֙ הִ֔וא אֲשֶׁ֥ר יְצָאתֶ֖ם מִשָּׁ֑ם אֲשֶׁ֤ר תִּזְרַע֙ אֶֽת־ זַרְעֲךָ֔ וְהִשְׁקִ֥יתָ בְרַגְלְךָ֖ כְּגַ֥ן הַיָּרָֽק׃ ",
        "versenonikud": "כי הארץ אשר אתה בא שמה לרשתה לא כארץ מצרים הוא אשר יצאתם משם אשר תזרע את זרעך והשקית ברגלך כגן הירק "
    },
    {
        "bookchapter": "דברים",
        "chapter": "יא",
        "versechapter": "יא",
        "bookseder": "דברים",
        "seder": "י",
        "verseseder": "ב",
        "parasha": "עקב",
        "versenikud": "וְהָאָ֗רֶץ אֲשֶׁ֨ר אַתֶּ֜ם עֹבְרִ֥ים שָׁ֙מָּה֙ לְרִשְׁתָּ֔הּ אֶ֥רֶץ הָרִ֖ים וּבְקָעֹ֑ת לִמְטַ֥ר הַשָּׁמַ֖יִם תִּשְׁתֶּה־ מָּֽיִם׃ ",
        "versenonikud": "והארץ אשר אתם עברים שמה לרשתה ארץ הרים ובקעת למטר השמים תשתה מים "
    },
    {
        "bookchapter": "דברים",
        "chapter": "יא",
        "versechapter": "יב",
        "bookseder": "דברים",
        "seder": "י",
        "verseseder": "ג",
        "parasha": "עקב",
        "versenikud": "אֶ֕רֶץ אֲשֶׁר־ יְהוָ֥ה אֱלֹהֶ֖יךָ דֹּרֵ֣שׁ אֹתָ֑הּ תָּמִ֗יד עֵינֵ֨י יְהוָ֤ה אֱלֹהֶ֙יךָ֙ בָּ֔הּ מֵֽרֵשִׁית֙ הַשָּׁנָ֔ה וְעַ֖ד אַחֲרִ֥ית שָׁנָֽה׃ ",
        "versenonikud": "ארץ אשר יהוה אלהיך דרש אתה תמיד עיני יהוה אלהיך בה מרשית השנה ועד אחרית שנה "
    },
    {
        "bookchapter": "דברים",
        "chapter": "יא",
        "versechapter": "יג",
        "bookseder": "דברים",
        "seder": "י",
        "verseseder": "ד",
        "parasha": "עקב",
        "versenikud": "וְהָיָ֗ה אִם־ שָׁמֹ֤עַ תִּשְׁמְעוּ֙ אֶל־ מִצְוֺתַ֔י אֲשֶׁ֧ר אָנֹכִ֛י מְצַוֶּ֥ה אֶתְכֶ֖ם הַיּ֑וֹם לְאַהֲבָ֞ה אֶת־ יְהוָ֤ה אֱלֹֽהֵיכֶם֙ וּלְעָבְד֔וֹ בְּכָל־ לְבַבְכֶ֖ם וּבְכָל־ נַפְשְׁכֶֽם׃ ",
        "versenonikud": "והיה אם שמע תשמעו אל מצותי אשר אנכי מצוה אתכם היום לאהבה את יהוה אלהיכם ולעבדו בכל לבבכם ובכל נפשכם "
    },
    {
        "bookchapter": "דברים",
        "chapter": "יא",
        "versechapter": "יד",
        "bookseder": "דברים",
        "seder": "י",
        "verseseder": "ה",
        "parasha": "עקב",
        "versenikud": "וְנָתַתִּ֧י מְטַֽר־ אַרְצְכֶ֛ם בְּעִתּ֖וֹ יוֹרֶ֣ה וּמַלְק֑וֹשׁ וְאָסַפְתָּ֣ דְגָנֶ֔ךָ וְתִֽירֹשְׁךָ֖ וְיִצְהָרֶֽךָ׃ ",
        "versenonikud": "ונתתי מטר ארצכם בעתו יורה ומלקוש ואספת דגנך ותירשך ויצהרך "
    },
    {
        "bookchapter": "דברים",
        "chapter": "יא",
        "versechapter": "טו",
        "bookseder": "דברים",
        "seder": "י",
        "verseseder": "ו",
        "parasha": "עקב",
        "versenikud": "וְנָתַתִּ֛י עֵ֥שֶׂב בְּשָׂדְךָ֖ לִבְהֶמְתֶּ֑ךָ וְאָכַלְתָּ֖ וְשָׂבָֽעְתָּ׃ ",
        "versenonikud": "ונתתי עשב בשדך לבהמתך ואכלת ושבעת "
    },
    {
        "bookchapter": "דברים",
        "chapter": "יא",
        "versechapter": "טז",
        "bookseder": "דברים",
        "seder": "י",
        "verseseder": "ז",
        "parasha": "עקב",
        "versenikud": "הִשָּֽׁמְר֣וּ לָכֶ֔ם פֶּ֥ן יִפְתֶּ֖ה לְבַבְכֶ֑ם וְסַרְתֶּ֗ם וַעֲבַדְתֶּם֙ אֱלֹהִ֣ים אֲחֵרִ֔ים וְהִשְׁתַּחֲוִיתֶ֖ם לָהֶֽם׃ ",
        "versenonikud": "השמרו לכם פן יפתה לבבכם וסרתם ועבדתם אלהים אחרים והשתחויתם להם "
    },
    {
        "bookchapter": "דברים",
        "chapter": "יא",
        "versechapter": "יז",
        "bookseder": "דברים",
        "seder": "י",
        "verseseder": "ח",
        "parasha": "עקב",
        "versenikud": "וְחָרָ֨ה אַף־ יְהוָ֜ה בָּכֶ֗ם וְעָצַ֤ר אֶת־ הַשָּׁמַ֙יִם֙ וְלֹֽא־ יִהְיֶ֣ה מָטָ֔ר וְהָ֣אֲדָמָ֔ה לֹ֥א תִתֵּ֖ן אֶת־ יְבוּלָ֑הּ וַאֲבַדְתֶּ֣ם מְהֵרָ֗ה מֵעַל֙ הָאָ֣רֶץ הַטֹּבָ֔ה אֲשֶׁ֥ר יְהוָ֖ה נֹתֵ֥ן לָכֶֽם׃ ",
        "versenonikud": "וחרה אף יהוה בכם ועצר את השמים ולא יהיה מטר והאדמה לא תתן את יבולה ואבדתם מהרה מעל הארץ הטבה אשר יהוה נתן לכם "
    },
    {
        "bookchapter": "דברים",
        "chapter": "יא",
        "versechapter": "יח",
        "bookseder": "דברים",
        "seder": "י",
        "verseseder": "ט",
        "parasha": "עקב",
        "versenikud": "וְשַׂמְתֶּם֙ אֶת־ דְּבָרַ֣י אֵ֔לֶּה עַל־ לְבַבְכֶ֖ם וְעַֽל־ נַפְשְׁכֶ֑ם וּקְשַׁרְתֶּ֨ם אֹתָ֤ם לְאוֹת֙ עַל־ יֶדְכֶ֔ם וְהָי֥וּ לְטוֹטָפֹ֖ת בֵּ֥ין עֵינֵיכֶֽם׃ ",
        "versenonikud": "ושמתם את דברי אלה על לבבכם ועל נפשכם וקשרתם אתם לאות על ידכם והיו לטוטפת בין עיניכם "
    },
    {
        "bookchapter": "דברים",
        "chapter": "יא",
        "versechapter": "יט",
        "bookseder": "דברים",
        "seder": "י",
        "verseseder": "י",
        "parasha": "עקב",
        "versenikud": "וְלִמַּדְתֶּ֥ם אֹתָ֛ם אֶת־ בְּנֵיכֶ֖ם לְדַבֵּ֣ר בָּ֑ם בְּשִׁבְתְּךָ֤ בְּבֵיתֶ֙ךָ֙ וּבְלֶכְתְּךָ֣ בַדֶּ֔רֶךְ וּֽבְשָׁכְבְּךָ֖ וּבְקוּמֶֽךָ׃ ",
        "versenonikud": "ולמדתם אתם את בניכם לדבר בם בשבתך בביתך ובלכתך בדרך ובשכבך ובקומך "
    },
    {
        "bookchapter": "דברים",
        "chapter": "יא",
        "versechapter": "כ",
        "bookseder": "דברים",
        "seder": "י",
        "verseseder": "יא",
        "parasha": "עקב",
        "versenikud": "וּכְתַבְתָּ֛ם עַל־ מְזוּז֥וֹת בֵּיתֶ֖ךָ וּבִשְׁעָרֶֽיךָ׃ ",
        "versenonikud": "וכתבתם על מזוזות ביתך ובשעריך "
    },
    {
        "bookchapter": "דברים",
        "chapter": "יא",
        "versechapter": "כא",
        "bookseder": "דברים",
        "seder": "י",
        "verseseder": "יב",
        "parasha": "עקב",
        "versenikud": "לְמַ֨עַן יִרְבּ֤וּ יְמֵיכֶם֙ וִימֵ֣י בְנֵיכֶ֔ם עַ֚ל הָֽאֲדָמָ֔ה אֲשֶׁ֨ר נִשְׁבַּ֧ע יְהוָ֛ה לַאֲבֹתֵיכֶ֖ם לָתֵ֣ת לָהֶ֑ם כִּימֵ֥י הַשָּׁמַ֖יִם עַל־ הָאָֽרֶץ׃ ",
        "versenonikud": "למען ירבו ימיכם וימי בניכם על האדמה אשר נשבע יהוה לאבתיכם לתת להם כימי השמים על הארץ "
    },
    {
        "bookchapter": "דברים",
        "chapter": "יא",
        "versechapter": "כב",
        "bookseder": "דברים",
        "seder": "י",
        "verseseder": "יג",
        "parasha": "עקב",
        "versenikud": "כִּי֩ אִם־ שָׁמֹ֨ר תִּשְׁמְר֜וּן אֶת־ כָּל־ הַמִּצְוָ֣ה הַזֹּ֗את אֲשֶׁ֧ר אָנֹכִ֛י מְצַוֶּ֥ה אֶתְכֶ֖ם לַעֲשֹׂתָ֑הּ לְאַהֲבָ֞ה אֶת־ יְהוָ֧ה אֱלֹהֵיכֶ֛ם לָלֶ֥כֶת בְּכָל־ דְּרָכָ֖יו וּלְדָבְקָה־ בֽוֹ׃ ",
        "versenonikud": "כי אם שמר תשמרון את כל המצוה הזאת אשר אנכי מצוה אתכם לעשתה לאהבה את יהוה אלהיכם ללכת בכל דרכיו ולדבקה בו "
    },
    {
        "bookchapter": "דברים",
        "chapter": "יא",
        "versechapter": "כג",
        "bookseder": "דברים",
        "seder": "י",
        "verseseder": "יד",
        "parasha": "עקב",
        "versenikud": "וְהוֹרִ֧ישׁ יְהוָ֛ה אֶת־ כָּל־ הַגּוֹיִ֥ם הָאֵ֖לֶּה מִלִּפְנֵיכֶ֑ם וִֽירִשְׁתֶּ֣ם גּוֹיִ֔ם גְּדֹלִ֥ים וַעֲצֻמִ֖ים מִכֶּֽם׃ ",
        "versenonikud": "והוריש יהוה את כל הגוים האלה מלפניכם וירשתם גוים גדלים ועצמים מכם "
    },
    {
        "bookchapter": "דברים",
        "chapter": "יא",
        "versechapter": "כד",
        "bookseder": "דברים",
        "seder": "י",
        "verseseder": "טו",
        "parasha": "עקב",
        "versenikud": "כָּל־ הַמָּק֗וֹם אֲשֶׁ֨ר תִּדְרֹ֧ךְ כַּֽף־ רַגְלְכֶ֛ם בּ֖וֹ לָכֶ֣ם יִהְיֶ֑ה מִן־ הַמִּדְבָּ֨ר וְהַלְּבָנ֜וֹן מִן־ הַנָּהָ֣ר נְהַר־ פְּרָ֗ת וְעַד֙ הַיָּ֣ם הָֽאַחֲר֔וֹן יִהְיֶ֖ה גְּבֻלְכֶֽם׃ ",
        "versenonikud": "כל המקום אשר תדרך כף רגלכם בו לכם יהיה מן המדבר והלבנון מן הנהר נהר פרת ועד הים האחרון יהיה גבלכם "
    },
    {
        "bookchapter": "דברים",
        "chapter": "יא",
        "versechapter": "כה",
        "bookseder": "דברים",
        "seder": "י",
        "verseseder": "טז",
        "parasha": "עקב",
        "versenikud": "לֹא־ יִתְיַצֵּ֥ב אִ֖ישׁ בִּפְנֵיכֶ֑ם פַּחְדְּכֶ֨ם וּמֽוֹרַאֲכֶ֜ם יִתֵּ֣ן ׀ יְהוָ֣ה אֱלֹֽהֵיכֶ֗ם עַל־ פְּנֵ֤י כָל־ הָאָ֙רֶץ֙ אֲשֶׁ֣ר תִּדְרְכוּ־ בָ֔הּ כַּאֲשֶׁ֖ר דִּבֶּ֥ר לָכֶֽם׃ ",
        "versenonikud": "לא יתיצב איש בפניכם פחדכם ומוראכם יתן  יהוה אלהיכם על פני כל הארץ אשר תדרכו בה כאשר דבר לכם "
    },
    {
        "bookchapter": "דברים",
        "chapter": "יא",
        "versechapter": "כו",
        "bookseder": "דברים",
        "seder": "י",
        "verseseder": "יז",
        "parasha": "ראה",
        "versenikud": "רְאֵ֗ה אָנֹכִ֛י נֹתֵ֥ן לִפְנֵיכֶ֖ם הַיּ֑וֹם בְּרָכָ֖ה וּקְלָלָֽה׃ ",
        "versenonikud": "ראה אנכי נתן לפניכם היום ברכה וקללה "
    },
    {
        "bookchapter": "דברים",
        "chapter": "יא",
        "versechapter": "כז",
        "bookseder": "דברים",
        "seder": "י",
        "verseseder": "יח",
        "parasha": "ראה",
        "versenikud": "אֶֽת־ הַבְּרָכָ֑ה אֲשֶׁ֣ר תִּשְׁמְע֗וּ אֶל־ מִצְוֺת֙ יְהוָ֣ה אֱלֹֽהֵיכֶ֔ם אֲשֶׁ֧ר אָנֹכִ֛י מְצַוֶּ֥ה אֶתְכֶ֖ם הַיּֽוֹם׃ ",
        "versenonikud": "את הברכה אשר תשמעו אל מצות יהוה אלהיכם אשר אנכי מצוה אתכם היום "
    },
    {
        "bookchapter": "דברים",
        "chapter": "יא",
        "versechapter": "כח",
        "bookseder": "דברים",
        "seder": "י",
        "verseseder": "יט",
        "parasha": "ראה",
        "versenikud": "וְהַקְּלָלָ֗ה אִם־ לֹ֤א תִשְׁמְעוּ֙ אֶל־ מִצְוֺת֙ יְהוָ֣ה אֱלֹֽהֵיכֶ֔ם וְסַרְתֶּ֣ם מִן־ הַדֶּ֔רֶךְ אֲשֶׁ֧ר אָנֹכִ֛י מְצַוֶּ֥ה אֶתְכֶ֖ם הַיּ֑וֹם לָלֶ֗כֶת אַחֲרֵ֛י אֱלֹהִ֥ים אֲחֵרִ֖ים אֲשֶׁ֥ר לֹֽא־ יְדַעְתֶּֽם׃ ",
        "versenonikud": "והקללה אם לא תשמעו אל מצות יהוה אלהיכם וסרתם מן הדרך אשר אנכי מצוה אתכם היום ללכת אחרי אלהים אחרים אשר לא ידעתם "
    },
    {
        "bookchapter": "דברים",
        "chapter": "יא",
        "versechapter": "כט",
        "bookseder": "דברים",
        "seder": "י",
        "verseseder": "כ",
        "parasha": "ראה",
        "versenikud": "וְהָיָ֗ה כִּ֤י יְבִֽיאֲךָ֙ יְהוָ֣ה אֱלֹהֶ֔יךָ אֶל־ הָאָ֕רֶץ אֲשֶׁר־ אַתָּ֥ה בָא־ שָׁ֖מָּה לְרִשְׁתָּ֑הּ וְנָתַתָּ֤ה אֶת־ הַבְּרָכָה֙ עַל־ הַ֣ר גְּרִזִ֔ים וְאֶת־ הַקְּלָלָ֖ה עַל־ הַ֥ר עֵיבָֽל׃ ",
        "versenonikud": "והיה כי יביאך יהוה אלהיך אל הארץ אשר אתה בא שמה לרשתה ונתתה את הברכה על הר גרזים ואת הקללה על הר עיבל "
    },
    {
        "bookchapter": "דברים",
        "chapter": "יא",
        "versechapter": "ל",
        "bookseder": "דברים",
        "seder": "י",
        "verseseder": "כא",
        "parasha": "ראה",
        "versenikud": "הֲלֹא־ הֵ֜מָּה בְּעֵ֣בֶר הַיַּרְדֵּ֗ן אַֽחֲרֵי֙ דֶּ֚רֶךְ מְב֣וֹא הַשֶּׁ֔מֶשׁ בְּאֶ֙רֶץ֙ הַֽכְּנַעֲנִ֔י הַיֹּשֵׁ֖ב בָּעֲרָבָ֑ה מ֚וּל הַגִּלְגָּ֔ל אֵ֖צֶל אֵלוֹנֵ֥י מֹרֶֽה׃ ",
        "versenonikud": "הלא המה בעבר הירדן אחרי דרך מבוא השמש בארץ הכנעני הישב בערבה מול הגלגל אצל אלוני מרה "
    },
    {
        "bookchapter": "דברים",
        "chapter": "יא",
        "versechapter": "לא",
        "bookseder": "דברים",
        "seder": "י",
        "verseseder": "כב",
        "parasha": "ראה",
        "versenikud": "כִּ֤י אַתֶּם֙ עֹבְרִ֣ים אֶת־ הַיַּרְדֵּ֔ן לָבֹא֙ לָרֶ֣שֶׁת אֶת־ הָאָ֔רֶץ אֲשֶׁר־ יְהוָ֥ה אֱלֹהֵיכֶ֖ם נֹתֵ֣ן לָכֶ֑ם וִֽירִשְׁתֶּ֥ם אֹתָ֖הּ וִֽישַׁבְתֶּם־ בָּֽהּ׃ ",
        "versenonikud": "כי אתם עברים את הירדן לבא לרשת את הארץ אשר יהוה אלהיכם נתן לכם וירשתם אתה וישבתם בה "
    },
    {
        "bookchapter": "דברים",
        "chapter": "יא",
        "versechapter": "לב",
        "bookseder": "דברים",
        "seder": "י",
        "verseseder": "כג",
        "parasha": "ראה",
        "versenikud": "וּשְׁמַרְתֶּ֣ם לַעֲשׂ֔וֹת אֵ֥ת כָּל־ הַֽחֻקִּ֖ים וְאֶת־ הַמִּשְׁפָּטִ֑ים אֲשֶׁ֧ר אָנֹכִ֛י נֹתֵ֥ן לִפְנֵיכֶ֖ם הַיּֽוֹם׃ ",
        "versenonikud": "ושמרתם לעשות את כל החקים ואת המשפטים אשר אנכי נתן לפניכם היום "
    }
]