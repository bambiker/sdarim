[
    {
        "bookchapter": "תהילים",
        "chapter": "קא",
        "versechapter": "א",
        "bookseder": "תהילים",
        "seder": "יד",
        "verseseder": "א",
        "versenikud": "לְדָוִ֗ד מִ֫זְמ֥וֹר חֶֽסֶד־ וּמִשְׁפָּ֥ט אָשִׁ֑ירָה לְךָ֖ יְהוָ֣ה אֲזַמֵּֽרָה׃ ",
        "versenonikud": "לדוד מזמור חסד ומשפט אשירה לך יהוה אזמרה "
    },
    {
        "bookchapter": "תהילים",
        "chapter": "קא",
        "versechapter": "ב",
        "bookseder": "תהילים",
        "seder": "יד",
        "verseseder": "ב",
        "versenikud": "אַשְׂכִּ֤ילָה ׀ בְּדֶ֬רֶךְ תָּמִ֗ים מָ֭תַי תָּב֣וֹא אֵלָ֑י אֶתְהַלֵּ֥ךְ בְּתָם־ לְ֝בָבִ֗י בְּקֶ֣רֶב בֵּיתִֽי׃ ",
        "versenonikud": "אשכילה  בדרך תמים מתי תבוא אלי אתהלך בתם לבבי בקרב ביתי "
    },
    {
        "bookchapter": "תהילים",
        "chapter": "קא",
        "versechapter": "ג",
        "bookseder": "תהילים",
        "seder": "יד",
        "verseseder": "ג",
        "versenikud": "לֹֽא־ אָשִׁ֨ית ׀ לְנֶ֥גֶד עֵינַ֗י דְּֽבַר־ בְּלִ֫יָּ֥עַל עֲשֹֽׂה־ סֵטִ֥ים שָׂנֵ֑אתִי לֹ֖א יִדְבַּ֣ק בִּֽי׃ ",
        "versenonikud": "לא אשית  לנגד עיני דבר בליעל עשה סטים שנאתי לא ידבק בי "
    },
    {
        "bookchapter": "תהילים",
        "chapter": "קא",
        "versechapter": "ד",
        "bookseder": "תהילים",
        "seder": "יד",
        "verseseder": "ד",
        "versenikud": "לֵבָ֣ב עִ֭קֵּשׁ יָס֣וּר מִמֶּ֑נִּי רָ֝֗ע לֹ֣א אֵדָֽע׃ ",
        "versenonikud": "לבב עקש יסור ממני רע לא אדע "
    },
    {
        "bookchapter": "תהילים",
        "chapter": "קא",
        "versechapter": "ה",
        "bookseder": "תהילים",
        "seder": "יד",
        "verseseder": "ה",
        "versenikud": "מלושני מְלָשְׁנִ֬י בַסֵּ֨תֶר ׀ רֵעֵהוּ֮ אוֹת֪וֹ אַ֫צְמִ֥ית גְּֽבַהּ־ עֵ֭ינַיִם וּרְחַ֣ב לֵבָ֑ב אֹ֝ת֗וֹ לֹ֣א אוּכָֽל׃ ",
        "versenonikud": "מלושני מלשני בסתר  רעהו אותו אצמית גבה עינים ורחב לבב אתו לא אוכל "
    },
    {
        "bookchapter": "תהילים",
        "chapter": "קא",
        "versechapter": "ו",
        "bookseder": "תהילים",
        "seder": "יד",
        "verseseder": "ו",
        "versenikud": "עֵינַ֤י ׀ בְּנֶֽאֶמְנֵי־ אֶרֶץ֮ לָשֶׁ֪בֶת עִמָּ֫דִ֥י הֹ֭לֵךְ בְּדֶ֣רֶךְ תָּמִ֑ים ה֝֗וּא יְשָׁרְתֵֽנִי׃ ",
        "versenonikud": "עיני  בנאמני ארץ לשבת עמדי הלך בדרך תמים הוא ישרתני "
    },
    {
        "bookchapter": "תהילים",
        "chapter": "קא",
        "versechapter": "ז",
        "bookseder": "תהילים",
        "seder": "יד",
        "verseseder": "ז",
        "versenikud": "לֹֽא־ יֵשֵׁ֨ב ׀ בְּקֶ֥רֶב בֵּיתִי֮ עֹשֵׂ֪ה רְמִ֫יָּ֥ה דֹּבֵ֥ר שְׁקָרִ֑ים לֹֽא־ יִ֝כּ֗וֹן לְנֶ֣גֶד עֵינָֽי׃ ",
        "versenonikud": "לא ישב  בקרב ביתי עשה רמיה דבר שקרים לא יכון לנגד עיני "
    },
    {
        "bookchapter": "תהילים",
        "chapter": "קא",
        "versechapter": "ח",
        "bookseder": "תהילים",
        "seder": "יד",
        "verseseder": "ח",
        "versenikud": "לַבְּקָרִ֗ים אַצְמִ֥ית כָּל־ רִשְׁעֵי־ אָ֑רֶץ לְהַכְרִ֥ית מֵֽעִיר־ יְ֝הוָ֗ה כָּל־ פֹּ֥עֲלֵי אָֽוֶן׃ ",
        "versenonikud": "לבקרים אצמית כל רשעי ארץ להכרית מעיר יהוה כל פעלי און "
    },
    {
        "bookchapter": "תהילים",
        "chapter": "קב",
        "versechapter": "א",
        "bookseder": "תהילים",
        "seder": "יד",
        "verseseder": "ט",
        "versenikud": "תְּ֭פִלָּה לְעָנִ֣י כִֽי־ יַעֲטֹ֑ף וְלִפְנֵ֥י יְ֝הוָ֗ה יִשְׁפֹּ֥ךְ שִׂיחֽוֹ׃ ",
        "versenonikud": "תפלה לעני כי יעטף ולפני יהוה ישפך שיחו "
    },
    {
        "bookchapter": "תהילים",
        "chapter": "קב",
        "versechapter": "ב",
        "bookseder": "תהילים",
        "seder": "יד",
        "verseseder": "י",
        "versenikud": "יְ֭הוָה שִׁמְעָ֣ה תְפִלָּתִ֑י וְ֝שַׁוְעָתִ֗י אֵלֶ֥יךָ תָבֽוֹא׃ ",
        "versenonikud": "יהוה שמעה תפלתי ושועתי אליך תבוא "
    },
    {
        "bookchapter": "תהילים",
        "chapter": "קב",
        "versechapter": "ג",
        "bookseder": "תהילים",
        "seder": "יד",
        "verseseder": "יא",
        "versenikud": "אַל־ תַּסְתֵּ֬ר פָּנֶ֨יךָ ׀ מִמֶּנִּי֮ בְּי֪וֹם צַ֫ר לִ֥י הַטֵּֽה־ אֵלַ֥י אָזְנֶ֑ךָ בְּי֥וֹם אֶ֝קְרָ֗א מַהֵ֥ר עֲנֵֽנִי׃ ",
        "versenonikud": "אל תסתר פניך  ממני ביום צר לי הטה אלי אזנך ביום אקרא מהר ענני "
    },
    {
        "bookchapter": "תהילים",
        "chapter": "קב",
        "versechapter": "ד",
        "bookseder": "תהילים",
        "seder": "יד",
        "verseseder": "יב",
        "versenikud": "כִּֽי־ כָל֣וּ בְעָשָׁ֣ן יָמָ֑י וְ֝עַצְמוֹתַ֗י כְּמוֹ־ קֵ֥ד נִחָֽרוּ׃ ",
        "versenonikud": "כי כלו בעשן ימי ועצמותי כמו קד נחרו "
    },
    {
        "bookchapter": "תהילים",
        "chapter": "קב",
        "versechapter": "ה",
        "bookseder": "תהילים",
        "seder": "יד",
        "verseseder": "יג",
        "versenikud": "הוּכָּֽה־ כָ֭עֵשֶׂב וַיִּבַ֣שׁ לִבִּ֑י כִּֽי־ שָׁ֝כַ֗חְתִּי מֵאֲכֹ֥ל לַחְמִֽי׃ ",
        "versenonikud": "הוכה כעשב ויבש לבי כי שכחתי מאכל לחמי "
    },
    {
        "bookchapter": "תהילים",
        "chapter": "קב",
        "versechapter": "ו",
        "bookseder": "תהילים",
        "seder": "יד",
        "verseseder": "יד",
        "versenikud": "מִקּ֥וֹל אַנְחָתִ֑י דָּבְקָ֥ה עַ֝צְמִ֗י לִבְשָׂרִֽי׃ ",
        "versenonikud": "מקול אנחתי דבקה עצמי לבשרי "
    },
    {
        "bookchapter": "תהילים",
        "chapter": "קב",
        "versechapter": "ז",
        "bookseder": "תהילים",
        "seder": "יד",
        "verseseder": "טו",
        "versenikud": "דָּ֭מִיתִי לִקְאַ֣ת מִדְבָּ֑ר הָ֝יִ֗יתִי כְּכ֣וֹס חֳרָבֽוֹת׃ ",
        "versenonikud": "דמיתי לקאת מדבר הייתי ככוס חרבות "
    },
    {
        "bookchapter": "תהילים",
        "chapter": "קב",
        "versechapter": "ח",
        "bookseder": "תהילים",
        "seder": "יד",
        "verseseder": "טז",
        "versenikud": "שָׁקַ֥דְתִּי וָאֶֽהְיֶ֑ה כְּ֝צִפּ֗וֹר בּוֹדֵ֥ד עַל־ גָּֽג׃ ",
        "versenonikud": "שקדתי ואהיה כצפור בודד על גג "
    },
    {
        "bookchapter": "תהילים",
        "chapter": "קב",
        "versechapter": "ט",
        "bookseder": "תהילים",
        "seder": "יד",
        "verseseder": "יז",
        "versenikud": "כָּל־ הַ֭יּוֹם חֵרְפ֣וּנִי אוֹיְבָ֑י מְ֝הוֹלָלַ֗י בִּ֣י נִשְׁבָּֽעוּ׃ ",
        "versenonikud": "כל היום חרפוני אויבי מהוללי בי נשבעו "
    },
    {
        "bookchapter": "תהילים",
        "chapter": "קב",
        "versechapter": "י",
        "bookseder": "תהילים",
        "seder": "יד",
        "verseseder": "יח",
        "versenikud": "כִּי־ אֵ֭פֶר כַּלֶּ֣חֶם אָכָ֑לְתִּי וְ֝שִׁקֻּוַ֗י בִּבְכִ֥י מָסָֽכְתִּי׃ ",
        "versenonikud": "כי אפר כלחם אכלתי ושקוי בבכי מסכתי "
    },
    {
        "bookchapter": "תהילים",
        "chapter": "קב",
        "versechapter": "יא",
        "bookseder": "תהילים",
        "seder": "יד",
        "verseseder": "יט",
        "versenikud": "מִפְּנֵֽי־ זַֽעַמְךָ֥ וְקִצְפֶּ֑ךָ כִּ֥י נְ֝שָׂאתַ֗נִי וַתַּשְׁלִיכֵֽנִי׃ ",
        "versenonikud": "מפני זעמך וקצפך כי נשאתני ותשליכני "
    },
    {
        "bookchapter": "תהילים",
        "chapter": "קב",
        "versechapter": "יב",
        "bookseder": "תהילים",
        "seder": "יד",
        "verseseder": "כ",
        "versenikud": "יָ֭מַי כְּצֵ֣ל נָט֑וּי וַ֝אֲנִ֗י כָּעֵ֥שֶׂב אִיבָֽשׁ׃ ",
        "versenonikud": "ימי כצל נטוי ואני כעשב איבש "
    },
    {
        "bookchapter": "תהילים",
        "chapter": "קב",
        "versechapter": "יג",
        "bookseder": "תהילים",
        "seder": "יד",
        "verseseder": "כא",
        "versenikud": "וְאַתָּ֣ה יְ֭הוָה לְעוֹלָ֣ם תֵּשֵׁ֑ב וְ֝זִכְרְךָ֗ לְדֹ֣ר וָדֹֽר׃ ",
        "versenonikud": "ואתה יהוה לעולם תשב וזכרך לדר ודר "
    },
    {
        "bookchapter": "תהילים",
        "chapter": "קב",
        "versechapter": "יד",
        "bookseder": "תהילים",
        "seder": "יד",
        "verseseder": "כב",
        "versenikud": "אַתָּ֣ה תָ֭קוּם תְּרַחֵ֣ם צִיּ֑וֹן כִּי־ עֵ֥ת לְ֝חֶֽנְנָ֗הּ כִּי־ בָ֥א מוֹעֵֽד׃ ",
        "versenonikud": "אתה תקום תרחם ציון כי עת לחננה כי בא מועד "
    },
    {
        "bookchapter": "תהילים",
        "chapter": "קב",
        "versechapter": "טו",
        "bookseder": "תהילים",
        "seder": "יד",
        "verseseder": "כג",
        "versenikud": "כִּֽי־ רָצ֣וּ עֲ֭בָדֶיךָ אֶת־ אֲבָנֶ֑יהָ וְֽאֶת־ עֲפָרָ֥הּ יְחֹנֵֽנוּ׃ ",
        "versenonikud": "כי רצו עבדיך את אבניה ואת עפרה יחננו "
    },
    {
        "bookchapter": "תהילים",
        "chapter": "קב",
        "versechapter": "טז",
        "bookseder": "תהילים",
        "seder": "יד",
        "verseseder": "כד",
        "versenikud": "וְיִֽירְא֣וּ ג֭וֹיִם אֶת־ שֵׁ֣ם יְהוָ֑ה וְֽכָל־ מַלְכֵ֥י הָ֝אָ֗רֶץ אֶת־ כְּבוֹדֶֽךָ׃ ",
        "versenonikud": "וייראו גוים את שם יהוה וכל מלכי הארץ את כבודך "
    },
    {
        "bookchapter": "תהילים",
        "chapter": "קב",
        "versechapter": "יז",
        "bookseder": "תהילים",
        "seder": "יד",
        "verseseder": "כה",
        "versenikud": "כִּֽי־ בָנָ֣ה יְהוָ֣ה צִיּ֑וֹן נִ֝רְאָ֗ה בִּכְבוֹדֽוֹ׃ ",
        "versenonikud": "כי בנה יהוה ציון נראה בכבודו "
    },
    {
        "bookchapter": "תהילים",
        "chapter": "קב",
        "versechapter": "יח",
        "bookseder": "תהילים",
        "seder": "יד",
        "verseseder": "כו",
        "versenikud": "פָּ֭נָה אֶל־ תְּפִלַּ֣ת הָעַרְעָ֑ר וְלֹֽא־ בָ֝זָ֗ה אֶת־ תְּפִלָּתָֽם׃ ",
        "versenonikud": "פנה אל תפלת הערער ולא בזה את תפלתם "
    },
    {
        "bookchapter": "תהילים",
        "chapter": "קב",
        "versechapter": "יט",
        "bookseder": "תהילים",
        "seder": "יד",
        "verseseder": "כז",
        "versenikud": "תִּכָּ֣תֶב זֹ֭את לְד֣וֹר אַחֲר֑וֹן וְעַ֥ם נִ֝בְרָ֗א יְהַלֶּל־ יָֽהּ׃ ",
        "versenonikud": "תכתב זאת לדור אחרון ועם נברא יהלל יה "
    },
    {
        "bookchapter": "תהילים",
        "chapter": "קב",
        "versechapter": "כ",
        "bookseder": "תהילים",
        "seder": "יד",
        "verseseder": "כח",
        "versenikud": "כִּֽי־ הִ֭שְׁקִיף מִמְּר֣וֹם קָדְשׁ֑וֹ יְ֝הוָ֗ה מִשָּׁמַ֤יִם ׀ אֶל־ אֶ֬רֶץ הִבִּֽיט׃ ",
        "versenonikud": "כי השקיף ממרום קדשו יהוה משמים  אל ארץ הביט "
    },
    {
        "bookchapter": "תהילים",
        "chapter": "קב",
        "versechapter": "כא",
        "bookseder": "תהילים",
        "seder": "יד",
        "verseseder": "כט",
        "versenikud": "לִ֭שְׁמֹעַ אֶנְקַ֣ת אָסִ֑יר לְ֝פַתֵּ֗חַ בְּנֵ֣י תְמוּתָֽה׃ ",
        "versenonikud": "לשמע אנקת אסיר לפתח בני תמותה "
    },
    {
        "bookchapter": "תהילים",
        "chapter": "קב",
        "versechapter": "כב",
        "bookseder": "תהילים",
        "seder": "יד",
        "verseseder": "ל",
        "versenikud": "לְסַפֵּ֣ר בְּ֭צִיּוֹן שֵׁ֣ם יְהוָ֑ה וּ֝תְהִלָּת֗וֹ בִּירוּשָׁלִָֽם׃ ",
        "versenonikud": "לספר בציון שם יהוה ותהלתו בירושלם "
    },
    {
        "bookchapter": "תהילים",
        "chapter": "קב",
        "versechapter": "כג",
        "bookseder": "תהילים",
        "seder": "יד",
        "verseseder": "לא",
        "versenikud": "בְּהִקָּבֵ֣ץ עַמִּ֣ים יַחְדָּ֑ו וּ֝מַמְלָכ֗וֹת לַעֲבֹ֥ד אֶת־ יְהוָֽה׃ ",
        "versenonikud": "בהקבץ עמים יחדו וממלכות לעבד את יהוה "
    },
    {
        "bookchapter": "תהילים",
        "chapter": "קב",
        "versechapter": "כד",
        "bookseder": "תהילים",
        "seder": "יד",
        "verseseder": "לב",
        "versenikud": "עִנָּ֖ה בַדֶּ֥רֶךְ כחו כֹּחִ֗י קִצַּ֥ר יָמָֽי׃ ",
        "versenonikud": "ענה בדרך כחו כחי קצר ימי "
    },
    {
        "bookchapter": "תהילים",
        "chapter": "קב",
        "versechapter": "כה",
        "bookseder": "תהילים",
        "seder": "יד",
        "verseseder": "לג",
        "versenikud": "אֹמַ֗ר אֵלִ֗י אַֽל־ תַּ֭עֲלֵנִי בַּחֲצִ֣י יָמָ֑י בְּד֖וֹר דּוֹרִ֣ים שְׁנוֹתֶֽיךָ׃ ",
        "versenonikud": "אמר אלי אל תעלני בחצי ימי בדור דורים שנותיך "
    },
    {
        "bookchapter": "תהילים",
        "chapter": "קב",
        "versechapter": "כו",
        "bookseder": "תהילים",
        "seder": "יד",
        "verseseder": "לד",
        "versenikud": "לְ֭פָנִים הָאָ֣רֶץ יָסַ֑דְתָּ וּֽמַעֲשֵׂ֖ה יָדֶ֣יךָ שָׁמָֽיִם׃ ",
        "versenonikud": "לפנים הארץ יסדת ומעשה ידיך שמים "
    },
    {
        "bookchapter": "תהילים",
        "chapter": "קב",
        "versechapter": "כז",
        "bookseder": "תהילים",
        "seder": "יד",
        "verseseder": "לה",
        "versenikud": "הֵ֤מָּה ׀ יֹאבֵדוּ֮ וְאַתָּ֪ה תַ֫עֲמֹ֥ד וְ֭כֻלָּם כַּבֶּ֣גֶד יִבְל֑וּ כַּלְּב֖וּשׁ תַּחֲלִיפֵ֣ם וְֽיַחֲלֹֽפוּ׃ ",
        "versenonikud": "המה  יאבדו ואתה תעמד וכלם כבגד יבלו כלבוש תחליפם ויחלפו "
    },
    {
        "bookchapter": "תהילים",
        "chapter": "קב",
        "versechapter": "כח",
        "bookseder": "תהילים",
        "seder": "יד",
        "verseseder": "לו",
        "versenikud": "וְאַתָּה־ ה֑וּא וּ֝שְׁנוֹתֶ֗יךָ לֹ֣א יִתָּֽמּוּ׃ ",
        "versenonikud": "ואתה הוא ושנותיך לא יתמו "
    },
    {
        "bookchapter": "תהילים",
        "chapter": "קב",
        "versechapter": "כט",
        "bookseder": "תהילים",
        "seder": "יד",
        "verseseder": "לז",
        "versenikud": "בְּנֵֽי־ עֲבָדֶ֥יךָ יִשְׁכּ֑וֹנוּ וְ֝זַרְעָ֗ם לְפָנֶ֥יךָ יִכּֽוֹן׃ ",
        "versenonikud": "בני עבדיך ישכונו וזרעם לפניך יכון "
    },
    {
        "bookchapter": "תהילים",
        "chapter": "קג",
        "versechapter": "א",
        "bookseder": "תהילים",
        "seder": "יד",
        "verseseder": "לח",
        "versenikud": "לְדָוִ֨ד ׀ בָּרֲכִ֣י נַ֭פְשִׁי אֶת־ יְהוָ֑ה וְכָל־ קְ֝רָבַ֗י אֶת־ שֵׁ֥ם קָדְשֽׁוֹ׃ ",
        "versenonikud": "לדוד  ברכי נפשי את יהוה וכל קרבי את שם קדשו "
    },
    {
        "bookchapter": "תהילים",
        "chapter": "קג",
        "versechapter": "ב",
        "bookseder": "תהילים",
        "seder": "יד",
        "verseseder": "לט",
        "versenikud": "בָּרֲכִ֣י נַ֭פְשִׁי אֶת־ יְהוָ֑ה וְאַל־ תִּ֝שְׁכְּחִ֗י כָּל־ גְּמוּלָֽיו׃ ",
        "versenonikud": "ברכי נפשי את יהוה ואל תשכחי כל גמוליו "
    },
    {
        "bookchapter": "תהילים",
        "chapter": "קג",
        "versechapter": "ג",
        "bookseder": "תהילים",
        "seder": "יד",
        "verseseder": "מ",
        "versenikud": "הַסֹּלֵ֥חַ לְכָל־ עֲוֺנֵ֑כִי הָ֝רֹפֵ֗א לְכָל־ תַּחֲלֻאָֽיְכִי׃ ",
        "versenonikud": "הסלח לכל עונכי הרפא לכל תחלאיכי "
    },
    {
        "bookchapter": "תהילים",
        "chapter": "קג",
        "versechapter": "ד",
        "bookseder": "תהילים",
        "seder": "יד",
        "verseseder": "מא",
        "versenikud": "הַגּוֹאֵ֣ל מִשַּׁ֣חַת חַיָּ֑יְכִי הַֽ֝מְעַטְּרֵ֗כִי חֶ֣סֶד וְרַחֲמִֽים׃ ",
        "versenonikud": "הגואל משחת חייכי המעטרכי חסד ורחמים "
    },
    {
        "bookchapter": "תהילים",
        "chapter": "קג",
        "versechapter": "ה",
        "bookseder": "תהילים",
        "seder": "יד",
        "verseseder": "מב",
        "versenikud": "הַמַּשְׂבִּ֣יַע בַּטּ֣וֹב עֶדְיֵ֑ךְ תִּתְחַדֵּ֖שׁ כַּנֶּ֣שֶׁר נְעוּרָֽיְכִי׃ ",
        "versenonikud": "המשביע בטוב עדיך תתחדש כנשר נעוריכי "
    },
    {
        "bookchapter": "תהילים",
        "chapter": "קג",
        "versechapter": "ו",
        "bookseder": "תהילים",
        "seder": "יד",
        "verseseder": "מג",
        "versenikud": "עֹשֵׂ֣ה צְדָק֣וֹת יְהוָ֑ה וּ֝מִשְׁפָּטִ֗ים לְכָל־ עֲשׁוּקִֽים׃ ",
        "versenonikud": "עשה צדקות יהוה ומשפטים לכל עשוקים "
    },
    {
        "bookchapter": "תהילים",
        "chapter": "קג",
        "versechapter": "ז",
        "bookseder": "תהילים",
        "seder": "יד",
        "verseseder": "מד",
        "versenikud": "יוֹדִ֣יעַ דְּרָכָ֣יו לְמֹשֶׁ֑ה לִבְנֵ֥י יִ֝שְׂרָאֵ֗ל עֲלִילֽוֹתָיו׃ ",
        "versenonikud": "יודיע דרכיו למשה לבני ישראל עלילותיו "
    },
    {
        "bookchapter": "תהילים",
        "chapter": "קג",
        "versechapter": "ח",
        "bookseder": "תהילים",
        "seder": "יד",
        "verseseder": "מה",
        "versenikud": "רַח֣וּם וְחַנּ֣וּן יְהוָ֑ה אֶ֖רֶךְ אַפַּ֣יִם וְרַב־ חָֽסֶד׃ ",
        "versenonikud": "רחום וחנון יהוה ארך אפים ורב חסד "
    },
    {
        "bookchapter": "תהילים",
        "chapter": "קג",
        "versechapter": "ט",
        "bookseder": "תהילים",
        "seder": "יד",
        "verseseder": "מו",
        "versenikud": "לֹֽא־ לָנֶ֥צַח יָרִ֑יב וְלֹ֖א לְעוֹלָ֣ם יִטּֽוֹר׃ ",
        "versenonikud": "לא לנצח יריב ולא לעולם יטור "
    },
    {
        "bookchapter": "תהילים",
        "chapter": "קג",
        "versechapter": "י",
        "bookseder": "תהילים",
        "seder": "יד",
        "verseseder": "מז",
        "versenikud": "לֹ֣א כַ֭חֲטָאֵינוּ עָ֣שָׂה לָ֑נוּ וְלֹ֥א כַ֝עֲוֺנֹתֵ֗ינוּ גָּמַ֥ל עָלֵֽינוּ׃ ",
        "versenonikud": "לא כחטאינו עשה לנו ולא כעונתינו גמל עלינו "
    },
    {
        "bookchapter": "תהילים",
        "chapter": "קג",
        "versechapter": "יא",
        "bookseder": "תהילים",
        "seder": "יד",
        "verseseder": "מח",
        "versenikud": "כִּ֤י כִגְבֹ֣הַּ שָׁ֭מַיִם עַל־ הָאָ֑רֶץ גָּבַ֥ר חַ֝סְדּ֗וֹ עַל־ יְרֵאָֽיו׃ ",
        "versenonikud": "כי כגבה שמים על הארץ גבר חסדו על יראיו "
    },
    {
        "bookchapter": "תהילים",
        "chapter": "קג",
        "versechapter": "יב",
        "bookseder": "תהילים",
        "seder": "יד",
        "verseseder": "מט",
        "versenikud": "כִּרְחֹ֣ק מִ֭זְרָח מִֽמַּֽעֲרָ֑ב הִֽרְחִ֥יק מִ֝מֶּ֗נּוּ אֶת־ פְּשָׁעֵֽינוּ׃ ",
        "versenonikud": "כרחק מזרח ממערב הרחיק ממנו את פשעינו "
    },
    {
        "bookchapter": "תהילים",
        "chapter": "קג",
        "versechapter": "יג",
        "bookseder": "תהילים",
        "seder": "יד",
        "verseseder": "נ",
        "versenikud": "כְּרַחֵ֣ם אָ֭ב עַל־ בָּנִ֑ים רִחַ֥ם יְ֝הוָ֗ה עַל־ יְרֵאָֽיו׃ ",
        "versenonikud": "כרחם אב על בנים רחם יהוה על יראיו "
    },
    {
        "bookchapter": "תהילים",
        "chapter": "קג",
        "versechapter": "יד",
        "bookseder": "תהילים",
        "seder": "יד",
        "verseseder": "נא",
        "versenikud": "כִּי־ ה֖וּא יָדַ֣ע יִצְרֵ֑נוּ זָ֝כ֗וּר כִּי־ עָפָ֥ר אֲנָֽחְנוּ׃ ",
        "versenonikud": "כי הוא ידע יצרנו זכור כי עפר אנחנו "
    },
    {
        "bookchapter": "תהילים",
        "chapter": "קג",
        "versechapter": "טו",
        "bookseder": "תהילים",
        "seder": "יד",
        "verseseder": "נב",
        "versenikud": "אֱ֭נוֹשׁ כֶּחָצִ֣יר יָמָ֑יו כְּצִ֥יץ הַ֝שָּׂדֶ֗ה כֵּ֣ן יָצִֽיץ׃ ",
        "versenonikud": "אנוש כחציר ימיו כציץ השדה כן יציץ "
    },
    {
        "bookchapter": "תהילים",
        "chapter": "קג",
        "versechapter": "טז",
        "bookseder": "תהילים",
        "seder": "יד",
        "verseseder": "נג",
        "versenikud": "כִּ֤י ר֣וּחַ עָֽבְרָה־ בּ֣וֹ וְאֵינֶ֑נּוּ וְלֹא־ יַכִּירֶ֖נּוּ ע֣וֹד מְקוֹמֽוֹ׃ ",
        "versenonikud": "כי רוח עברה בו ואיננו ולא יכירנו עוד מקומו "
    },
    {
        "bookchapter": "תהילים",
        "chapter": "קג",
        "versechapter": "יז",
        "bookseder": "תהילים",
        "seder": "יד",
        "verseseder": "נד",
        "versenikud": "וְחֶ֤סֶד יְהוָ֨ה ׀ מֵעוֹלָ֣ם וְעַד־ ע֭וֹלָם עַל־ יְרֵאָ֑יו וְ֝צִדְקָת֗וֹ לִבְנֵ֥י בָנִֽים׃ ",
        "versenonikud": "וחסד יהוה  מעולם ועד עולם על יראיו וצדקתו לבני בנים "
    },
    {
        "bookchapter": "תהילים",
        "chapter": "קג",
        "versechapter": "יח",
        "bookseder": "תהילים",
        "seder": "יד",
        "verseseder": "נה",
        "versenikud": "לְשֹׁמְרֵ֥י בְרִית֑וֹ וּלְזֹכְרֵ֥י פִ֝קֻּדָ֗יו לַעֲשׂוֹתָֽם׃ ",
        "versenonikud": "לשמרי בריתו ולזכרי פקדיו לעשותם "
    },
    {
        "bookchapter": "תהילים",
        "chapter": "קג",
        "versechapter": "יט",
        "bookseder": "תהילים",
        "seder": "יד",
        "verseseder": "נו",
        "versenikud": "יְֽהוָ֗ה בַּ֭שָּׁמַיִם הֵכִ֣ין כִּסְא֑וֹ וּ֝מַלְכוּת֗וֹ בַּכֹּ֥ל מָשָֽׁלָה׃ ",
        "versenonikud": "יהוה בשמים הכין כסאו ומלכותו בכל משלה "
    },
    {
        "bookchapter": "תהילים",
        "chapter": "קג",
        "versechapter": "כ",
        "bookseder": "תהילים",
        "seder": "יד",
        "verseseder": "נז",
        "versenikud": "בָּרֲכ֥וּ יְהוָ֗ה מַלְאָ֫כָ֥יו גִּבֹּ֣רֵי כֹ֭חַ עֹשֵׂ֣י דְבָר֑וֹ לִ֝שְׁמֹ֗עַ בְּק֣וֹל דְּבָרֽוֹ׃ ",
        "versenonikud": "ברכו יהוה מלאכיו גברי כח עשי דברו לשמע בקול דברו "
    },
    {
        "bookchapter": "תהילים",
        "chapter": "קג",
        "versechapter": "כא",
        "bookseder": "תהילים",
        "seder": "יד",
        "verseseder": "נח",
        "versenikud": "בָּרֲכ֣וּ יְ֭הוָה כָּל־ צְבָאָ֑יו מְ֝שָׁרְתָ֗יו עֹשֵׂ֥י רְצוֹנֽוֹ׃ ",
        "versenonikud": "ברכו יהוה כל צבאיו משרתיו עשי רצונו "
    },
    {
        "bookchapter": "תהילים",
        "chapter": "קג",
        "versechapter": "כב",
        "bookseder": "תהילים",
        "seder": "יד",
        "verseseder": "נט",
        "versenikud": "בָּרֲכ֤וּ יְהוָ֨ה ׀ כָּֽל־ מַעֲשָׂ֗יו בְּכָל־ מְקֹמ֥וֹת מֶמְשַׁלְתּ֑וֹ בָּרֲכִ֥י נַ֝פְשִׁ֗י אֶת־ יְהוָֽה׃ ",
        "versenonikud": "ברכו יהוה  כל מעשיו בכל מקמות ממשלתו ברכי נפשי את יהוה "
    },
    {
        "bookchapter": "תהילים",
        "chapter": "קד",
        "versechapter": "א",
        "bookseder": "תהילים",
        "seder": "יד",
        "verseseder": "ס",
        "versenikud": "בָּרֲכִ֥י נַפְשִׁ֗י אֶת־ יְה֫וָ֥ה יְהוָ֣ה אֱ֭לֹהַי גָּדַ֣לְתָּ מְּאֹ֑ד ה֭וֹד וְהָדָ֣ר לָבָֽשְׁתָּ׃ ",
        "versenonikud": "ברכי נפשי את יהוה יהוה אלהי גדלת מאד הוד והדר לבשת "
    },
    {
        "bookchapter": "תהילים",
        "chapter": "קד",
        "versechapter": "ב",
        "bookseder": "תהילים",
        "seder": "יד",
        "verseseder": "סא",
        "versenikud": "עֹֽטֶה־ א֭וֹר כַּשַּׂלְמָ֑ה נוֹטֶ֥ה שָׁ֝מַ֗יִם כַּיְרִיעָֽה׃ ",
        "versenonikud": "עטה אור כשלמה נוטה שמים כיריעה "
    },
    {
        "bookchapter": "תהילים",
        "chapter": "קד",
        "versechapter": "ג",
        "bookseder": "תהילים",
        "seder": "יד",
        "verseseder": "סב",
        "versenikud": "הַ֥מְקָרֶֽה בַמַּ֗יִם עֲ‍ֽלִיּ֫וֹתָ֥יו הַשָּׂם־ עָבִ֥ים רְכוּב֑וֹ הַֽ֝מְהַלֵּ֗ךְ עַל־ כַּנְפֵי־ רֽוּחַ׃ ",
        "versenonikud": "המקרה במים עליותיו השם עבים רכובו המהלך על כנפי רוח "
    },
    {
        "bookchapter": "תהילים",
        "chapter": "קד",
        "versechapter": "ד",
        "bookseder": "תהילים",
        "seder": "יד",
        "verseseder": "סג",
        "versenikud": "עֹשֶׂ֣ה מַלְאָכָ֣יו רוּח֑וֹת מְ֝שָׁרְתָ֗יו אֵ֣שׁ לֹהֵֽט׃ ",
        "versenonikud": "עשה מלאכיו רוחות משרתיו אש להט "
    },
    {
        "bookchapter": "תהילים",
        "chapter": "קד",
        "versechapter": "ה",
        "bookseder": "תהילים",
        "seder": "יד",
        "verseseder": "סד",
        "versenikud": "יָֽסַד־ אֶ֭רֶץ עַל־ מְכוֹנֶ֑יהָ בַּל־ תִּ֝מּ֗וֹט עוֹלָ֥ם וָעֶֽד׃ ",
        "versenonikud": "יסד ארץ על מכוניה בל תמוט עולם ועד "
    },
    {
        "bookchapter": "תהילים",
        "chapter": "קד",
        "versechapter": "ו",
        "bookseder": "תהילים",
        "seder": "יד",
        "verseseder": "סה",
        "versenikud": "תְּ֭הוֹם כַּלְּב֣וּשׁ כִּסִּית֑וֹ עַל־ הָ֝רִ֗ים יַֽעַמְדוּ־ מָֽיִם׃ ",
        "versenonikud": "תהום כלבוש כסיתו על הרים יעמדו מים "
    },
    {
        "bookchapter": "תהילים",
        "chapter": "קד",
        "versechapter": "ז",
        "bookseder": "תהילים",
        "seder": "יד",
        "verseseder": "סו",
        "versenikud": "מִן־ גַּעֲרָ֣תְךָ֣ יְנוּס֑וּן מִן־ ק֥וֹל רַֽ֝עַמְךָ֗ יֵחָפֵזֽוּן׃ ",
        "versenonikud": "מן גערתך ינוסון מן קול רעמך יחפזון "
    },
    {
        "bookchapter": "תהילים",
        "chapter": "קד",
        "versechapter": "ח",
        "bookseder": "תהילים",
        "seder": "יד",
        "verseseder": "סז",
        "versenikud": "יַעֲל֣וּ הָ֭רִים יֵרְד֣וּ בְקָע֑וֹת אֶל־ מְ֝ק֗וֹם זֶ֤ה ׀ יָסַ֬דְתָּ לָהֶֽם׃ ",
        "versenonikud": "יעלו הרים ירדו בקעות אל מקום זה  יסדת להם "
    },
    {
        "bookchapter": "תהילים",
        "chapter": "קד",
        "versechapter": "ט",
        "bookseder": "תהילים",
        "seder": "יד",
        "verseseder": "סח",
        "versenikud": "גְּֽבוּל־ שַׂ֭מְתָּ בַּל־ יַֽעֲבֹר֑וּן בַּל־ יְ֝שׁוּב֗וּן לְכַסּ֥וֹת הָאָֽרֶץ׃ ",
        "versenonikud": "גבול שמת בל יעברון בל ישובון לכסות הארץ "
    },
    {
        "bookchapter": "תהילים",
        "chapter": "קד",
        "versechapter": "י",
        "bookseder": "תהילים",
        "seder": "יד",
        "verseseder": "סט",
        "versenikud": "הַֽמְשַׁלֵּ֣חַ מַ֭עְיָנִים בַּנְּחָלִ֑ים בֵּ֥ין הָ֝רִ֗ים יְהַלֵּכֽוּן׃ ",
        "versenonikud": "המשלח מעינים בנחלים בין הרים יהלכון "
    },
    {
        "bookchapter": "תהילים",
        "chapter": "קד",
        "versechapter": "יא",
        "bookseder": "תהילים",
        "seder": "יד",
        "verseseder": "ע",
        "versenikud": "יַ֭שְׁקוּ כָּל־ חַיְת֣וֹ שָׂדָ֑י יִשְׁבְּר֖וּ פְרָאִ֣ים צְמָאָֽם׃ ",
        "versenonikud": "ישקו כל חיתו שדי ישברו פראים צמאם "
    },
    {
        "bookchapter": "תהילים",
        "chapter": "קד",
        "versechapter": "יב",
        "bookseder": "תהילים",
        "seder": "יד",
        "verseseder": "עא",
        "versenikud": "עֲ֭לֵיהֶם עוֹף־ הַשָּׁמַ֣יִם יִשְׁכּ֑וֹן מִבֵּ֥ין עֳ֝פָאיִ֗ם יִתְּנוּ־ קֽוֹל׃ ",
        "versenonikud": "עליהם עוף השמים ישכון מבין עפאים יתנו קול "
    },
    {
        "bookchapter": "תהילים",
        "chapter": "קד",
        "versechapter": "יג",
        "bookseder": "תהילים",
        "seder": "יד",
        "verseseder": "עב",
        "versenikud": "מַשְׁקֶ֣ה הָ֭רִים מֵעֲלִיּוֹתָ֑יו מִפְּרִ֥י מַ֝עֲשֶׂ֗יךָ תִּשְׂבַּ֥ע הָאָֽרֶץ׃ ",
        "versenonikud": "משקה הרים מעליותיו מפרי מעשיך תשבע הארץ "
    },
    {
        "bookchapter": "תהילים",
        "chapter": "קד",
        "versechapter": "יד",
        "bookseder": "תהילים",
        "seder": "יד",
        "verseseder": "עג",
        "versenikud": "מַצְמִ֤יחַ חָצִ֨יר ׀ לַבְּהֵמָ֗ה וְ֭עֵשֶׂב לַעֲבֹדַ֣ת הָאָדָ֑ם לְה֥וֹצִיא לֶ֝֗חֶם מִן־ הָאָֽרֶץ׃ ",
        "versenonikud": "מצמיח חציר  לבהמה ועשב לעבדת האדם להוציא לחם מן הארץ "
    },
    {
        "bookchapter": "תהילים",
        "chapter": "קד",
        "versechapter": "טו",
        "bookseder": "תהילים",
        "seder": "יד",
        "verseseder": "עד",
        "versenikud": "וְיַ֤יִן ׀ יְשַׂמַּ֬ח לְֽבַב־ אֱנ֗וֹשׁ לְהַצְהִ֣יל פָּנִ֣ים מִשָּׁ֑מֶן וְ֝לֶ֗חֶם לְֽבַב־ אֱנ֥וֹשׁ יִסְעָֽד׃ ",
        "versenonikud": "ויין  ישמח לבב אנוש להצהיל פנים משמן ולחם לבב אנוש יסעד "
    },
    {
        "bookchapter": "תהילים",
        "chapter": "קד",
        "versechapter": "טז",
        "bookseder": "תהילים",
        "seder": "יד",
        "verseseder": "עה",
        "versenikud": "יִ֭שְׂבְּעוּ עֲצֵ֣י יְהוָ֑ה אַֽרְזֵ֥י לְ֝בָנ֗וֹן אֲשֶׁ֣ר נָטָֽע׃ ",
        "versenonikud": "ישבעו עצי יהוה ארזי לבנון אשר נטע "
    },
    {
        "bookchapter": "תהילים",
        "chapter": "קד",
        "versechapter": "יז",
        "bookseder": "תהילים",
        "seder": "יד",
        "verseseder": "עו",
        "versenikud": "אֲשֶׁר־ שָׁ֭ם צִפֳּרִ֣ים יְקַנֵּ֑נוּ חֲ֝סִידָ֗ה בְּרוֹשִׁ֥ים בֵּיתָֽהּ׃ ",
        "versenonikud": "אשר שם צפרים יקננו חסידה ברושים ביתה "
    },
    {
        "bookchapter": "תהילים",
        "chapter": "קד",
        "versechapter": "יח",
        "bookseder": "תהילים",
        "seder": "יד",
        "verseseder": "עז",
        "versenikud": "הָרִ֣ים הַ֭גְּבֹהִים לַיְּעֵלִ֑ים סְ֝לָעִ֗ים מַחְסֶ֥ה לַֽשְׁפַנִּֽים׃ ",
        "versenonikud": "הרים הגבהים ליעלים סלעים מחסה לשפנים "
    },
    {
        "bookchapter": "תהילים",
        "chapter": "קד",
        "versechapter": "יט",
        "bookseder": "תהילים",
        "seder": "יד",
        "verseseder": "עח",
        "versenikud": "עָשָׂ֣ה יָ֭רֵחַ לְמוֹעֲדִ֑ים שֶׁ֝֗מֶשׁ יָדַ֥ע מְבוֹאֽוֹ׃ ",
        "versenonikud": "עשה ירח למועדים שמש ידע מבואו "
    },
    {
        "bookchapter": "תהילים",
        "chapter": "קד",
        "versechapter": "כ",
        "bookseder": "תהילים",
        "seder": "יד",
        "verseseder": "עט",
        "versenikud": "תָּֽשֶׁת־ חֹ֭שֶׁךְ וִ֣יהִי לָ֑יְלָה בּֽוֹ־ תִ֝רְמֹ֗שׂ כָּל־ חַיְתוֹ־ יָֽעַר׃ ",
        "versenonikud": "תשת חשך ויהי לילה בו תרמש כל חיתו יער "
    },
    {
        "bookchapter": "תהילים",
        "chapter": "קד",
        "versechapter": "כא",
        "bookseder": "תהילים",
        "seder": "יד",
        "verseseder": "פ",
        "versenikud": "הַ֭כְּפִירִים שֹׁאֲגִ֣ים לַטָּ֑רֶף וּלְבַקֵּ֖שׁ מֵאֵ֣ל אָכְלָֽם׃ ",
        "versenonikud": "הכפירים שאגים לטרף ולבקש מאל אכלם "
    },
    {
        "bookchapter": "תהילים",
        "chapter": "קד",
        "versechapter": "כב",
        "bookseder": "תהילים",
        "seder": "יד",
        "verseseder": "פא",
        "versenikud": "תִּזְרַ֣ח הַ֭שֶּׁמֶשׁ יֵאָסֵפ֑וּן וְאֶל־ מְ֝עוֹנֹתָ֗ם יִרְבָּצֽוּן׃ ",
        "versenonikud": "תזרח השמש יאספון ואל מעונתם ירבצון "
    },
    {
        "bookchapter": "תהילים",
        "chapter": "קד",
        "versechapter": "כג",
        "bookseder": "תהילים",
        "seder": "יד",
        "verseseder": "פב",
        "versenikud": "יֵצֵ֣א אָדָ֣ם לְפָעֳל֑וֹ וְֽלַעֲבֹ֖דָת֣וֹ עֲדֵי־ עָֽרֶב׃ ",
        "versenonikud": "יצא אדם לפעלו ולעבדתו עדי ערב "
    },
    {
        "bookchapter": "תהילים",
        "chapter": "קד",
        "versechapter": "כד",
        "bookseder": "תהילים",
        "seder": "יד",
        "verseseder": "פג",
        "versenikud": "מָֽה־ רַבּ֬וּ מַעֲשֶׂ֨יךָ ׀ יְֽהוָ֗ה כֻּ֭לָּם בְּחָכְמָ֣ה עָשִׂ֑יתָ מָלְאָ֥ה הָ֝אָ֗רֶץ קִנְיָנֶֽךָ׃ ",
        "versenonikud": "מה רבו מעשיך  יהוה כלם בחכמה עשית מלאה הארץ קנינך "
    },
    {
        "bookchapter": "תהילים",
        "chapter": "קד",
        "versechapter": "כה",
        "bookseder": "תהילים",
        "seder": "יד",
        "verseseder": "פד",
        "versenikud": "זֶ֤ה ׀ הַיָּ֥ם גָּדוֹל֮ וּרְחַ֪ב יָ֫דָ֥יִם שָֽׁם־ רֶ֭מֶשׂ וְאֵ֣ין מִסְפָּ֑ר חַיּ֥וֹת קְ֝טַנּ֗וֹת עִם־ גְּדֹלֽוֹת׃ ",
        "versenonikud": "זה  הים גדול ורחב ידים שם רמש ואין מספר חיות קטנות עם גדלות "
    },
    {
        "bookchapter": "תהילים",
        "chapter": "קד",
        "versechapter": "כו",
        "bookseder": "תהילים",
        "seder": "יד",
        "verseseder": "פה",
        "versenikud": "שָׁ֭ם אֳנִיּ֣וֹת יְהַלֵּכ֑וּן לִ֝וְיָתָ֗ן זֶֽה־ יָצַ֥רְתָּ לְשַֽׂחֶק־ בּֽוֹ׃ ",
        "versenonikud": "שם אניות יהלכון לויתן זה יצרת לשחק בו "
    },
    {
        "bookchapter": "תהילים",
        "chapter": "קד",
        "versechapter": "כז",
        "bookseder": "תהילים",
        "seder": "יד",
        "verseseder": "פו",
        "versenikud": "כֻּ֭לָּם אֵלֶ֣יךָ יְשַׂבֵּר֑וּן לָתֵ֖ת אָכְלָ֣ם בְּעִתּֽוֹ׃ ",
        "versenonikud": "כלם אליך ישברון לתת אכלם בעתו "
    },
    {
        "bookchapter": "תהילים",
        "chapter": "קד",
        "versechapter": "כח",
        "bookseder": "תהילים",
        "seder": "יד",
        "verseseder": "פז",
        "versenikud": "תִּתֵּ֣ן לָ֭הֶם יִלְקֹט֑וּן תִּפְתַּ֥ח יָֽ֝דְךָ֗ יִשְׂבְּע֥וּן טֽוֹב׃ ",
        "versenonikud": "תתן להם ילקטון תפתח ידך ישבעון טוב "
    },
    {
        "bookchapter": "תהילים",
        "chapter": "קד",
        "versechapter": "כט",
        "bookseder": "תהילים",
        "seder": "יד",
        "verseseder": "פח",
        "versenikud": "תַּסְתִּ֥יר פָּנֶיךָ֮ יִֽבָּהֵ֫ל֥וּן תֹּסֵ֣ף ר֭וּחָם יִגְוָע֑וּן וְֽאֶל־ עֲפָרָ֥ם יְשׁוּבֽוּן׃ ",
        "versenonikud": "תסתיר פניך יבהלון תסף רוחם יגועון ואל עפרם ישובון "
    },
    {
        "bookchapter": "תהילים",
        "chapter": "קד",
        "versechapter": "ל",
        "bookseder": "תהילים",
        "seder": "יד",
        "verseseder": "פט",
        "versenikud": "תְּשַׁלַּ֣ח ר֭וּחֲךָ יִבָּרֵא֑וּן וּ֝תְחַדֵּ֗שׁ פְּנֵ֣י אֲדָמָֽה׃ ",
        "versenonikud": "תשלח רוחך יבראון ותחדש פני אדמה "
    },
    {
        "bookchapter": "תהילים",
        "chapter": "קד",
        "versechapter": "לא",
        "bookseder": "תהילים",
        "seder": "יד",
        "verseseder": "צ",
        "versenikud": "יְהִ֤י כְב֣וֹד יְהוָ֣ה לְעוֹלָ֑ם יִשְׂמַ֖ח יְהוָ֣ה בְּמַעֲשָֽׂיו׃ ",
        "versenonikud": "יהי כבוד יהוה לעולם ישמח יהוה במעשיו "
    },
    {
        "bookchapter": "תהילים",
        "chapter": "קד",
        "versechapter": "לב",
        "bookseder": "תהילים",
        "seder": "יד",
        "verseseder": "צא",
        "versenikud": "הַמַּבִּ֣יט לָ֭אָרֶץ וַתִּרְעָ֑ד יִגַּ֖ע בֶּהָרִ֣ים וְֽיֶעֱשָֽׁנוּ׃ ",
        "versenonikud": "המביט לארץ ותרעד יגע בהרים ויעשנו "
    },
    {
        "bookchapter": "תהילים",
        "chapter": "קד",
        "versechapter": "לג",
        "bookseder": "תהילים",
        "seder": "יד",
        "verseseder": "צב",
        "versenikud": "אָשִׁ֣ירָה לַיהוָ֣ה בְּחַיָּ֑י אֲזַמְּרָ֖ה לֵאלֹהַ֣י בְּעוֹדִֽי׃ ",
        "versenonikud": "אשירה ליהוה בחיי אזמרה לאלהי בעודי "
    },
    {
        "bookchapter": "תהילים",
        "chapter": "קד",
        "versechapter": "לד",
        "bookseder": "תהילים",
        "seder": "יד",
        "verseseder": "צג",
        "versenikud": "יֶעֱרַ֣ב עָלָ֣יו שִׂיחִ֑י אָ֝נֹכִ֗י אֶשְׂמַ֥ח בַּיהוָֽה׃ ",
        "versenonikud": "יערב עליו שיחי אנכי אשמח ביהוה "
    },
    {
        "bookchapter": "תהילים",
        "chapter": "קד",
        "versechapter": "לה",
        "bookseder": "תהילים",
        "seder": "יד",
        "verseseder": "צד",
        "versenikud": "יִתַּ֤מּוּ חַטָּאִ֨ים ׀ מִן־ הָאָ֡רֶץ וּרְשָׁעִ֤ים ׀ ע֤וֹד אֵינָ֗ם בָּרֲכִ֣י נַ֭פְשִׁי אֶת־ יְהוָ֗ה הַֽלְלוּ־ יָֽהּ׃ ",
        "versenonikud": "יתמו חטאים  מן הארץ ורשעים  עוד אינם ברכי נפשי את יהוה הללו יה "
    },
    {
        "bookchapter": "תהילים",
        "chapter": "קה",
        "versechapter": "א",
        "bookseder": "תהילים",
        "seder": "יד",
        "verseseder": "צה",
        "versenikud": "הוֹד֣וּ לַ֭יהוָה קִרְא֣וּ בִּשְׁמ֑וֹ הוֹדִ֥יעוּ בָ֝עַמִּ֗ים עֲלִילוֹתָֽיו׃ ",
        "versenonikud": "הודו ליהוה קראו בשמו הודיעו בעמים עלילותיו "
    },
    {
        "bookchapter": "תהילים",
        "chapter": "קה",
        "versechapter": "ב",
        "bookseder": "תהילים",
        "seder": "יד",
        "verseseder": "צו",
        "versenikud": "שִֽׁירוּ־ ל֭וֹ זַמְּרוּ־ ל֑וֹ שִׂ֝֗יחוּ בְּכָל־ נִפְלְאוֹתָֽיו׃ ",
        "versenonikud": "שירו לו זמרו לו שיחו בכל נפלאותיו "
    },
    {
        "bookchapter": "תהילים",
        "chapter": "קה",
        "versechapter": "ג",
        "bookseder": "תהילים",
        "seder": "יד",
        "verseseder": "צז",
        "versenikud": "הִֽ֭תְהַלְלוּ בְּשֵׁ֣ם קָדְשׁ֑וֹ יִ֝שְׂמַ֗ח לֵ֤ב ׀ מְבַקְשֵׁ֬י יְהוָֽה׃ ",
        "versenonikud": "התהללו בשם קדשו ישמח לב  מבקשי יהוה "
    },
    {
        "bookchapter": "תהילים",
        "chapter": "קה",
        "versechapter": "ד",
        "bookseder": "תהילים",
        "seder": "יד",
        "verseseder": "צח",
        "versenikud": "דִּרְשׁ֣וּ יְהוָ֣ה וְעֻזּ֑וֹ בַּקְּשׁ֖וּ פָנָ֣יו תָּמִֽיד׃ ",
        "versenonikud": "דרשו יהוה ועזו בקשו פניו תמיד "
    },
    {
        "bookchapter": "תהילים",
        "chapter": "קה",
        "versechapter": "ה",
        "bookseder": "תהילים",
        "seder": "יד",
        "verseseder": "צט",
        "versenikud": "זִכְר֗וּ נִפְלְאוֹתָ֥יו אֲשֶׁר־ עָשָׂ֑ה מֹ֝פְתָ֗יו וּמִשְׁפְּטֵי־ פִֽיו׃ ",
        "versenonikud": "זכרו נפלאותיו אשר עשה מפתיו ומשפטי פיו "
    },
    {
        "bookchapter": "תהילים",
        "chapter": "קה",
        "versechapter": "ו",
        "bookseder": "תהילים",
        "seder": "יד",
        "verseseder": "ק",
        "versenikud": "זֶ֭רַע אַבְרָהָ֣ם עַבְדּ֑וֹ בְּנֵ֖י יַעֲקֹ֣ב בְּחִירָֽיו׃ ",
        "versenonikud": "זרע אברהם עבדו בני יעקב בחיריו "
    },
    {
        "bookchapter": "תהילים",
        "chapter": "קה",
        "versechapter": "ז",
        "bookseder": "תהילים",
        "seder": "יד",
        "verseseder": "קא",
        "versenikud": "ה֭וּא יְהוָ֣ה אֱלֹהֵ֑ינוּ בְּכָל־ הָ֝אָ֗רֶץ מִשְׁפָּטָֽיו׃ ",
        "versenonikud": "הוא יהוה אלהינו בכל הארץ משפטיו "
    },
    {
        "bookchapter": "תהילים",
        "chapter": "קה",
        "versechapter": "ח",
        "bookseder": "תהילים",
        "seder": "יד",
        "verseseder": "קב",
        "versenikud": "זָכַ֣ר לְעוֹלָ֣ם בְּרִית֑וֹ דָּבָ֥ר צִ֝וָּ֗ה לְאֶ֣לֶף דּֽוֹר׃ ",
        "versenonikud": "זכר לעולם בריתו דבר צוה לאלף דור "
    },
    {
        "bookchapter": "תהילים",
        "chapter": "קה",
        "versechapter": "ט",
        "bookseder": "תהילים",
        "seder": "יד",
        "verseseder": "קג",
        "versenikud": "אֲשֶׁ֣ר כָּ֭רַת אֶת־ אַבְרָהָ֑ם וּשְׁב֖וּעָת֣וֹ לְיִשְׂחָֽק׃ ",
        "versenonikud": "אשר כרת את אברהם ושבועתו לישחק "
    },
    {
        "bookchapter": "תהילים",
        "chapter": "קה",
        "versechapter": "י",
        "bookseder": "תהילים",
        "seder": "יד",
        "verseseder": "קד",
        "versenikud": "וַיַּֽעֲמִידֶ֣הָ לְיַעֲקֹ֣ב לְחֹ֑ק לְ֝יִשְׂרָאֵ֗ל בְּרִ֣ית עוֹלָֽם׃ ",
        "versenonikud": "ויעמידה ליעקב לחק לישראל ברית עולם "
    },
    {
        "bookchapter": "תהילים",
        "chapter": "קה",
        "versechapter": "יא",
        "bookseder": "תהילים",
        "seder": "יד",
        "verseseder": "קה",
        "versenikud": "לֵאמֹ֗ר לְךָ֗ אֶתֵּ֥ן אֶת־ אֶֽרֶץ־ כְּנָ֑עַן חֶ֝֗בֶל נַחֲלַתְכֶֽם׃ ",
        "versenonikud": "לאמר לך אתן את ארץ כנען חבל נחלתכם "
    },
    {
        "bookchapter": "תהילים",
        "chapter": "קה",
        "versechapter": "יב",
        "bookseder": "תהילים",
        "seder": "יד",
        "verseseder": "קו",
        "versenikud": "בִּֽ֭הְיוֹתָם מְתֵ֣י מִסְפָּ֑ר כִּ֝מְעַ֗ט וְגָרִ֥ים בָּֽהּ׃ ",
        "versenonikud": "בהיותם מתי מספר כמעט וגרים בה "
    },
    {
        "bookchapter": "תהילים",
        "chapter": "קה",
        "versechapter": "יג",
        "bookseder": "תהילים",
        "seder": "יד",
        "verseseder": "קז",
        "versenikud": "וַֽ֭יִּתְהַלְּכוּ מִגּ֣וֹי אֶל־ גּ֑וֹי מִ֝מַּמְלָכָ֗ה אֶל־ עַ֥ם אַחֵֽר׃ ",
        "versenonikud": "ויתהלכו מגוי אל גוי מממלכה אל עם אחר "
    },
    {
        "bookchapter": "תהילים",
        "chapter": "קה",
        "versechapter": "יד",
        "bookseder": "תהילים",
        "seder": "יד",
        "verseseder": "קח",
        "versenikud": "לֹֽא־ הִנִּ֣יחַ אָדָ֣ם לְעָשְׁקָ֑ם וַיּ֖וֹכַח עֲלֵיהֶ֣ם מְלָכִֽים׃ ",
        "versenonikud": "לא הניח אדם לעשקם ויוכח עליהם מלכים "
    },
    {
        "bookchapter": "תהילים",
        "chapter": "קה",
        "versechapter": "טו",
        "bookseder": "תהילים",
        "seder": "יד",
        "verseseder": "קט",
        "versenikud": "אַֽל־ תִּגְּע֥וּ בִמְשִׁיחָ֑י וְ֝לִנְבִיאַי אַל־ תָּרֵֽעוּ׃ ",
        "versenonikud": "אל תגעו במשיחי ולנביאי אל תרעו "
    },
    {
        "bookchapter": "תהילים",
        "chapter": "קה",
        "versechapter": "טז",
        "bookseder": "תהילים",
        "seder": "יד",
        "verseseder": "קי",
        "versenikud": "וַיִּקְרָ֣א רָ֭עָב עַל־ הָאָ֑רֶץ כָּֽל־ מַטֵּה־ לֶ֥חֶם שָׁבָֽר׃ ",
        "versenonikud": "ויקרא רעב על הארץ כל מטה לחם שבר "
    },
    {
        "bookchapter": "תהילים",
        "chapter": "קה",
        "versechapter": "יז",
        "bookseder": "תהילים",
        "seder": "יד",
        "verseseder": "קיא",
        "versenikud": "שָׁלַ֣ח לִפְנֵיהֶ֣ם אִ֑ישׁ לְ֝עֶ֗בֶד נִמְכַּ֥ר יוֹסֵֽף׃ ",
        "versenonikud": "שלח לפניהם איש לעבד נמכר יוסף "
    },
    {
        "bookchapter": "תהילים",
        "chapter": "קה",
        "versechapter": "יח",
        "bookseder": "תהילים",
        "seder": "יד",
        "verseseder": "קיב",
        "versenikud": "עִנּ֣וּ בַכֶּ֣בֶל רגליו רַגְל֑וֹ בַּ֝רְזֶ֗ל בָּ֣אָה נַפְשֽׁוֹ׃ ",
        "versenonikud": "ענו בכבל רגליו רגלו ברזל באה נפשו "
    },
    {
        "bookchapter": "תהילים",
        "chapter": "קה",
        "versechapter": "יט",
        "bookseder": "תהילים",
        "seder": "יד",
        "verseseder": "קיג",
        "versenikud": "עַד־ עֵ֥ת בֹּֽא־ דְבָר֑וֹ אִמְרַ֖ת יְהוָ֣ה צְרָפָֽתְהוּ׃ ",
        "versenonikud": "עד עת בא דברו אמרת יהוה צרפתהו "
    },
    {
        "bookchapter": "תהילים",
        "chapter": "קה",
        "versechapter": "כ",
        "bookseder": "תהילים",
        "seder": "יד",
        "verseseder": "קיד",
        "versenikud": "שָׁ֣לַח מֶ֭לֶךְ וַיַּתִּירֵ֑הוּ מֹשֵׁ֥ל עַ֝מִּ֗ים וַֽיְפַתְּחֵֽהוּ׃ ",
        "versenonikud": "שלח מלך ויתירהו משל עמים ויפתחהו "
    },
    {
        "bookchapter": "תהילים",
        "chapter": "קה",
        "versechapter": "כא",
        "bookseder": "תהילים",
        "seder": "יד",
        "verseseder": "קטו",
        "versenikud": "שָׂמ֣וֹ אָד֣וֹן לְבֵית֑וֹ וּ֝מֹשֵׁ֗ל בְּכָל־ קִנְיָנֽוֹ׃ ",
        "versenonikud": "שמו אדון לביתו ומשל בכל קנינו "
    },
    {
        "bookchapter": "תהילים",
        "chapter": "קה",
        "versechapter": "כב",
        "bookseder": "תהילים",
        "seder": "יד",
        "verseseder": "קטז",
        "versenikud": "לֶאְסֹ֣ר שָׂרָ֣יו בְּנַפְשׁ֑וֹ וּזְקֵנָ֥יו יְחַכֵּֽם׃ ",
        "versenonikud": "לאסר שריו בנפשו וזקניו יחכם "
    },
    {
        "bookchapter": "תהילים",
        "chapter": "קה",
        "versechapter": "כג",
        "bookseder": "תהילים",
        "seder": "יד",
        "verseseder": "קיז",
        "versenikud": "וַיָּבֹ֣א יִשְׂרָאֵ֣ל מִצְרָ֑יִם וְ֝יַעֲקֹ֗ב גָּ֣ר בְּאֶֽרֶץ־ חָֽם׃ ",
        "versenonikud": "ויבא ישראל מצרים ויעקב גר בארץ חם "
    },
    {
        "bookchapter": "תהילים",
        "chapter": "קה",
        "versechapter": "כד",
        "bookseder": "תהילים",
        "seder": "יד",
        "verseseder": "קיח",
        "versenikud": "וַיֶּ֣פֶר אֶת־ עַמּ֣וֹ מְאֹ֑ד וַ֝יַּֽעֲצִמֵהוּ מִצָּרָֽיו׃ ",
        "versenonikud": "ויפר את עמו מאד ויעצמהו מצריו "
    },
    {
        "bookchapter": "תהילים",
        "chapter": "קה",
        "versechapter": "כה",
        "bookseder": "תהילים",
        "seder": "יד",
        "verseseder": "קיט",
        "versenikud": "הָפַ֣ךְ לִ֭בָּם לִשְׂנֹ֣א עַמּ֑וֹ לְ֝הִתְנַכֵּ֗ל בַּעֲבָדָֽיו׃ ",
        "versenonikud": "הפך לבם לשנא עמו להתנכל בעבדיו "
    },
    {
        "bookchapter": "תהילים",
        "chapter": "קה",
        "versechapter": "כו",
        "bookseder": "תהילים",
        "seder": "יד",
        "verseseder": "קכ",
        "versenikud": "שָׁ֭לַח מֹשֶׁ֣ה עַבְדּ֑וֹ אַ֝הֲרֹ֗ן אֲשֶׁ֣ר בָּֽחַר־ בּֽוֹ׃ ",
        "versenonikud": "שלח משה עבדו אהרן אשר בחר בו "
    },
    {
        "bookchapter": "תהילים",
        "chapter": "קה",
        "versechapter": "כז",
        "bookseder": "תהילים",
        "seder": "יד",
        "verseseder": "קכא",
        "versenikud": "שָֽׂמוּ־ בָ֭ם דִּבְרֵ֣י אֹתוֹתָ֑יו וּ֝מֹפְתִ֗ים בְּאֶ֣רֶץ חָֽם׃ ",
        "versenonikud": "שמו בם דברי אתותיו ומפתים בארץ חם "
    },
    {
        "bookchapter": "תהילים",
        "chapter": "קה",
        "versechapter": "כח",
        "bookseder": "תהילים",
        "seder": "יד",
        "verseseder": "קכב",
        "versenikud": "שָׁ֣לַֽח חֹ֭שֶׁךְ וַיַּחְשִׁ֑ךְ וְלֹֽא־ מָ֝ר֗וּ אֶת־ דברוו דְּבָרֽוֹ׃ ",
        "versenonikud": "שלח חשך ויחשך ולא מרו את דברוו דברו "
    },
    {
        "bookchapter": "תהילים",
        "chapter": "קה",
        "versechapter": "כט",
        "bookseder": "תהילים",
        "seder": "יד",
        "verseseder": "קכג",
        "versenikud": "הָפַ֣ךְ אֶת־ מֵימֵיהֶ֣ם לְדָ֑ם וַ֝יָּ֗מֶת אֶת־ דְּגָתָֽם׃ ",
        "versenonikud": "הפך את מימיהם לדם וימת את דגתם "
    },
    {
        "bookchapter": "תהילים",
        "chapter": "קה",
        "versechapter": "ל",
        "bookseder": "תהילים",
        "seder": "יד",
        "verseseder": "קכד",
        "versenikud": "שָׁרַ֣ץ אַרְצָ֣ם צְפַרְדְּעִ֑ים בְּ֝חַדְרֵ֗י מַלְכֵיהֶֽם׃ ",
        "versenonikud": "שרץ ארצם צפרדעים בחדרי מלכיהם "
    },
    {
        "bookchapter": "תהילים",
        "chapter": "קה",
        "versechapter": "לא",
        "bookseder": "תהילים",
        "seder": "יד",
        "verseseder": "קכה",
        "versenikud": "אָ֭מַר וַיָּבֹ֣א עָרֹ֑ב כִּ֝נִּ֗ים בְּכָל־ גְּבוּלָֽם׃ ",
        "versenonikud": "אמר ויבא ערב כנים בכל גבולם "
    },
    {
        "bookchapter": "תהילים",
        "chapter": "קה",
        "versechapter": "לב",
        "bookseder": "תהילים",
        "seder": "יד",
        "verseseder": "קכו",
        "versenikud": "נָתַ֣ן גִּשְׁמֵיהֶ֣ם בָּרָ֑ד אֵ֖שׁ לֶהָב֣וֹת בְּאַרְצָֽם׃ ",
        "versenonikud": "נתן גשמיהם ברד אש להבות בארצם "
    },
    {
        "bookchapter": "תהילים",
        "chapter": "קה",
        "versechapter": "לג",
        "bookseder": "תהילים",
        "seder": "יד",
        "verseseder": "קכז",
        "versenikud": "וַיַּ֣ךְ גַּ֭פְנָם וּתְאֵנָתָ֑ם וַ֝יְשַׁבֵּ֗ר עֵ֣ץ גְּבוּלָֽם׃ ",
        "versenonikud": "ויך גפנם ותאנתם וישבר עץ גבולם "
    },
    {
        "bookchapter": "תהילים",
        "chapter": "קה",
        "versechapter": "לד",
        "bookseder": "תהילים",
        "seder": "יד",
        "verseseder": "קכח",
        "versenikud": "אָ֭מַר וַיָּבֹ֣א אַרְבֶּ֑ה וְ֝יֶ֗לֶק וְאֵ֣ין מִסְפָּֽר׃ ",
        "versenonikud": "אמר ויבא ארבה וילק ואין מספר "
    },
    {
        "bookchapter": "תהילים",
        "chapter": "קה",
        "versechapter": "לה",
        "bookseder": "תהילים",
        "seder": "יד",
        "verseseder": "קכט",
        "versenikud": "וַיֹּ֣אכַל כָּל־ עֵ֣שֶׂב בְּאַרְצָ֑ם וַ֝יֹּ֗אכַל פְּרִ֣י אַדְמָתָֽם׃ ",
        "versenonikud": "ויאכל כל עשב בארצם ויאכל פרי אדמתם "
    },
    {
        "bookchapter": "תהילים",
        "chapter": "קה",
        "versechapter": "לו",
        "bookseder": "תהילים",
        "seder": "יד",
        "verseseder": "קל",
        "versenikud": "וַיַּ֣ךְ כָּל־ בְּכ֣וֹר בְּאַרְצָ֑ם רֵ֝אשִׁ֗ית לְכָל־ אוֹנָֽם׃ ",
        "versenonikud": "ויך כל בכור בארצם ראשית לכל אונם "
    },
    {
        "bookchapter": "תהילים",
        "chapter": "קה",
        "versechapter": "לז",
        "bookseder": "תהילים",
        "seder": "יד",
        "verseseder": "קלא",
        "versenikud": "וַֽ֭יּוֹצִיאֵם בְּכֶ֣סֶף וְזָהָ֑ב וְאֵ֖ין בִּשְׁבָטָ֣יו כּוֹשֵֽׁל׃ ",
        "versenonikud": "ויוציאם בכסף וזהב ואין בשבטיו כושל "
    },
    {
        "bookchapter": "תהילים",
        "chapter": "קה",
        "versechapter": "לח",
        "bookseder": "תהילים",
        "seder": "יד",
        "verseseder": "קלב",
        "versenikud": "שָׂמַ֣ח מִצְרַ֣יִם בְּצֵאתָ֑ם כִּֽי־ נָפַ֖ל פַּחְדָּ֣ם עֲלֵיהֶֽם׃ ",
        "versenonikud": "שמח מצרים בצאתם כי נפל פחדם עליהם "
    },
    {
        "bookchapter": "תהילים",
        "chapter": "קה",
        "versechapter": "לט",
        "bookseder": "תהילים",
        "seder": "יד",
        "verseseder": "קלג",
        "versenikud": "פָּרַ֣שׂ עָנָ֣ן לְמָסָ֑ךְ וְ֝אֵ֗שׁ לְהָאִ֥יר לָֽיְלָה׃ ",
        "versenonikud": "פרש ענן למסך ואש להאיר לילה "
    },
    {
        "bookchapter": "תהילים",
        "chapter": "קה",
        "versechapter": "מ",
        "bookseder": "תהילים",
        "seder": "יד",
        "verseseder": "קלד",
        "versenikud": "שָׁאַ֣ל וַיָּבֵ֣א שְׂלָ֑ו וְלֶ֥חֶם שָׁ֝מַ֗יִם יַשְׂבִּיעֵֽם׃ ",
        "versenonikud": "שאל ויבא שלו ולחם שמים ישביעם "
    },
    {
        "bookchapter": "תהילים",
        "chapter": "קה",
        "versechapter": "מא",
        "bookseder": "תהילים",
        "seder": "יד",
        "verseseder": "קלה",
        "versenikud": "פָּ֣תַח צ֭וּר וַיָּז֣וּבוּ מָ֑יִם הָ֝לְכ֗וּ בַּצִּיּ֥וֹת נָהָֽר׃ ",
        "versenonikud": "פתח צור ויזובו מים הלכו בציות נהר "
    },
    {
        "bookchapter": "תהילים",
        "chapter": "קה",
        "versechapter": "מב",
        "bookseder": "תהילים",
        "seder": "יד",
        "verseseder": "קלו",
        "versenikud": "כִּֽי־ זָ֭כַר אֶת־ דְּבַ֣ר קָדְשׁ֑וֹ אֶֽת־ אַבְרָהָ֥ם עַבְדּֽוֹ׃ ",
        "versenonikud": "כי זכר את דבר קדשו את אברהם עבדו "
    },
    {
        "bookchapter": "תהילים",
        "chapter": "קה",
        "versechapter": "מג",
        "bookseder": "תהילים",
        "seder": "יד",
        "verseseder": "קלז",
        "versenikud": "וַיּוֹצִ֣א עַמּ֣וֹ בְשָׂשׂ֑וֹן בְּ֝רִנָּ֗ה אֶת־ בְּחִירָֽיו׃ ",
        "versenonikud": "ויוצא עמו בששון ברנה את בחיריו "
    },
    {
        "bookchapter": "תהילים",
        "chapter": "קה",
        "versechapter": "מד",
        "bookseder": "תהילים",
        "seder": "יד",
        "verseseder": "קלח",
        "versenikud": "וַיִּתֵּ֣ן לָ֭הֶם אַרְצ֣וֹת גּוֹיִ֑ם וַעֲמַ֖ל לְאֻמִּ֣ים יִירָֽשׁוּ׃ ",
        "versenonikud": "ויתן להם ארצות גוים ועמל לאמים יירשו "
    }
]