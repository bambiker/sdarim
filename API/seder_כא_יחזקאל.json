[
    {
        "bookchapter": "יחזקאל",
        "chapter": "לד",
        "versechapter": "כו",
        "bookseder": "יחזקאל",
        "seder": "כא",
        "verseseder": "א",
        "versenikud": "וְנָתַתִּ֥י אוֹתָ֛ם וּסְבִיב֥וֹת גִּבְעָתִ֖י בְּרָכָ֑ה וְהוֹרַדְתִּ֤י הַגֶּ֙שֶׁם֙ בְּעִתּ֔וֹ גִּשְׁמֵ֥י בְרָכָ֖ה יִֽהְיֽוּ׃ ",
        "versenonikud": "ונתתי אותם וסביבות גבעתי ברכה והורדתי הגשם בעתו גשמי ברכה יהיו "
    },
    {
        "bookchapter": "יחזקאל",
        "chapter": "לד",
        "versechapter": "כז",
        "bookseder": "יחזקאל",
        "seder": "כא",
        "verseseder": "ב",
        "versenikud": "וְנָתַן֩ עֵ֨ץ הַשָּׂדֶ֜ה אֶת־ פִּרְי֗וֹ וְהָאָ֙רֶץ֙ תִּתֵּ֣ן יְבוּלָ֔הּ וְהָי֥וּ עַל־ אַדְמָתָ֖ם לָבֶ֑טַח וְֽיָדְע֞וּ כִּי־ אֲנִ֣י יְהוָ֗ה בְּשִׁבְרִי֙ אֶת־ מֹט֣וֹת עֻלָּ֔ם וְהִ֨צַּלְתִּ֔ים מִיַּ֖ד הָעֹבְדִ֥ים בָּהֶֽם׃ ",
        "versenonikud": "ונתן עץ השדה את פריו והארץ תתן יבולה והיו על אדמתם לבטח וידעו כי אני יהוה בשברי את מטות עלם והצלתים מיד העבדים בהם "
    },
    {
        "bookchapter": "יחזקאל",
        "chapter": "לד",
        "versechapter": "כח",
        "bookseder": "יחזקאל",
        "seder": "כא",
        "verseseder": "ג",
        "versenikud": "וְלֹא־ יִהְי֨וּ ע֥וֹד בַּז֙ לַגּוֹיִ֔ם וְחַיַּ֥ת הָאָ֖רֶץ לֹ֣א תֹאכְלֵ֑ם וְיָשְׁב֥וּ לָבֶ֖טַח וְאֵ֥ין מַחֲרִֽיד׃ ",
        "versenonikud": "ולא יהיו עוד בז לגוים וחית הארץ לא תאכלם וישבו לבטח ואין מחריד "
    },
    {
        "bookchapter": "יחזקאל",
        "chapter": "לד",
        "versechapter": "כט",
        "bookseder": "יחזקאל",
        "seder": "כא",
        "verseseder": "ד",
        "versenikud": "וַהֲקִמֹתִ֥י לָהֶ֛ם מַטָּ֖ע לְשֵׁ֑ם וְלֹֽא־ יִהְי֨וּ ע֜וֹד אֲסֻפֵ֤י רָעָב֙ בָּאָ֔רֶץ וְלֹֽא־ יִשְׂא֥וּ ע֖וֹד כְּלִמַּ֥ת הַגּוֹיִֽם׃ ",
        "versenonikud": "והקמתי להם מטע לשם ולא יהיו עוד אספי רעב בארץ ולא ישאו עוד כלמת הגוים "
    },
    {
        "bookchapter": "יחזקאל",
        "chapter": "לד",
        "versechapter": "ל",
        "bookseder": "יחזקאל",
        "seder": "כא",
        "verseseder": "ה",
        "versenikud": "וְיָדְע֗וּ כִּ֣י אֲנִ֧י יְהוָ֛ה אֱלֹהֵיהֶ֖ם אִתָּ֑ם וְהֵ֗מָּה עַמִּי֙ בֵּ֣ית יִשְׂרָאֵ֔ל נְאֻ֖ם אֲדֹנָ֥י יְהוִֽה׃ ",
        "versenonikud": "וידעו כי אני יהוה אלהיהם אתם והמה עמי בית ישראל נאם אדני יהוה "
    },
    {
        "bookchapter": "יחזקאל",
        "chapter": "לד",
        "versechapter": "לא",
        "bookseder": "יחזקאל",
        "seder": "כא",
        "verseseder": "ו",
        "versenikud": "וְאַתֵּ֥ן צֹאנִ֛י צֹ֥אן מַרְעִיתִ֖י אָדָ֣ם אַתֶּ֑ם אֲנִי֙ אֱלֹ֣הֵיכֶ֔ם נְאֻ֖ם אֲדֹנָ֥י יְהוִֽה׃ ",
        "versenonikud": "ואתן צאני צאן מרעיתי אדם אתם אני אלהיכם נאם אדני יהוה "
    },
    {
        "bookchapter": "יחזקאל",
        "chapter": "לה",
        "versechapter": "א",
        "bookseder": "יחזקאל",
        "seder": "כא",
        "verseseder": "ז",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "לה",
        "versechapter": "ב",
        "bookseder": "יחזקאל",
        "seder": "כא",
        "verseseder": "ח",
        "versenikud": "בֶּן־ אָדָ֕ם שִׂ֥ים פָּנֶ֖יךָ עַל־ הַ֣ר שֵׂעִ֑יר וְהִנָּבֵ֖א עָלָֽיו׃ ",
        "versenonikud": "בן אדם שים פניך על הר שעיר והנבא עליו "
    },
    {
        "bookchapter": "יחזקאל",
        "chapter": "לה",
        "versechapter": "ג",
        "bookseder": "יחזקאל",
        "seder": "כא",
        "verseseder": "ט",
        "versenikud": "וְאָמַ֣רְתָּ לּ֗וֹ כֹּ֤ה אָמַר֙ אֲדֹנָ֣י יְהוִ֔ה הִנְנִ֥י אֵלֶ֖יךָ הַר־ שֵׂעִ֑יר וְנָטִ֤יתִי יָדִי֙ עָלֶ֔יךָ וּנְתַתִּ֖יךָ שְׁמָמָ֥ה וּמְשַׁמָּֽה׃ ",
        "versenonikud": "ואמרת לו כה אמר אדני יהוה הנני אליך הר שעיר ונטיתי ידי עליך ונתתיך שממה ומשמה "
    },
    {
        "bookchapter": "יחזקאל",
        "chapter": "לה",
        "versechapter": "ד",
        "bookseder": "יחזקאל",
        "seder": "כא",
        "verseseder": "י",
        "versenikud": "עָרֶ֙יךָ֙ חָרְבָּ֣ה אָשִׂ֔ים וְאַתָּ֖ה שְׁמָמָ֣ה תִֽהְיֶ֑ה וְיָדַעְתָּ֖ כִּֽי־ אֲנִ֥י יְהוָֽה׃ ",
        "versenonikud": "עריך חרבה אשים ואתה שממה תהיה וידעת כי אני יהוה "
    },
    {
        "bookchapter": "יחזקאל",
        "chapter": "לה",
        "versechapter": "ה",
        "bookseder": "יחזקאל",
        "seder": "כא",
        "verseseder": "יא",
        "versenikud": "יַ֗עַן הֱי֤וֹת לְךָ֙ אֵיבַ֣ת עוֹלָ֔ם וַתַּגֵּ֥ר אֶת־ בְּנֵֽי־ יִשְׂרָאֵ֖ל עַל־ יְדֵי־ חָ֑רֶב בְּעֵ֣ת אֵידָ֔ם בְּעֵ֖ת עֲוֺ֥ן קֵֽץ׃ ",
        "versenonikud": "יען היות לך איבת עולם ותגר את בני ישראל על ידי חרב בעת אידם בעת עון קץ "
    },
    {
        "bookchapter": "יחזקאל",
        "chapter": "לה",
        "versechapter": "ו",
        "bookseder": "יחזקאל",
        "seder": "כא",
        "verseseder": "יב",
        "versenikud": "לָכֵ֣ן חַי־ אָ֗נִי נְאֻם֙ אֲדֹנָ֣י יְהוִ֔ה כִּֽי־ לְדָ֥ם אֶעֶשְׂךָ֖ וְדָ֣ם יִרְדֲּפֶ֑ךָ אִם־ לֹ֥א דָ֛ם שָׂנֵ֖אתָ וְדָ֥ם יִרְדֲּפֶֽךָ׃ ",
        "versenonikud": "לכן חי אני נאם אדני יהוה כי לדם אעשך ודם ירדפך אם לא דם שנאת ודם ירדפך "
    },
    {
        "bookchapter": "יחזקאל",
        "chapter": "לה",
        "versechapter": "ז",
        "bookseder": "יחזקאל",
        "seder": "כא",
        "verseseder": "יג",
        "versenikud": "וְנָֽתַתִּי֙ אֶת־ הַ֣ר שֵׂעִ֔יר לְשִֽׁמְמָ֖ה וּשְׁמָמָ֑ה וְהִכְרַתִּ֥י מִמֶּ֖נּוּ עֹבֵ֥ר וָשָֽׁב׃ ",
        "versenonikud": "ונתתי את הר שעיר לשממה ושממה והכרתי ממנו עבר ושב "
    },
    {
        "bookchapter": "יחזקאל",
        "chapter": "לה",
        "versechapter": "ח",
        "bookseder": "יחזקאל",
        "seder": "כא",
        "verseseder": "יד",
        "versenikud": "וּמִלֵּאתִ֥י אֶת־ הָרָ֖יו חֲלָלָ֑יו גִּבְעוֹתֶ֤יךָ וְגֵאוֹתֶ֙יךָ֙ וְכָל־ אֲפִיקֶ֔יךָ חַלְלֵי־ חֶ֖רֶב יִפְּל֥וּ בָהֶֽם׃ ",
        "versenonikud": "ומלאתי את הריו חלליו גבעותיך וגאותיך וכל אפיקיך חללי חרב יפלו בהם "
    },
    {
        "bookchapter": "יחזקאל",
        "chapter": "לה",
        "versechapter": "ט",
        "bookseder": "יחזקאל",
        "seder": "כא",
        "verseseder": "טו",
        "versenikud": "שִֽׁמְמ֤וֹת עוֹלָם֙ אֶתֶּנְךָ֔ וְעָרֶ֖יךָ לֹ֣א תישבנה תָשֹׁ֑בְנָה וִֽידַעְתֶּ֖ם כִּֽי־ אֲנִ֥י יְהוָֽה׃ ",
        "versenonikud": "שממות עולם אתנך ועריך לא תישבנה תשבנה וידעתם כי אני יהוה "
    },
    {
        "bookchapter": "יחזקאל",
        "chapter": "לה",
        "versechapter": "י",
        "bookseder": "יחזקאל",
        "seder": "כא",
        "verseseder": "טז",
        "versenikud": "יַ֣עַן אֲ֠מָרְךָ אֶת־ שְׁנֵ֨י הַגּוֹיִ֜ם וְאֶת־ שְׁתֵּ֧י הָאֲרָצ֛וֹת לִ֥י תִהְיֶ֖ינָה וִֽירַשְׁנ֑וּהָ וַֽיהוָ֖ה שָׁ֥ם הָיָֽה׃ ",
        "versenonikud": "יען אמרך את שני הגוים ואת שתי הארצות לי תהיינה וירשנוה ויהוה שם היה "
    },
    {
        "bookchapter": "יחזקאל",
        "chapter": "לה",
        "versechapter": "יא",
        "bookseder": "יחזקאל",
        "seder": "כא",
        "verseseder": "יז",
        "versenikud": "לָכֵ֣ן חַי־ אָ֗נִי נְאֻם֮ אֲדֹנָ֣י יְהוִה֒ וְעָשִׂ֗יתִי כְּאַפְּךָ֙ וּכְקִנְאָ֣תְךָ֔ אֲשֶׁ֣ר עָשִׂ֔יתָה מִשִּׂנְאָתֶ֖יךָ בָּ֑ם וְנוֹדַ֥עְתִּי בָ֖ם כַּאֲשֶׁ֥ר אֶשְׁפְּטֶֽךָ׃ ",
        "versenonikud": "לכן חי אני נאם אדני יהוה ועשיתי כאפך וכקנאתך אשר עשיתה משנאתיך בם ונודעתי בם כאשר אשפטך "
    },
    {
        "bookchapter": "יחזקאל",
        "chapter": "לה",
        "versechapter": "יב",
        "bookseder": "יחזקאל",
        "seder": "כא",
        "verseseder": "יח",
        "versenikud": "וְֽיָדַעְתָּ֮ כִּֽי־ אֲנִ֣י יְהוָה֒ שָׁמַ֣עְתִּי ׀ אֶת־ כָּל־ נָאָֽצוֹתֶ֗יךָ אֲשֶׁ֥ר אָמַ֛רְתָּ עַל־ הָרֵ֥י יִשְׂרָאֵ֖ל לֵאמֹ֣ר ׀ שממה שָׁמֵ֑מוּ לָ֥נוּ נִתְּנ֖וּ לְאָכְלָֽה׃ ",
        "versenonikud": "וידעת כי אני יהוה שמעתי  את כל נאצותיך אשר אמרת על הרי ישראל לאמר  שממה שממו לנו נתנו לאכלה "
    },
    {
        "bookchapter": "יחזקאל",
        "chapter": "לה",
        "versechapter": "יג",
        "bookseder": "יחזקאל",
        "seder": "כא",
        "verseseder": "יט",
        "versenikud": "וַתַּגְדִּ֤ילוּ עָלַי֙ בְּפִיכֶ֔ם וְהַעְתַּרְתֶּ֥ם עָלַ֖י דִּבְרֵיכֶ֑ם אֲנִ֖י שָׁמָֽעְתִּי׃ ",
        "versenonikud": "ותגדילו עלי בפיכם והעתרתם עלי דבריכם אני שמעתי "
    },
    {
        "bookchapter": "יחזקאל",
        "chapter": "לה",
        "versechapter": "יד",
        "bookseder": "יחזקאל",
        "seder": "כא",
        "verseseder": "כ",
        "versenikud": "כֹּ֥ה אָמַ֖ר אֲדֹנָ֣י יְהוִ֑ה כִּשְׂמֹ֙חַ֙ כָּל־ הָאָ֔רֶץ שְׁמָמָ֖ה אֶעֱשֶׂה־ לָּֽךְ׃ ",
        "versenonikud": "כה אמר אדני יהוה כשמח כל הארץ שממה אעשה לך "
    },
    {
        "bookchapter": "יחזקאל",
        "chapter": "לה",
        "versechapter": "טו",
        "bookseder": "יחזקאל",
        "seder": "כא",
        "verseseder": "כא",
        "versenikud": "כְּשִׂמְחָ֨תְךָ֜ לְנַחְלַ֧ת בֵּֽית־ יִשְׂרָאֵ֛ל עַ֥ל אֲשֶׁר־ שָׁמֵ֖מָה כֵּ֣ן אֶעֱשֶׂה־ לָּ֑ךְ שְׁמָמָ֨ה תִֽהְיֶ֤ה הַר־ שֵׂעִיר֙ וְכָל־ אֱד֣וֹם כֻּלָּ֔הּ וְיָדְע֖וּ כִּֽי־ אֲנִ֥י יְהוָֽה׃ ",
        "versenonikud": "כשמחתך לנחלת בית ישראל על אשר שממה כן אעשה לך שממה תהיה הר שעיר וכל אדום כלה וידעו כי אני יהוה "
    },
    {
        "bookchapter": "יחזקאל",
        "chapter": "לו",
        "versechapter": "א",
        "bookseder": "יחזקאל",
        "seder": "כא",
        "verseseder": "כב",
        "versenikud": "וְאַתָּ֣ה בֶן־ אָדָ֔ם הִנָּבֵ֖א אֶל־ הָרֵ֣י יִשְׂרָאֵ֑ל וְאָ֣מַרְתָּ֔ הָרֵי֙ יִשְׂרָאֵ֔ל שִׁמְע֖וּ דְּבַר־ יְהוָֽה׃ ",
        "versenonikud": "ואתה בן אדם הנבא אל הרי ישראל ואמרת הרי ישראל שמעו דבר יהוה "
    },
    {
        "bookchapter": "יחזקאל",
        "chapter": "לו",
        "versechapter": "ב",
        "bookseder": "יחזקאל",
        "seder": "כא",
        "verseseder": "כג",
        "versenikud": "כֹּ֤ה אָמַר֙ אֲדֹנָ֣י יְהוִ֔ה יַ֣עַן אָמַ֧ר הָאוֹיֵ֛ב עֲלֵיכֶ֖ם הֶאָ֑ח וּבָמ֣וֹת עוֹלָ֔ם לְמֽוֹרָשָׁ֖ה הָ֥יְתָה לָּֽנוּ׃ ",
        "versenonikud": "כה אמר אדני יהוה יען אמר האויב עליכם האח ובמות עולם למורשה היתה לנו "
    },
    {
        "bookchapter": "יחזקאל",
        "chapter": "לו",
        "versechapter": "ג",
        "bookseder": "יחזקאל",
        "seder": "כא",
        "verseseder": "כד",
        "versenikud": "לָכֵן֙ הִנָּבֵ֣א וְאָמַרְתָּ֔ כֹּ֥ה אָמַ֖ר אֲדֹנָ֣י יְהוִ֑ה יַ֣עַן בְּיַ֡עַן שַׁמּוֹת֩ וְשָׁאֹ֨ף אֶתְכֶ֜ם מִסָּבִ֗יב לִֽהְיוֹתְכֶ֤ם מֽוֹרָשָׁה֙ לִשְׁאֵרִ֣ית הַגּוֹיִ֔ם וַתֵּֽעֲל֛וּ עַל־ שְׂפַ֥ת לָשׁ֖וֹן וְדִבַּת־ עָֽם׃ ",
        "versenonikud": "לכן הנבא ואמרת כה אמר אדני יהוה יען ביען שמות ושאף אתכם מסביב להיותכם מורשה לשארית הגוים ותעלו על שפת לשון ודבת עם "
    },
    {
        "bookchapter": "יחזקאל",
        "chapter": "לו",
        "versechapter": "ד",
        "bookseder": "יחזקאל",
        "seder": "כא",
        "verseseder": "כה",
        "versenikud": "לָכֵן֙ הָרֵ֣י יִשְׂרָאֵ֔ל שִׁמְע֖וּ דְּבַר־ אֲדֹנָ֣י יְהוִ֑ה כֹּֽה־ אָמַ֣ר אֲדֹנָ֣י יְ֠הוִה לֶהָרִ֨ים וְלַגְּבָע֜וֹת לָאֲפִיקִ֣ים וְלַגֵּאָי֗וֹת וְלֶחֳרָב֤וֹת הַשֹּֽׁמְמוֹת֙ וְלֶעָרִ֣ים הַנֶּעֱזָב֔וֹת אֲשֶׁ֨ר הָי֤וּ לְבַז֙ וּלְלַ֔עַג לִשְׁאֵרִ֥ית הַגּוֹיִ֖ם אֲשֶׁ֥ר מִסָּבִֽיב׃ ",
        "versenonikud": "לכן הרי ישראל שמעו דבר אדני יהוה כה אמר אדני יהוה להרים ולגבעות לאפיקים ולגאיות ולחרבות השממות ולערים הנעזבות אשר היו לבז וללעג לשארית הגוים אשר מסביב "
    },
    {
        "bookchapter": "יחזקאל",
        "chapter": "לו",
        "versechapter": "ה",
        "bookseder": "יחזקאל",
        "seder": "כא",
        "verseseder": "כו",
        "versenikud": "לָכֵ֗ן כֹּֽה־ אָמַר֮ אֲדֹנָ֣י יְהוִה֒ אִם־ לֹ֠א בְּאֵ֨שׁ קִנְאָתִ֥י דִבַּ֛רְתִּי עַל־ שְׁאֵרִ֥ית הַגּוֹיִ֖ם וְעַל־ אֱד֣וֹם כֻּלָּ֑א אֲשֶׁ֣ר נָתְנֽוּ־ אֶת־ אַרְצִ֣י ׀ לָ֠הֶם לְמ֨וֹרָשָׁ֜ה בְּשִׂמְחַ֤ת כָּל־ לֵבָב֙ בִּשְׁאָ֣ט נֶ֔פֶשׁ לְמַ֥עַן מִגְרָשָׁ֖הּ לָבַֽז׃ ",
        "versenonikud": "לכן כה אמר אדני יהוה אם לא באש קנאתי דברתי על שארית הגוים ועל אדום כלא אשר נתנו את ארצי  להם למורשה בשמחת כל לבב בשאט נפש למען מגרשה לבז "
    },
    {
        "bookchapter": "יחזקאל",
        "chapter": "לו",
        "versechapter": "ו",
        "bookseder": "יחזקאל",
        "seder": "כא",
        "verseseder": "כז",
        "versenikud": "לָכֵ֕ן הִנָּבֵ֖א עַל־ אַדְמַ֣ת יִשְׂרָאֵ֑ל וְאָמַרְתָּ֡ לֶהָרִ֣ים וְ֠לַגְּבָעוֹת לָאֲפִיקִ֨ים וְלַגֵּאָי֜וֹת כֹּֽה־ אָמַ֣ר ׀ אֲדֹנָ֣י יְהוִ֗ה הִנְנִ֨י בְקִנְאָתִ֤י וּבַחֲמָתִי֙ דִּבַּ֔רְתִּי יַ֛עַן כְּלִמַּ֥ת גּוֹיִ֖ם נְשָׂאתֶֽם׃ ",
        "versenonikud": "לכן הנבא על אדמת ישראל ואמרת להרים ולגבעות לאפיקים ולגאיות כה אמר  אדני יהוה הנני בקנאתי ובחמתי דברתי יען כלמת גוים נשאתם "
    },
    {
        "bookchapter": "יחזקאל",
        "chapter": "לו",
        "versechapter": "ז",
        "bookseder": "יחזקאל",
        "seder": "כא",
        "verseseder": "כח",
        "versenikud": "לָכֵ֗ן כֹּ֤ה אָמַר֙ אֲדֹנָ֣י יְהוִ֔ה אֲנִ֖י נָשָׂ֣אתִי אֶת־ יָדִ֑י אִם־ לֹ֤א הַגּוֹיִם֙ אֲשֶׁ֣ר לָכֶ֣ם מִסָּבִ֔יב הֵ֖מָּה כְּלִמָּתָ֥ם יִשָּֽׂאוּ׃ ",
        "versenonikud": "לכן כה אמר אדני יהוה אני נשאתי את ידי אם לא הגוים אשר לכם מסביב המה כלמתם ישאו "
    },
    {
        "bookchapter": "יחזקאל",
        "chapter": "לו",
        "versechapter": "ח",
        "bookseder": "יחזקאל",
        "seder": "כא",
        "verseseder": "כט",
        "versenikud": "וְאַתֶּ֞ם הָרֵ֤י יִשְׂרָאֵל֙ עַנְפְּכֶ֣ם תִּתֵּ֔נוּ וּפֶרְיְכֶ֥ם תִּשְׂא֖וּ לְעַמִּ֣י יִשְׂרָאֵ֑ל כִּ֥י קֵרְב֖וּ לָבֽוֹא׃ ",
        "versenonikud": "ואתם הרי ישראל ענפכם תתנו ופריכם תשאו לעמי ישראל כי קרבו לבוא "
    },
    {
        "bookchapter": "יחזקאל",
        "chapter": "לו",
        "versechapter": "ט",
        "bookseder": "יחזקאל",
        "seder": "כא",
        "verseseder": "ל",
        "versenikud": "כִּ֖י הִנְנִ֣י אֲלֵיכֶ֑ם וּפָנִ֣יתִי אֲלֵיכֶ֔ם וְנֶעֱבַדְתֶּ֖ם וְנִזְרַעְתֶּֽם׃ ",
        "versenonikud": "כי הנני אליכם ופניתי אליכם ונעבדתם ונזרעתם "
    },
    {
        "bookchapter": "יחזקאל",
        "chapter": "לו",
        "versechapter": "י",
        "bookseder": "יחזקאל",
        "seder": "כא",
        "verseseder": "לא",
        "versenikud": "וְהִרְבֵּיתִ֤י עֲלֵיכֶם֙ אָדָ֔ם כָּל־ בֵּ֥ית יִשְׂרָאֵ֖ל כֻּלֹּ֑ה וְנֹֽשְׁבוּ֙ הֶֽעָרִ֔ים וְהֶחֳרָב֖וֹת תִּבָּנֶֽינָה׃ ",
        "versenonikud": "והרביתי עליכם אדם כל בית ישראל כלה ונשבו הערים והחרבות תבנינה "
    },
    {
        "bookchapter": "יחזקאל",
        "chapter": "לו",
        "versechapter": "יא",
        "bookseder": "יחזקאל",
        "seder": "כא",
        "verseseder": "לב",
        "versenikud": "וְהִרְבֵּיתִ֧י עֲלֵיכֶ֛ם אָדָ֥ם וּבְהֵמָ֖ה וְרָב֣וּ וּפָר֑וּ וְהוֹשַׁבְתִּ֨י אֶתְכֶ֜ם כְּקַדְמֽוֹתֵיכֶ֗ם וְהֵטִֽבֹתִי֙ מֵרִאשֹׁ֣תֵיכֶ֔ם וִֽידַעְתֶּ֖ם כִּֽי־ אֲנִ֥י יְהוָֽה׃ ",
        "versenonikud": "והרביתי עליכם אדם ובהמה ורבו ופרו והושבתי אתכם כקדמותיכם והטבתי מראשתיכם וידעתם כי אני יהוה "
    },
    {
        "bookchapter": "יחזקאל",
        "chapter": "לו",
        "versechapter": "יב",
        "bookseder": "יחזקאל",
        "seder": "כא",
        "verseseder": "לג",
        "versenikud": "וְהוֹלַכְתִּי֩ עֲלֵיכֶ֨ם אָדָ֜ם אֶת־ עַמִּ֤י יִשְׂרָאֵל֙ וִֽירֵשׁ֔וּךָ וְהָיִ֥יתָ לָהֶ֖ם לְנַחֲלָ֑ה וְלֹא־ תוֹסִ֥ף ע֖וֹד לְשַׁכְּלָֽם׃ ",
        "versenonikud": "והולכתי עליכם אדם את עמי ישראל וירשוך והיית להם לנחלה ולא תוסף עוד לשכלם "
    },
    {
        "bookchapter": "יחזקאל",
        "chapter": "לו",
        "versechapter": "יג",
        "bookseder": "יחזקאל",
        "seder": "כא",
        "verseseder": "לד",
        "versenikud": "כֹּ֤ה אָמַר֙ אֲדֹנָ֣י יְהוִ֔ה יַ֚עַן אֹמְרִ֣ים לָכֶ֔ם אֹכֶ֥לֶת אָדָ֖ם אתי אָ֑תְּ וּמְשַׁכֶּ֥לֶת גויך גּוֹיַ֖יִךְ הָיִֽית׃ ",
        "versenonikud": "כה אמר אדני יהוה יען אמרים לכם אכלת אדם אתי את ומשכלת גויך גוייך היית "
    },
    {
        "bookchapter": "יחזקאל",
        "chapter": "לו",
        "versechapter": "יד",
        "bookseder": "יחזקאל",
        "seder": "כא",
        "verseseder": "לה",
        "versenikud": "לָכֵ֗ן אָדָם֙ לֹא־ תֹ֣אכְלִי ע֔וֹד וגויך וְגוֹיַ֖יִךְ לֹ֣א תכשלי־ תְשַׁכְּלִי־ ע֑וֹד נְאֻ֖ם אֲדֹנָ֥י יְהוִֽה׃ ",
        "versenonikud": "לכן אדם לא תאכלי עוד וגויך וגוייך לא תכשלי תשכלי עוד נאם אדני יהוה "
    },
    {
        "bookchapter": "יחזקאל",
        "chapter": "לו",
        "versechapter": "טו",
        "bookseder": "יחזקאל",
        "seder": "כא",
        "verseseder": "לו",
        "versenikud": "וְלֹא־ אַשְׁמִ֨יעַ אֵלַ֤יִךְ עוֹד֙ כְּלִמַּ֣ת הַגּוֹיִ֔ם וְחֶרְפַּ֥ת עַמִּ֖ים לֹ֣א תִשְׂאִי־ ע֑וֹד וגויך וְגוֹיַ֙יִךְ֙ לֹא־ תַכְשִׁ֣לִי ע֔וֹד נְאֻ֖ם אֲדֹנָ֥י יְהוִֽה׃ ",
        "versenonikud": "ולא אשמיע אליך עוד כלמת הגוים וחרפת עמים לא תשאי עוד וגויך וגוייך לא תכשלי עוד נאם אדני יהוה "
    },
    {
        "bookchapter": "יחזקאל",
        "chapter": "לו",
        "versechapter": "טז",
        "bookseder": "יחזקאל",
        "seder": "כא",
        "verseseder": "לז",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "לו",
        "versechapter": "יז",
        "bookseder": "יחזקאל",
        "seder": "כא",
        "verseseder": "לח",
        "versenikud": "בֶּן־ אָדָ֗ם בֵּ֤ית יִשְׂרָאֵל֙ יֹשְׁבִ֣ים עַל־ אַדְמָתָ֔ם וַיְטַמְּא֣וּ אוֹתָ֔הּ בְּדַרְכָּ֖ם וּבַעֲלִֽילוֹתָ֑ם כְּטֻמְאַת֙ הַנִּדָּ֔ה הָיְתָ֥ה דַרְכָּ֖ם לְפָנָֽי׃ ",
        "versenonikud": "בן אדם בית ישראל ישבים על אדמתם ויטמאו אותה בדרכם ובעלילותם כטמאת הנדה היתה דרכם לפני "
    },
    {
        "bookchapter": "יחזקאל",
        "chapter": "לו",
        "versechapter": "יח",
        "bookseder": "יחזקאל",
        "seder": "כא",
        "verseseder": "לט",
        "versenikud": "וָאֶשְׁפֹּ֤ךְ חֲמָתִי֙ עֲלֵיהֶ֔ם עַל־ הַדָּ֖ם אֲשֶׁר־ שָׁפְכ֣וּ עַל־ הָאָ֑רֶץ וּבְגִלּוּלֵיהֶ֖ם טִמְּאֽוּהָ׃ ",
        "versenonikud": "ואשפך חמתי עליהם על הדם אשר שפכו על הארץ ובגלוליהם טמאוה "
    },
    {
        "bookchapter": "יחזקאל",
        "chapter": "לו",
        "versechapter": "יט",
        "bookseder": "יחזקאל",
        "seder": "כא",
        "verseseder": "מ",
        "versenikud": "וָאָפִ֤יץ אֹתָם֙ בַּגּוֹיִ֔ם וַיִּזָּר֖וּ בָּאֲרָצ֑וֹת כְּדַרְכָּ֥ם וְכַעֲלִילוֹתָ֖ם שְׁפַטְתִּֽים׃ ",
        "versenonikud": "ואפיץ אתם בגוים ויזרו בארצות כדרכם וכעלילותם שפטתים "
    },
    {
        "bookchapter": "יחזקאל",
        "chapter": "לו",
        "versechapter": "כ",
        "bookseder": "יחזקאל",
        "seder": "כא",
        "verseseder": "מא",
        "versenikud": "וַיָּב֗וֹא אֶל־ הַגּוֹיִם֙ אֲשֶׁר־ בָּ֣אוּ שָׁ֔ם וַֽיְחַלְּל֖וּ אֶת־ שֵׁ֣ם קָדְשִׁ֑י בֶּאֱמֹ֤ר לָהֶם֙ עַם־ יְהוָ֣ה אֵ֔לֶּה וּמֵאַרְצ֖וֹ יָצָֽאוּ׃ ",
        "versenonikud": "ויבוא אל הגוים אשר באו שם ויחללו את שם קדשי באמר להם עם יהוה אלה ומארצו יצאו "
    },
    {
        "bookchapter": "יחזקאל",
        "chapter": "לו",
        "versechapter": "כא",
        "bookseder": "יחזקאל",
        "seder": "כא",
        "verseseder": "מב",
        "versenikud": "וָאֶחְמֹ֖ל עַל־ שֵׁ֣ם קָדְשִׁ֑י אֲשֶׁ֤ר חִלְּל֙וּהוּ֙ בֵּ֣ית יִשְׂרָאֵ֔ל בַּגּוֹיִ֖ם אֲשֶׁר־ בָּ֥אוּ שָֽׁמָּה׃ ",
        "versenonikud": "ואחמל על שם קדשי אשר חללוהו בית ישראל בגוים אשר באו שמה "
    },
    {
        "bookchapter": "יחזקאל",
        "chapter": "לו",
        "versechapter": "כב",
        "bookseder": "יחזקאל",
        "seder": "כא",
        "verseseder": "מג",
        "versenikud": "לָכֵ֞ן אֱמֹ֣ר לְבֵֽית־ יִשְׂרָאֵ֗ל כֹּ֤ה אָמַר֙ אֲדֹנָ֣י יְהוִ֔ה לֹ֧א לְמַעַנְכֶ֛ם אֲנִ֥י עֹשֶׂ֖ה בֵּ֣ית יִשְׂרָאֵ֑ל כִּ֤י אִם־ לְשֵׁם־ קָדְשִׁי֙ אֲשֶׁ֣ר חִלַּלְתֶּ֔ם בַּגּוֹיִ֖ם אֲשֶׁר־ בָּ֥אתֶם שָֽׁם׃ ",
        "versenonikud": "לכן אמר לבית ישראל כה אמר אדני יהוה לא למענכם אני עשה בית ישראל כי אם לשם קדשי אשר חללתם בגוים אשר באתם שם "
    },
    {
        "bookchapter": "יחזקאל",
        "chapter": "לו",
        "versechapter": "כג",
        "bookseder": "יחזקאל",
        "seder": "כא",
        "verseseder": "מד",
        "versenikud": "וְקִדַּשְׁתִּ֞י אֶת־ שְׁמִ֣י הַגָּד֗וֹל הַֽמְחֻלָּל֙ בַּגּוֹיִ֔ם אֲשֶׁ֥ר חִלַּלְתֶּ֖ם בְּתוֹכָ֑ם וְיָדְע֨וּ הַגּוֹיִ֜ם כִּי־ אֲנִ֣י יְהוָ֗ה נְאֻם֙ אֲדֹנָ֣י יְהוִ֔ה בְּהִקָּדְשִׁ֥י בָכֶ֖ם לְעֵינֵיהֶֽם׃ ",
        "versenonikud": "וקדשתי את שמי הגדול המחלל בגוים אשר חללתם בתוכם וידעו הגוים כי אני יהוה נאם אדני יהוה בהקדשי בכם לעיניהם "
    },
    {
        "bookchapter": "יחזקאל",
        "chapter": "לו",
        "versechapter": "כד",
        "bookseder": "יחזקאל",
        "seder": "כא",
        "verseseder": "מה",
        "versenikud": "וְלָקַחְתִּ֤י אֶתְכֶם֙ מִן־ הַגּוֹיִ֔ם וְקִבַּצְתִּ֥י אֶתְכֶ֖ם מִכָּל־ הָאֲרָצ֑וֹת וְהֵבֵאתִ֥י אֶתְכֶ֖ם אֶל־ אַדְמַתְכֶֽם׃ ",
        "versenonikud": "ולקחתי אתכם מן הגוים וקבצתי אתכם מכל הארצות והבאתי אתכם אל אדמתכם "
    }
]