[
    {
        "bookchapter": "יחזקאל",
        "chapter": "מא",
        "versechapter": "א",
        "bookseder": "יחזקאל",
        "seder": "כה",
        "verseseder": "ו",
        "versenikud": "וַיְבִיאֵ֖נִי אֶל־ הַהֵיכָ֑ל וַיָּ֣מָד אֶת־ הָאֵילִ֗ים שֵׁשׁ־ אַמּ֨וֹת רֹ֧חַב־ מִפּ֛וֹ וְשֵׁשׁ־ אַמּֽוֹת־ רֹ֥חַב מִפּ֖וֹ רֹ֥חַב הָאֹֽהֶל׃ ",
        "versenonikud": "ויביאני אל ההיכל וימד את האילים שש אמות רחב מפו ושש אמות רחב מפו רחב האהל "
    },
    {
        "bookchapter": "יחזקאל",
        "chapter": "מא",
        "versechapter": "ב",
        "bookseder": "יחזקאל",
        "seder": "כה",
        "verseseder": "ז",
        "versenikud": "וְרֹ֣חַב הַפֶּתַח֮ עֶ֣שֶׂר אַמּוֹת֒ וְכִתְפ֣וֹת הַפֶּ֔תַח חָמֵ֤שׁ אַמּוֹת֙ מִפּ֔וֹ וְחָמֵ֥שׁ אַמּ֖וֹת מִפּ֑וֹ וַיָּ֤מָד אָרְכּוֹ֙ אַרְבָּעִ֣ים אַמָּ֔ה וְרֹ֖חַב עֶשְׂרִ֥ים אַמָּֽה׃ ",
        "versenonikud": "ורחב הפתח עשר אמות וכתפות הפתח חמש אמות מפו וחמש אמות מפו וימד ארכו ארבעים אמה ורחב עשרים אמה "
    },
    {
        "bookchapter": "יחזקאל",
        "chapter": "מא",
        "versechapter": "ג",
        "bookseder": "יחזקאל",
        "seder": "כה",
        "verseseder": "ח",
        "versenikud": "וּבָ֣א לִפְנִ֔ימָה וַיָּ֥מָד אֵֽיל־ הַפֶּ֖תַח שְׁתַּ֣יִם אַמּ֑וֹת וְהַפֶּ֙תַח֙ שֵׁ֣שׁ אַמּ֔וֹת וְרֹ֥חַב הַפֶּ֖תַח שֶׁ֥בַע אַמּֽוֹת׃ ",
        "versenonikud": "ובא לפנימה וימד איל הפתח שתים אמות והפתח שש אמות ורחב הפתח שבע אמות "
    },
    {
        "bookchapter": "יחזקאל",
        "chapter": "מא",
        "versechapter": "ד",
        "bookseder": "יחזקאל",
        "seder": "כה",
        "verseseder": "ט",
        "versenikud": "וַיָּ֨מָד אֶת־ אָרְכּ֜וֹ עֶשְׂרִ֣ים אַמָּ֗ה וְרֹ֛חַב עֶשְׂרִ֥ים אַמָּ֖ה אֶל־ פְּנֵ֣י הַֽהֵיכָ֑ל וַיֹּ֣אמֶר אֵלַ֔י זֶ֖ה קֹ֥דֶשׁ הַקֳּדָשִֽׁים׃ ",
        "versenonikud": "וימד את ארכו עשרים אמה ורחב עשרים אמה אל פני ההיכל ויאמר אלי זה קדש הקדשים "
    },
    {
        "bookchapter": "יחזקאל",
        "chapter": "מא",
        "versechapter": "ה",
        "bookseder": "יחזקאל",
        "seder": "כה",
        "verseseder": "י",
        "versenikud": "וַיָּ֥מָד קִֽיר־ הַבַּ֖יִת שֵׁ֣שׁ אַמּ֑וֹת וְרֹ֣חַב הַצֵּלָע֩ אַרְבַּ֨ע אַמּ֜וֹת סָבִ֧יב ׀ סָבִ֛יב לַבַּ֖יִת סָבִֽיב׃ ",
        "versenonikud": "וימד קיר הבית שש אמות ורחב הצלע ארבע אמות סביב  סביב לבית סביב "
    },
    {
        "bookchapter": "יחזקאל",
        "chapter": "מא",
        "versechapter": "ו",
        "bookseder": "יחזקאל",
        "seder": "כה",
        "verseseder": "יא",
        "versenikud": "וְהַצְּלָעוֹת֩ צֵלָ֨ע אֶל־ צֵלָ֜ע שָׁל֧וֹשׁ וּשְׁלֹשִׁ֣ים פְּעָמִ֗ים וּ֠בָאוֹת בַּקִּ֨יר אֲשֶׁר־ לַבַּ֧יִת לַצְּלָע֛וֹת סָבִ֥יב ׀ סָבִ֖יב לִהְי֣וֹת אֲחוּזִ֑ים וְלֹֽא־ יִהְי֥וּ אֲחוּזִ֖ים בְּקִ֥יר הַבָּֽיִת׃ ",
        "versenonikud": "והצלעות צלע אל צלע שלוש ושלשים פעמים ובאות בקיר אשר לבית לצלעות סביב  סביב להיות אחוזים ולא יהיו אחוזים בקיר הבית "
    },
    {
        "bookchapter": "יחזקאל",
        "chapter": "מא",
        "versechapter": "ז",
        "bookseder": "יחזקאל",
        "seder": "כה",
        "verseseder": "יב",
        "versenikud": "וְֽרָחֲבָ֡ה וְֽנָסְבָה֩ לְמַ֨עְלָה לְמַ֜עְלָה לַצְּלָע֗וֹת כִּ֣י מֽוּסַב־ הַ֠בַּיִת לְמַ֨עְלָה לְמַ֜עְלָה סָבִ֤יב ׀ סָבִיב֙ לַבַּ֔יִת עַל־ כֵּ֥ן רֹֽחַב־ לַבַּ֖יִת לְמָ֑עְלָה וְכֵ֧ן הַתַּחְתּוֹנָ֛ה יַעֲלֶ֥ה עַל־ הָעֶלְיוֹנָ֖ה לַתִּיכוֹנָֽה׃ ",
        "versenonikud": "ורחבה ונסבה למעלה למעלה לצלעות כי מוסב הבית למעלה למעלה סביב  סביב לבית על כן רחב לבית למעלה וכן התחתונה יעלה על העליונה לתיכונה "
    },
    {
        "bookchapter": "יחזקאל",
        "chapter": "מא",
        "versechapter": "ח",
        "bookseder": "יחזקאל",
        "seder": "כה",
        "verseseder": "יג",
        "versenikud": "וְרָאִ֧יתִי לַבַּ֛יִת גֹּ֖בַהּ סָבִ֣יב ׀ סָבִ֑יב מיסדות מוּסְד֤וֹת הַצְּלָעוֹת֙ מְל֣וֹ הַקָּנֶ֔ה שֵׁ֥שׁ אַמּ֖וֹת אַצִּֽילָה׃ ",
        "versenonikud": "וראיתי לבית גבה סביב  סביב מיסדות מוסדות הצלעות מלו הקנה שש אמות אצילה "
    },
    {
        "bookchapter": "יחזקאל",
        "chapter": "מא",
        "versechapter": "ט",
        "bookseder": "יחזקאל",
        "seder": "כה",
        "verseseder": "יד",
        "versenikud": "רֹ֣חַב הַקִּ֧יר אֲ‍ֽשֶׁר־ לַצֵּלָ֛ע אֶל־ הַח֖וּץ חָמֵ֣שׁ אַמּ֑וֹת וַאֲשֶׁ֣ר מֻנָּ֔ח בֵּ֥ית צְלָע֖וֹת אֲשֶׁ֥ר לַבָּֽיִת׃ ",
        "versenonikud": "רחב הקיר אשר לצלע אל החוץ חמש אמות ואשר מנח בית צלעות אשר לבית "
    },
    {
        "bookchapter": "יחזקאל",
        "chapter": "מא",
        "versechapter": "י",
        "bookseder": "יחזקאל",
        "seder": "כה",
        "verseseder": "טו",
        "versenikud": "וּבֵ֨ין הַלְּשָׁכ֜וֹת רֹ֣חַב עֶשְׂרִ֥ים אַמָּ֛ה סָבִ֥יב לַבַּ֖יִת סָבִ֥יב ׀ סָבִֽיב׃ ",
        "versenonikud": "ובין הלשכות רחב עשרים אמה סביב לבית סביב  סביב "
    },
    {
        "bookchapter": "יחזקאל",
        "chapter": "מא",
        "versechapter": "יא",
        "bookseder": "יחזקאל",
        "seder": "כה",
        "verseseder": "טז",
        "versenikud": "וּפֶ֤תַח הַצֵּלָע֙ לַמֻּנָּ֔ח פֶּ֤תַח אֶחָד֙ דֶּ֣רֶךְ הַצָּפ֔וֹן וּפֶ֥תַח אֶחָ֖ד לַדָּר֑וֹם וְרֹ֙חַב֙ מְק֣וֹם הַמֻּנָּ֔ח חָמֵ֥שׁ אַמּ֖וֹת סָבִ֥יב ׀ סָבִֽיב׃ ",
        "versenonikud": "ופתח הצלע למנח פתח אחד דרך הצפון ופתח אחד לדרום ורחב מקום המנח חמש אמות סביב  סביב "
    },
    {
        "bookchapter": "יחזקאל",
        "chapter": "מא",
        "versechapter": "יב",
        "bookseder": "יחזקאל",
        "seder": "כה",
        "verseseder": "יז",
        "versenikud": "וְהַבִּנְיָ֡ן אֲשֶׁר֩ אֶל־ פְּנֵ֨י הַגִּזְרָ֜ה פְּאַ֣ת דֶּֽרֶךְ־ הַיָּ֗ם רֹ֚חַב שִׁבְעִ֣ים אַמָּ֔ה וְקִ֧יר הַבִּנְיָ֛ן חָֽמֵשׁ־ אַמּ֥וֹת רֹ֖חַב סָבִ֣יב ׀ סָבִ֑יב וְאָרְכּ֖וֹ תִּשְׁעִ֥ים אַמָּֽה׃ ",
        "versenonikud": "והבנין אשר אל פני הגזרה פאת דרך הים רחב שבעים אמה וקיר הבנין חמש אמות רחב סביב  סביב וארכו תשעים אמה "
    },
    {
        "bookchapter": "יחזקאל",
        "chapter": "מא",
        "versechapter": "יג",
        "bookseder": "יחזקאל",
        "seder": "כה",
        "verseseder": "יח",
        "versenikud": "וּמָדַ֣ד אֶת־ הַבַּ֔יִת אֹ֖רֶךְ מֵאָ֣ה אַמָּ֑ה וְהַגִּזְרָ֤ה וְהַבִּנְיָה֙ וְקִ֣ירוֹתֶ֔יהָ אֹ֖רֶךְ מֵאָ֥ה אַמָּֽה׃ ",
        "versenonikud": "ומדד את הבית ארך מאה אמה והגזרה והבניה וקירותיה ארך מאה אמה "
    },
    {
        "bookchapter": "יחזקאל",
        "chapter": "מא",
        "versechapter": "יד",
        "bookseder": "יחזקאל",
        "seder": "כה",
        "verseseder": "יט",
        "versenikud": "וְרֹחַב֩ פְּנֵ֨י הַבַּ֧יִת וְהַגִּזְרָ֛ה לַקָּדִ֖ים מֵאָ֥ה אַמָּֽה׃ ",
        "versenonikud": "ורחב פני הבית והגזרה לקדים מאה אמה "
    },
    {
        "bookchapter": "יחזקאל",
        "chapter": "מא",
        "versechapter": "טו",
        "bookseder": "יחזקאל",
        "seder": "כה",
        "verseseder": "כ",
        "versenikud": "וּמָדַ֣ד אֹֽרֶךְ־ הַ֠בִּנְיָן אֶל־ פְּנֵ֨י הַגִּזְרָ֜ה אֲשֶׁ֨ר עַל־ אַחֲרֶ֧יהָ ואתוקיהא וְאַתִּיקֶ֛יהָא מִפּ֥וֹ וּמִפּ֖וֹ מֵאָ֣ה אַמָּ֑ה וְהַֽהֵיכָל֙ הַפְּנִימִ֔י וְאֻֽלַמֵּ֖י הֶחָצֵֽר׃ ",
        "versenonikud": "ומדד ארך הבנין אל פני הגזרה אשר על אחריה ואתוקיהא ואתיקיהא מפו ומפו מאה אמה וההיכל הפנימי ואלמי החצר "
    },
    {
        "bookchapter": "יחזקאל",
        "chapter": "מא",
        "versechapter": "טז",
        "bookseder": "יחזקאל",
        "seder": "כה",
        "verseseder": "כא",
        "versenikud": "הַסִּפִּ֡ים וְהַחַלּוֹנִ֣ים הָ֠אֲטֻמוֹת וְהָאַתִּיקִ֤ים ׀ סָבִיב֙ לִשְׁלָשְׁתָּ֔ם נֶ֧גֶד הַסַּ֛ף שְׂחִ֥יף עֵ֖ץ סָבִ֣יב ׀ סָבִ֑יב וְהָאָ֙רֶץ֙ עַד־ הַֽחַלֹּנ֔וֹת וְהַֽחַלֹּנ֖וֹת מְכֻסּֽוֹת׃ ",
        "versenonikud": "הספים והחלונים האטמות והאתיקים  סביב לשלשתם נגד הסף שחיף עץ סביב  סביב והארץ עד החלנות והחלנות מכסות "
    },
    {
        "bookchapter": "יחזקאל",
        "chapter": "מא",
        "versechapter": "יז",
        "bookseder": "יחזקאל",
        "seder": "כה",
        "verseseder": "כב",
        "versenikud": "עַל־ מֵעַ֣ל הַפֶּ֡תַח וְעַד־ הַבַּיִת֩ הַפְּנִימִ֨י וְלַח֜וּץ וְאֶל־ כָּל־ הַקִּ֨יר סָבִ֧יב ׀ סָבִ֛יב בַּפְּנִימִ֥י וּבַחִיצ֖וֹן מִדּֽוֹת׃ ",
        "versenonikud": "על מעל הפתח ועד הבית הפנימי ולחוץ ואל כל הקיר סביב  סביב בפנימי ובחיצון מדות "
    },
    {
        "bookchapter": "יחזקאל",
        "chapter": "מא",
        "versechapter": "יח",
        "bookseder": "יחזקאל",
        "seder": "כה",
        "verseseder": "כג",
        "versenikud": "וְעָשׂ֥וּי כְּרוּבִ֖ים וְתִֽמֹרִ֑ים וְתִֽמֹרָה֙ בֵּין־ כְּר֣וּב לִכְר֔וּב וּשְׁנַ֥יִם פָּנִ֖ים לַכְּרֽוּב׃ ",
        "versenonikud": "ועשוי כרובים ותמרים ותמרה בין כרוב לכרוב ושנים פנים לכרוב "
    },
    {
        "bookchapter": "יחזקאל",
        "chapter": "מא",
        "versechapter": "יט",
        "bookseder": "יחזקאל",
        "seder": "כה",
        "verseseder": "כד",
        "versenikud": "וּפְנֵ֨י אָדָ֤ם אֶל־ הַתִּֽמֹרָה֙ מִפּ֔וֹ וּפְנֵֽי־ כְפִ֥יר אֶל־ הַתִּֽמֹרָ֖ה מִפּ֑וֹ עָשׂ֥וּי אֶל־ כָּל־ הַבַּ֖יִת סָבִ֥יב ׀ סָבִֽיב׃ ",
        "versenonikud": "ופני אדם אל התמרה מפו ופני כפיר אל התמרה מפו עשוי אל כל הבית סביב  סביב "
    },
    {
        "bookchapter": "יחזקאל",
        "chapter": "מא",
        "versechapter": "כ",
        "bookseder": "יחזקאל",
        "seder": "כה",
        "verseseder": "כה",
        "versenikud": "מֵהָאָ֙רֶץ֙ עַד־ מֵעַ֣ל הַפֶּ֔תַח הַכְּרוּבִ֥ים וְהַתִּֽמֹרִ֖ים עֲשׂוּיִ֑ם וְקִ֖יר הַׄהֵׄיׄכָֽׄלׄ׃ ",
        "versenonikud": "מהארץ עד מעל הפתח הכרובים והתמרים עשוים וקיר ההיכל "
    },
    {
        "bookchapter": "יחזקאל",
        "chapter": "מא",
        "versechapter": "כא",
        "bookseder": "יחזקאל",
        "seder": "כה",
        "verseseder": "כו",
        "versenikud": "הַֽהֵיכָ֖ל מְזוּזַ֣ת רְבֻעָ֑ה וּפְנֵ֣י הַקֹּ֔דֶשׁ הַמַּרְאֶ֖ה כַּמַּרְאֶֽה׃ ",
        "versenonikud": "ההיכל מזוזת רבעה ופני הקדש המראה כמראה "
    },
    {
        "bookchapter": "יחזקאל",
        "chapter": "מא",
        "versechapter": "כב",
        "bookseder": "יחזקאל",
        "seder": "כה",
        "verseseder": "כז",
        "versenikud": "הַמִּזְבֵּ֡חַ עֵ֣ץ שָׁלוֹשׁ֩ אַמּ֨וֹת גָּבֹ֜הַּ וְאָרְכּ֣וֹ שְׁתַּֽיִם־ אַמּ֗וֹת וּמִקְצֹֽעוֹתָיו֙ ל֔וֹ וְאָרְכּ֥וֹ וְקִֽירֹתָ֖יו עֵ֑ץ וַיְדַבֵּ֣ר אֵלַ֔י זֶ֚ה הַשֻּׁלְחָ֔ן אֲשֶׁ֖ר לִפְנֵ֥י יְהוָֽה׃ ",
        "versenonikud": "המזבח עץ שלוש אמות גבה וארכו שתים אמות ומקצעותיו לו וארכו וקירתיו עץ וידבר אלי זה השלחן אשר לפני יהוה "
    },
    {
        "bookchapter": "יחזקאל",
        "chapter": "מא",
        "versechapter": "כג",
        "bookseder": "יחזקאל",
        "seder": "כה",
        "verseseder": "כח",
        "versenikud": "וּשְׁתַּ֧יִם דְּלָת֛וֹת לַֽהֵיכָ֖ל וְלַקֹּֽדֶשׁ׃ ",
        "versenonikud": "ושתים דלתות להיכל ולקדש "
    },
    {
        "bookchapter": "יחזקאל",
        "chapter": "מא",
        "versechapter": "כד",
        "bookseder": "יחזקאל",
        "seder": "כה",
        "verseseder": "כט",
        "versenikud": "וּשְׁתַּ֥יִם דְּלָת֖וֹת לַדְּלָת֑וֹת שְׁ֚תַּיִם מוּסַבּ֣וֹת דְּלָת֔וֹת שְׁ֚תַּיִם לְדֶ֣לֶת אֶחָ֔ת וּשְׁתֵּ֥י דְלָת֖וֹת לָאַחֶֽרֶת׃ ",
        "versenonikud": "ושתים דלתות לדלתות שתים מוסבות דלתות שתים לדלת אחת ושתי דלתות לאחרת "
    },
    {
        "bookchapter": "יחזקאל",
        "chapter": "מא",
        "versechapter": "כה",
        "bookseder": "יחזקאל",
        "seder": "כה",
        "verseseder": "ל",
        "versenikud": "וַעֲשׂוּיָ֨ה אֲלֵיהֶ֜ן אֶל־ דַּלְת֤וֹת הַֽהֵיכָל֙ כְּרוּבִ֣ים וְתִֽמֹרִ֔ים כַּאֲשֶׁ֥ר עֲשׂוּיִ֖ם לַקִּיר֑וֹת וְעָ֥ב עֵ֛ץ אֶל־ פְּנֵ֥י הָאוּלָ֖ם מֵהַחֽוּץ׃ ",
        "versenonikud": "ועשויה אליהן אל דלתות ההיכל כרובים ותמרים כאשר עשוים לקירות ועב עץ אל פני האולם מהחוץ "
    },
    {
        "bookchapter": "יחזקאל",
        "chapter": "מא",
        "versechapter": "כו",
        "bookseder": "יחזקאל",
        "seder": "כה",
        "verseseder": "לא",
        "versenikud": "וְחַלּוֹנִ֨ים אֲטֻמ֤וֹת וְתִֽמֹרִים֙ מִפּ֣וֹ וּמִפּ֔וֹ אֶל־ כִּתְפ֖וֹת הָֽאוּלָ֑ם וְצַלְע֥וֹת הַבַּ֖יִת וְהָעֻבִּֽים׃ ",
        "versenonikud": "וחלונים אטמות ותמרים מפו ומפו אל כתפות האולם וצלעות הבית והעבים "
    }
]