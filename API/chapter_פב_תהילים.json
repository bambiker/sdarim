[
    {
        "bookchapter": "תהילים",
        "chapter": "פב",
        "versechapter": "א",
        "bookseder": "תהילים",
        "seder": "יא",
        "verseseder": "פו",
        "versenikud": "מִזְמ֗וֹר לְאָ֫סָ֥ף אֱ‍ֽלֹהִ֗ים נִצָּ֥ב בַּעֲדַת־ אֵ֑ל בְּקֶ֖רֶב אֱלֹהִ֣ים יִשְׁפֹּֽט׃ ",
        "versenonikud": "מזמור לאסף אלהים נצב בעדת אל בקרב אלהים ישפט "
    },
    {
        "bookchapter": "תהילים",
        "chapter": "פב",
        "versechapter": "ב",
        "bookseder": "תהילים",
        "seder": "יא",
        "verseseder": "פז",
        "versenikud": "עַד־ מָתַ֥י תִּשְׁפְּטוּ־ עָ֑וֶל וּפְנֵ֥י רְ֝שָׁעִ֗ים תִּשְׂאוּ־ סֶֽלָה׃ ",
        "versenonikud": "עד מתי תשפטו עול ופני רשעים תשאו סלה "
    },
    {
        "bookchapter": "תהילים",
        "chapter": "פב",
        "versechapter": "ג",
        "bookseder": "תהילים",
        "seder": "יא",
        "verseseder": "פח",
        "versenikud": "שִׁפְטוּ־ דַ֥ל וְיָת֑וֹם עָנִ֖י וָרָ֣שׁ הַצְדִּֽיקוּ׃ ",
        "versenonikud": "שפטו דל ויתום עני ורש הצדיקו "
    },
    {
        "bookchapter": "תהילים",
        "chapter": "פב",
        "versechapter": "ד",
        "bookseder": "תהילים",
        "seder": "יא",
        "verseseder": "פט",
        "versenikud": "פַּלְּטוּ־ דַ֥ל וְאֶבְי֑וֹן מִיַּ֖ד רְשָׁעִ֣ים הַצִּֽילוּ׃ ",
        "versenonikud": "פלטו דל ואביון מיד רשעים הצילו "
    },
    {
        "bookchapter": "תהילים",
        "chapter": "פב",
        "versechapter": "ה",
        "bookseder": "תהילים",
        "seder": "יא",
        "verseseder": "צ",
        "versenikud": "לֹ֤א יָֽדְע֨וּ ׀ וְלֹ֥א יָבִ֗ינוּ בַּחֲשֵׁכָ֥ה יִתְהַלָּ֑כוּ יִ֝מּ֗וֹטוּ כָּל־ מ֥וֹסְדֵי אָֽרֶץ׃ ",
        "versenonikud": "לא ידעו  ולא יבינו בחשכה יתהלכו ימוטו כל מוסדי ארץ "
    },
    {
        "bookchapter": "תהילים",
        "chapter": "פב",
        "versechapter": "ו",
        "bookseder": "תהילים",
        "seder": "יא",
        "verseseder": "צא",
        "versenikud": "אֲ‍ֽנִי־ אָ֭מַרְתִּי אֱלֹהִ֣ים אַתֶּ֑ם וּבְנֵ֖י עֶלְי֣וֹן כֻּלְּכֶֽם׃ ",
        "versenonikud": "אני אמרתי אלהים אתם ובני עליון כלכם "
    },
    {
        "bookchapter": "תהילים",
        "chapter": "פב",
        "versechapter": "ז",
        "bookseder": "תהילים",
        "seder": "יא",
        "verseseder": "צב",
        "versenikud": "אָ֭כֵן כְּאָדָ֣ם תְּמוּת֑וּן וּכְאַחַ֖ד הַשָּׂרִ֣ים תִּפֹּֽלוּ׃ ",
        "versenonikud": "אכן כאדם תמותון וכאחד השרים תפלו "
    },
    {
        "bookchapter": "תהילים",
        "chapter": "פב",
        "versechapter": "ח",
        "bookseder": "תהילים",
        "seder": "יא",
        "verseseder": "צג",
        "versenikud": "קוּמָ֣ה אֱ֭לֹהִים שָׁפְטָ֣ה הָאָ֑רֶץ כִּֽי־ אַתָּ֥ה תִ֝נְחַ֗ל בְּכָל־ הַגּוֹיִֽם׃ ",
        "versenonikud": "קומה אלהים שפטה הארץ כי אתה תנחל בכל הגוים "
    }
]