[
    {
        "bookchapter": "שופטים",
        "chapter": "יז",
        "versechapter": "א",
        "bookseder": "שופטים",
        "seder": "יא",
        "verseseder": "ל",
        "versenikud": "וַֽיְהִי־ אִ֥ישׁ מֵֽהַר־ אֶפְרָ֖יִם וּשְׁמ֥וֹ מִיכָֽיְהוּ׃ ",
        "versenonikud": "ויהי איש מהר אפרים ושמו מיכיהו "
    },
    {
        "bookchapter": "שופטים",
        "chapter": "יז",
        "versechapter": "ב",
        "bookseder": "שופטים",
        "seder": "יא",
        "verseseder": "לא",
        "versenikud": "וַיֹּ֣אמֶר לְאִמּ֡וֹ אֶלֶף֩ וּמֵאָ֨ה הַכֶּ֜סֶף אֲשֶׁ֣ר לֻֽקַּֽח־ לָ֗ךְ ואתי וְאַ֤תְּ אָלִית֙ וְגַם֙ אָמַ֣רְתְּ בְּאָזְנַ֔י הִנֵּֽה־ הַכֶּ֥סֶף אִתִּ֖י אֲנִ֣י לְקַחְתִּ֑יו וַתֹּ֣אמֶר אִמּ֔וֹ בָּר֥וּךְ בְּנִ֖י לַיהוָֽה׃ ",
        "versenonikud": "ויאמר לאמו אלף ומאה הכסף אשר לקח לך ואתי ואת אלית וגם אמרת באזני הנה הכסף אתי אני לקחתיו ותאמר אמו ברוך בני ליהוה "
    },
    {
        "bookchapter": "שופטים",
        "chapter": "יז",
        "versechapter": "ג",
        "bookseder": "שופטים",
        "seder": "יא",
        "verseseder": "לב",
        "versenikud": "וַיָּ֛שֶׁב אֶת־ אֶֽלֶף־ וּמֵאָ֥ה הַכֶּ֖סֶף לְאִמּ֑וֹ וַתֹּ֣אמֶר אִמּ֡וֹ הַקְדֵּ֣שׁ הִקְדַּ֣שְׁתִּי אֶת־ הַכֶּסֶף֩ לַיהוָ֨ה מִיָּדִ֜י לִבְנִ֗י לַֽעֲשׂוֹת֙ פֶּ֣סֶל וּמַסֵּכָ֔ה וְעַתָּ֖ה אֲשִׁיבֶ֥נּוּ לָֽךְ׃ ",
        "versenonikud": "וישב את אלף ומאה הכסף לאמו ותאמר אמו הקדש הקדשתי את הכסף ליהוה מידי לבני לעשות פסל ומסכה ועתה אשיבנו לך "
    },
    {
        "bookchapter": "שופטים",
        "chapter": "יז",
        "versechapter": "ד",
        "bookseder": "שופטים",
        "seder": "יא",
        "verseseder": "לג",
        "versenikud": "וַיָּ֥שֶׁב אֶת־ הַכֶּ֖סֶף לְאִמּ֑וֹ וַתִּקַּ֣ח אִמּוֹ֩ מָאתַ֨יִם כֶּ֜סֶף וַתִּתְּנֵ֣הוּ לַצּוֹרֵ֗ף וַֽיַּעֲשֵׂ֙הוּ֙ פֶּ֣סֶל וּמַסֵּכָ֔ה וַיְהִ֖י בְּבֵ֥ית מִיכָֽיְהוּ׃ ",
        "versenonikud": "וישב את הכסף לאמו ותקח אמו מאתים כסף ותתנהו לצורף ויעשהו פסל ומסכה ויהי בבית מיכיהו "
    },
    {
        "bookchapter": "שופטים",
        "chapter": "יז",
        "versechapter": "ה",
        "bookseder": "שופטים",
        "seder": "יא",
        "verseseder": "לד",
        "versenikud": "וְהָאִ֣ישׁ מִיכָ֔ה ל֖וֹ בֵּ֣ית אֱלֹהִ֑ים וַיַּ֤עַשׂ אֵפוֹד֙ וּתְרָפִ֔ים וַיְמַלֵּ֗א אֶת־ יַ֤ד אַחַד֙ מִבָּנָ֔יו וַיְהִי־ ל֖וֹ לְכֹהֵֽן׃ ",
        "versenonikud": "והאיש מיכה לו בית אלהים ויעש אפוד ותרפים וימלא את יד אחד מבניו ויהי לו לכהן "
    },
    {
        "bookchapter": "שופטים",
        "chapter": "יז",
        "versechapter": "ו",
        "bookseder": "שופטים",
        "seder": "יא",
        "verseseder": "לה",
        "versenikud": "בַּיָּמִ֣ים הָהֵ֔ם אֵ֥ין מֶ֖לֶךְ בְּיִשְׂרָאֵ֑ל אִ֛ישׁ הַיָּשָׁ֥ר בְּעֵינָ֖יו יַעֲשֶֽׂה׃ ",
        "versenonikud": "בימים ההם אין מלך בישראל איש הישר בעיניו יעשה "
    },
    {
        "bookchapter": "שופטים",
        "chapter": "יז",
        "versechapter": "ז",
        "bookseder": "שופטים",
        "seder": "יא",
        "verseseder": "לו",
        "versenikud": "וַיְהִי־ נַ֗עַר מִבֵּ֥ית לֶ֙חֶם֙ יְהוּדָ֔ה מִמִּשְׁפַּ֖חַת יְהוּדָ֑ה וְה֥וּא לֵוִ֖י וְה֥וּא גָֽר־ שָֽׁם׃ ",
        "versenonikud": "ויהי נער מבית לחם יהודה ממשפחת יהודה והוא לוי והוא גר שם "
    },
    {
        "bookchapter": "שופטים",
        "chapter": "יז",
        "versechapter": "ח",
        "bookseder": "שופטים",
        "seder": "יא",
        "verseseder": "לז",
        "versenikud": "וַיֵּ֨לֶךְ הָאִ֜ישׁ מֵהָעִ֗יר מִבֵּ֥ית לֶ֙חֶם֙ יְהוּדָ֔ה לָג֖וּר בַּאֲשֶׁ֣ר יִמְצָ֑א וַיָּבֹ֧א הַר־ אֶפְרַ֛יִם עַד־ בֵּ֥ית מִיכָ֖ה לַעֲשׂ֥וֹת דַּרְכּֽוֹ׃ ",
        "versenonikud": "וילך האיש מהעיר מבית לחם יהודה לגור באשר ימצא ויבא הר אפרים עד בית מיכה לעשות דרכו "
    },
    {
        "bookchapter": "שופטים",
        "chapter": "יז",
        "versechapter": "ט",
        "bookseder": "שופטים",
        "seder": "יא",
        "verseseder": "לח",
        "versenikud": "וַיֹּאמֶר־ ל֥וֹ מִיכָ֖ה מֵאַ֣יִן תָּב֑וֹא וַיֹּ֨אמֶר אֵלָ֜יו לֵוִ֣י אָנֹ֗כִי מִבֵּ֥ית לֶ֙חֶם֙ יְהוּדָ֔ה וְאָנֹכִ֣י הֹלֵ֔ךְ לָג֖וּר בַּאֲשֶׁ֥ר אֶמְצָֽא׃ ",
        "versenonikud": "ויאמר לו מיכה מאין תבוא ויאמר אליו לוי אנכי מבית לחם יהודה ואנכי הלך לגור באשר אמצא "
    },
    {
        "bookchapter": "שופטים",
        "chapter": "יז",
        "versechapter": "י",
        "bookseder": "שופטים",
        "seder": "יא",
        "verseseder": "לט",
        "versenikud": "וַיֹּאמֶר֩ ל֨וֹ מִיכָ֜ה שְׁבָ֣ה עִמָּדִ֗י וֶֽהְיֵה־ לִי֮ לְאָ֣ב וּלְכֹהֵן֒ וְאָנֹכִ֨י אֶֽתֶּן־ לְךָ֜ עֲשֶׂ֤רֶת כֶּ֙סֶף֙ לַיָּמִ֔ים וְעֵ֥רֶךְ בְּגָדִ֖ים וּמִחְיָתֶ֑ךָ וַיֵּ֖לֶךְ הַלֵּוִֽי׃ ",
        "versenonikud": "ויאמר לו מיכה שבה עמדי והיה לי לאב ולכהן ואנכי אתן לך עשרת כסף לימים וערך בגדים ומחיתך וילך הלוי "
    },
    {
        "bookchapter": "שופטים",
        "chapter": "יז",
        "versechapter": "יא",
        "bookseder": "שופטים",
        "seder": "יא",
        "verseseder": "מ",
        "versenikud": "וַיּ֥וֹאֶל הַלֵּוִ֖י לָשֶׁ֣בֶת אֶת־ הָאִ֑ישׁ וַיְהִ֤י הַנַּ֙עַר֙ ל֔וֹ כְּאַחַ֖ד מִבָּנָֽיו׃ ",
        "versenonikud": "ויואל הלוי לשבת את האיש ויהי הנער לו כאחד מבניו "
    },
    {
        "bookchapter": "שופטים",
        "chapter": "יז",
        "versechapter": "יב",
        "bookseder": "שופטים",
        "seder": "יא",
        "verseseder": "מא",
        "versenikud": "וַיְמַלֵּ֤א מִיכָה֙ אֶת־ יַ֣ד הַלֵּוִ֔י וַיְהִי־ ל֥וֹ הַנַּ֖עַר לְכֹהֵ֑ן וַיְהִ֖י בְּבֵ֥ית מִיכָֽה׃ ",
        "versenonikud": "וימלא מיכה את יד הלוי ויהי לו הנער לכהן ויהי בבית מיכה "
    },
    {
        "bookchapter": "שופטים",
        "chapter": "יז",
        "versechapter": "יג",
        "bookseder": "שופטים",
        "seder": "יא",
        "verseseder": "מב",
        "versenikud": "וַיֹּ֣אמֶר מִיכָ֔ה עַתָּ֣ה יָדַ֔עְתִּי כִּֽי־ יֵיטִ֥יב יְהוָ֖ה לִ֑י כִּ֧י הָיָה־ לִ֛י הַלֵּוִ֖י לְכֹהֵֽן׃ ",
        "versenonikud": "ויאמר מיכה עתה ידעתי כי ייטיב יהוה לי כי היה לי הלוי לכהן "
    }
]