[
    {
        "bookchapter": "שופטים",
        "chapter": "יב",
        "versechapter": "א",
        "bookseder": "שופטים",
        "seder": "ט",
        "verseseder": "י",
        "versenikud": "וַיִּצָּעֵק֙ אִ֣ישׁ אֶפְרַ֔יִם וַֽיַּעֲבֹ֖ר צָפ֑וֹנָה וַיֹּאמְר֨וּ לְיִפְתָּ֜ח מַדּ֣וּעַ ׀ עָבַ֣רְתָּ ׀ לְהִלָּחֵ֣ם בִּבְנֵי־ עַמּ֗וֹן וְלָ֙נוּ֙ לֹ֤א קָרָ֙אתָ֙ לָלֶ֣כֶת עִמָּ֔ךְ בֵּיתְךָ֕ נִשְׂרֹ֥ף עָלֶ֖יךָ בָּאֵֽשׁ׃ ",
        "versenonikud": "ויצעק איש אפרים ויעבר צפונה ויאמרו ליפתח מדוע  עברת  להלחם בבני עמון ולנו לא קראת ללכת עמך ביתך נשרף עליך באש "
    },
    {
        "bookchapter": "שופטים",
        "chapter": "יב",
        "versechapter": "ב",
        "bookseder": "שופטים",
        "seder": "ט",
        "verseseder": "יא",
        "versenikud": "וַיֹּ֤אמֶר יִפְתָּח֙ אֲלֵיהֶ֔ם אִ֣ישׁ רִ֗יב הָיִ֛יתִי אֲנִ֛י וְעַמִּ֥י וּבְנֵֽי־ עַמּ֖וֹן מְאֹ֑ד וָאֶזְעַ֣ק אֶתְכֶ֔ם וְלֹֽא־ הוֹשַׁעְתֶּ֥ם אוֹתִ֖י מִיָּדָֽם׃ ",
        "versenonikud": "ויאמר יפתח אליהם איש ריב הייתי אני ועמי ובני עמון מאד ואזעק אתכם ולא הושעתם אותי מידם "
    },
    {
        "bookchapter": "שופטים",
        "chapter": "יב",
        "versechapter": "ג",
        "bookseder": "שופטים",
        "seder": "ט",
        "verseseder": "יב",
        "versenikud": "וָֽאֶרְאֶ֞ה כִּֽי־ אֵינְךָ֣ מוֹשִׁ֗יע וָאָשִׂ֨ימָה נַפְשִׁ֤י בְכַפִּי֙ וָֽאֶעְבְּרָה֙ אֶל־ בְּנֵ֣י עַמּ֔וֹן וַיִּתְּנֵ֥ם יְהוָ֖ה בְּיָדִ֑י וְלָמָ֞ה עֲלִיתֶ֥ם אֵלַ֛י הַיּ֥וֹם הַזֶּ֖ה לְהִלָּ֥חֶם בִּֽי׃ ",
        "versenonikud": "ואראה כי אינך מושיע ואשימה נפשי בכפי ואעברה אל בני עמון ויתנם יהוה בידי ולמה עליתם אלי היום הזה להלחם בי "
    },
    {
        "bookchapter": "שופטים",
        "chapter": "יב",
        "versechapter": "ד",
        "bookseder": "שופטים",
        "seder": "ט",
        "verseseder": "יג",
        "versenikud": "וַיִּקְבֹּ֤ץ יִפְתָּח֙ אֶת־ כָּל־ אַנְשֵׁ֣י גִלְעָ֔ד וַיִּלָּ֖חֶם אֶת־ אֶפְרָ֑יִם וַיַּכּוּ֩ אַנְשֵׁ֨י גִלְעָ֜ד אֶת־ אֶפְרַ֗יִם כִּ֤י אָמְרוּ֙ פְּלִיטֵ֤י אֶפְרַ֙יִם֙ אַתֶּ֔ם גִּלְעָ֕ד בְּת֥וֹךְ אֶפְרַ֖יִם בְּת֥וֹךְ מְנַשֶּֽׁה׃ ",
        "versenonikud": "ויקבץ יפתח את כל אנשי גלעד וילחם את אפרים ויכו אנשי גלעד את אפרים כי אמרו פליטי אפרים אתם גלעד בתוך אפרים בתוך מנשה "
    },
    {
        "bookchapter": "שופטים",
        "chapter": "יב",
        "versechapter": "ה",
        "bookseder": "שופטים",
        "seder": "ט",
        "verseseder": "יד",
        "versenikud": "וַיִּלְכֹּ֥ד גִּלְעָ֛ד אֶֽת־ מַעְבְּר֥וֹת הַיַּרְדֵּ֖ן לְאֶפְרָ֑יִם וְֽ֠הָיָה כִּ֣י יֹאמְר֞וּ פְּלִיטֵ֤י אֶפְרַ֙יִם֙ אֶעֱבֹ֔רָה וַיֹּ֨אמְרוּ ל֧וֹ אַנְשֵֽׁי־ גִלְעָ֛ד הַֽאֶפְרָתִ֥י אַ֖תָּה וַיֹּ֥אמֶֽר ׀ לֹֽא׃ ",
        "versenonikud": "וילכד גלעד את מעברות הירדן לאפרים והיה כי יאמרו פליטי אפרים אעברה ויאמרו לו אנשי גלעד האפרתי אתה ויאמר  לא "
    },
    {
        "bookchapter": "שופטים",
        "chapter": "יב",
        "versechapter": "ו",
        "bookseder": "שופטים",
        "seder": "ט",
        "verseseder": "טו",
        "versenikud": "וַיֹּ֣אמְרוּ לוֹ֩ אֱמָר־ נָ֨א שִׁבֹּ֜לֶת וַיֹּ֣אמֶר סִבֹּ֗לֶת וְלֹ֤א יָכִין֙ לְדַבֵּ֣ר כֵּ֔ן וַיֹּאחֲז֣וּ אוֹת֔וֹ וַיִּשְׁחָט֖וּהוּ אֶל־ מַעְבְּר֣וֹת הַיַּרְדֵּ֑ן וַיִּפֹּ֞ל בָּעֵ֤ת הַהִיא֙ מֵֽאֶפְרַ֔יִם אַרְבָּעִ֥ים וּשְׁנַ֖יִם אָֽלֶף׃ ",
        "versenonikud": "ויאמרו לו אמר נא שבלת ויאמר סבלת ולא יכין לדבר כן ויאחזו אותו וישחטוהו אל מעברות הירדן ויפל בעת ההיא מאפרים ארבעים ושנים אלף "
    },
    {
        "bookchapter": "שופטים",
        "chapter": "יב",
        "versechapter": "ז",
        "bookseder": "שופטים",
        "seder": "ט",
        "verseseder": "טז",
        "versenikud": "וַיִּשְׁפֹּ֥ט יִפְתָּ֛ח אֶת־ יִשְׂרָאֵ֖ל שֵׁ֣שׁ שָׁנִ֑ים וַיָּ֗מָת יִפְתָּח֙ הַגִּלְעָדִ֔י וַיִּקָּבֵ֖ר בְּעָרֵ֥י גִלְעָֽד׃ ",
        "versenonikud": "וישפט יפתח את ישראל שש שנים וימת יפתח הגלעדי ויקבר בערי גלעד "
    },
    {
        "bookchapter": "שופטים",
        "chapter": "יב",
        "versechapter": "ח",
        "bookseder": "שופטים",
        "seder": "ט",
        "verseseder": "יז",
        "versenikud": "וַיִּשְׁפֹּ֤ט אַֽחֲרָיו֙ אֶת־ יִשְׂרָאֵ֔ל אִבְצָ֖ן מִבֵּ֥ית לָֽחֶם׃ ",
        "versenonikud": "וישפט אחריו את ישראל אבצן מבית לחם "
    },
    {
        "bookchapter": "שופטים",
        "chapter": "יב",
        "versechapter": "ט",
        "bookseder": "שופטים",
        "seder": "ט",
        "verseseder": "יח",
        "versenikud": "וַיְהִי־ ל֞וֹ שְׁלֹשִׁ֣ים בָּנִ֗ים וּשְׁלֹשִׁ֤ים בָּנוֹת֙ שִׁלַּ֣ח הַח֔וּצָה וּשְׁלֹשִׁ֣ים בָּנ֔וֹת הֵבִ֥יא לְבָנָ֖יו מִן־ הַח֑וּץ וַיִּשְׁפֹּ֥ט אֶת־ יִשְׂרָאֵ֖ל שֶׁ֥בַע שָׁנִֽים׃ ",
        "versenonikud": "ויהי לו שלשים בנים ושלשים בנות שלח החוצה ושלשים בנות הביא לבניו מן החוץ וישפט את ישראל שבע שנים "
    },
    {
        "bookchapter": "שופטים",
        "chapter": "יב",
        "versechapter": "י",
        "bookseder": "שופטים",
        "seder": "ט",
        "verseseder": "יט",
        "versenikud": "וַיָּ֣מָת אִבְצָ֔ן וַיִּקָּבֵ֖ר בְּבֵ֥ית לָֽחֶם׃ ",
        "versenonikud": "וימת אבצן ויקבר בבית לחם "
    },
    {
        "bookchapter": "שופטים",
        "chapter": "יב",
        "versechapter": "יא",
        "bookseder": "שופטים",
        "seder": "ט",
        "verseseder": "כ",
        "versenikud": "וַיִּשְׁפֹּ֤ט אַֽחֲרָיו֙ אֶת־ יִשְׂרָאֵ֔ל אֵיל֖וֹן הַזְּבֽוּלֹנִ֑י וַיִּשְׁפֹּ֥ט אֶת־ יִשְׂרָאֵ֖ל עֶ֥שֶׂר שָׁנִֽים׃ ",
        "versenonikud": "וישפט אחריו את ישראל אילון הזבולני וישפט את ישראל עשר שנים "
    },
    {
        "bookchapter": "שופטים",
        "chapter": "יב",
        "versechapter": "יב",
        "bookseder": "שופטים",
        "seder": "ט",
        "verseseder": "כא",
        "versenikud": "וַיָּ֖מָת אֵל֣וֹן הַזְּבֽוּלֹנִ֑י וַיִּקָּבֵ֥ר בְּאַיָּל֖וֹן בְּאֶ֥רֶץ זְבוּלֻֽן׃ ",
        "versenonikud": "וימת אלון הזבולני ויקבר באילון בארץ זבולן "
    },
    {
        "bookchapter": "שופטים",
        "chapter": "יב",
        "versechapter": "יג",
        "bookseder": "שופטים",
        "seder": "ט",
        "verseseder": "כב",
        "versenikud": "וַיִּשְׁפֹּ֥ט אַחֲרָ֖יו אֶת־ יִשְׂרָאֵ֑ל עַבְדּ֥וֹן בֶּן־ הִלֵּ֖ל הַפִּרְעָתוֹנִֽי׃ ",
        "versenonikud": "וישפט אחריו את ישראל עבדון בן הלל הפרעתוני "
    },
    {
        "bookchapter": "שופטים",
        "chapter": "יב",
        "versechapter": "יד",
        "bookseder": "שופטים",
        "seder": "ט",
        "verseseder": "כג",
        "versenikud": "וַיְהִי־ ל֞וֹ אַרְבָּעִ֣ים בָּנִ֗ים וּשְׁלֹשִׁים֙ בְּנֵ֣י בָנִ֔ים רֹכְבִ֖ים עַל־ שִׁבְעִ֣ים עֲיָרִ֑ם וַיִּשְׁפֹּ֥ט אֶת־ יִשְׂרָאֵ֖ל שְׁמֹנֶ֥ה שָׁנִֽים׃ ",
        "versenonikud": "ויהי לו ארבעים בנים ושלשים בני בנים רכבים על שבעים עירם וישפט את ישראל שמנה שנים "
    },
    {
        "bookchapter": "שופטים",
        "chapter": "יב",
        "versechapter": "טו",
        "bookseder": "שופטים",
        "seder": "ט",
        "verseseder": "כד",
        "versenikud": "וַיָּ֛מָת עַבְדּ֥וֹן בֶּן־ הִלֵּ֖ל הַפִּרְעָתוֹנִ֑י וַיִּקָּבֵ֤ר בְּפִרְעָתוֹן֙ בְּאֶ֣רֶץ אֶפְרַ֔יִם בְּהַ֖ר הָעֲמָלֵקִֽי׃ ",
        "versenonikud": "וימת עבדון בן הלל הפרעתוני ויקבר בפרעתון בארץ אפרים בהר העמלקי "
    }
]