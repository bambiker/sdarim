[
    {
        "bookchapter": "זכריה",
        "chapter": "ו",
        "versechapter": "יד",
        "bookseder": "תרי עשר",
        "seder": "יח",
        "verseseder": "א",
        "versenikud": "וְהָעֲטָרֹ֗ת תִּֽהְיֶה֙ לְחֵ֙לֶם֙ וּלְטוֹבִיָּ֣ה וְלִידַֽעְיָ֔ה וּלְחֵ֖ן בֶּן־ צְפַנְיָ֑ה לְזִכָּר֖וֹן בְּהֵיכַ֥ל יְהוָֽה׃ ",
        "versenonikud": "והעטרת תהיה לחלם ולטוביה ולידעיה ולחן בן צפניה לזכרון בהיכל יהוה "
    },
    {
        "bookchapter": "זכריה",
        "chapter": "ו",
        "versechapter": "טו",
        "bookseder": "תרי עשר",
        "seder": "יח",
        "verseseder": "ב",
        "versenikud": "וּרְחוֹקִ֣ים ׀ יָבֹ֗אוּ וּבָנוּ֙ בְּהֵיכַ֣ל יְהוָ֔ה וִידַעְתֶּ֕ם כִּֽי־ יְהוָ֥ה צְבָא֖וֹת שְׁלָחַ֣נִי אֲלֵיכֶ֑ם וְהָיָה֙ אִם־ שָׁמ֣וֹעַ תִּשְׁמְע֔וּן בְּק֖וֹל יְהוָ֥ה אֱלֹהֵיכֶֽם׃ ",
        "versenonikud": "ורחוקים  יבאו ובנו בהיכל יהוה וידעתם כי יהוה צבאות שלחני אליכם והיה אם שמוע תשמעון בקול יהוה אלהיכם "
    },
    {
        "bookchapter": "זכריה",
        "chapter": "ז",
        "versechapter": "א",
        "bookseder": "תרי עשר",
        "seder": "יח",
        "verseseder": "ג",
        "versenikud": "וַֽיְהִי֙ בִּשְׁנַ֣ת אַרְבַּ֔ע לְדָרְיָ֖וֶשׁ הַמֶּ֑לֶךְ הָיָ֨ה דְבַר־ יְהוָ֜ה אֶל־ זְכַרְיָ֗ה בְּאַרְבָּעָ֛ה לַחֹ֥דֶשׁ הַתְּשִׁעִ֖י בְּכִסְלֵֽו׃ ",
        "versenonikud": "ויהי בשנת ארבע לדריוש המלך היה דבר יהוה אל זכריה בארבעה לחדש התשעי בכסלו "
    },
    {
        "bookchapter": "זכריה",
        "chapter": "ז",
        "versechapter": "ב",
        "bookseder": "תרי עשר",
        "seder": "יח",
        "verseseder": "ד",
        "versenikud": "וַיִּשְׁלַח֙ בֵּֽית־ אֵ֔ל שַׂר־ אֶ֕צֶר וְרֶ֥גֶם מֶ֖לֶךְ וַֽאֲנָשָׁ֑יו לְחַלּ֖וֹת אֶת־ פְּנֵ֥י יְהוָֽה׃ ",
        "versenonikud": "וישלח בית אל שר אצר ורגם מלך ואנשיו לחלות את פני יהוה "
    },
    {
        "bookchapter": "זכריה",
        "chapter": "ז",
        "versechapter": "ג",
        "bookseder": "תרי עשר",
        "seder": "יח",
        "verseseder": "ה",
        "versenikud": "לֵאמֹ֗ר אֶל־ הַכֹּֽהֲנִים֙ אֲשֶׁר֙ לְבֵית־ יְהוָ֣ה צְבָא֔וֹת וְאֶל־ הַנְּבִיאִ֖ים לֵאמֹ֑ר הַֽאֶבְכֶּה֙ בַּחֹ֣דֶשׁ הַחֲמִשִׁ֔י הִנָּזֵ֕ר כַּאֲשֶׁ֣ר עָשִׂ֔יתִי זֶ֖ה כַּמֶּ֥ה שָׁנִֽים׃ ",
        "versenonikud": "לאמר אל הכהנים אשר לבית יהוה צבאות ואל הנביאים לאמר האבכה בחדש החמשי הנזר כאשר עשיתי זה כמה שנים "
    },
    {
        "bookchapter": "זכריה",
        "chapter": "ז",
        "versechapter": "ד",
        "bookseder": "תרי עשר",
        "seder": "יח",
        "verseseder": "ו",
        "versenikud": "וַיְהִ֛י דְּבַר־ יְהוָ֥ה צְבָא֖וֹת אֵלַ֥י לֵאמֹֽר׃ ",
        "versenonikud": "ויהי דבר יהוה צבאות אלי לאמר "
    },
    {
        "bookchapter": "זכריה",
        "chapter": "ז",
        "versechapter": "ה",
        "bookseder": "תרי עשר",
        "seder": "יח",
        "verseseder": "ז",
        "versenikud": "אֱמֹר֙ אֶל־ כָּל־ עַ֣ם הָאָ֔רֶץ וְאֶל־ הַכֹּהֲנִ֖ים לֵאמֹ֑ר כִּֽי־ צַמְתֶּ֨ם וְסָפ֜וֹד בַּחֲמִישִׁ֣י וּבַשְּׁבִיעִ֗י וְזֶה֙ שִׁבְעִ֣ים שָׁנָ֔ה הֲצ֥וֹם צַמְתֻּ֖נִי אָֽנִי׃ ",
        "versenonikud": "אמר אל כל עם הארץ ואל הכהנים לאמר כי צמתם וספוד בחמישי ובשביעי וזה שבעים שנה הצום צמתני אני "
    },
    {
        "bookchapter": "זכריה",
        "chapter": "ז",
        "versechapter": "ו",
        "bookseder": "תרי עשר",
        "seder": "יח",
        "verseseder": "ח",
        "versenikud": "וְכִ֥י תֹאכְל֖וּ וְכִ֣י תִשְׁתּ֑וּ הֲל֤וֹא אַתֶּם֙ הָאֹ֣כְלִ֔ים וְאַתֶּ֖ם הַשֹּׁתִֽים׃ ",
        "versenonikud": "וכי תאכלו וכי תשתו הלוא אתם האכלים ואתם השתים "
    },
    {
        "bookchapter": "זכריה",
        "chapter": "ז",
        "versechapter": "ז",
        "bookseder": "תרי עשר",
        "seder": "יח",
        "verseseder": "ט",
        "versenikud": "הֲל֣וֹא אֶת־ הַדְּבָרִ֗ים אֲשֶׁ֨ר קָרָ֤א יְהוָה֙ בְּיַד֙ הַנְּבִיאִ֣ים הָרִֽאשֹׁנִ֔ים בִּהְי֤וֹת יְרוּשָׁלִַ֙ם֙ יֹשֶׁ֣בֶת וּשְׁלֵוָ֔ה וְעָרֶ֖יהָ סְבִיבֹתֶ֑יהָ וְהַנֶּ֥גֶב וְהַשְּׁפֵלָ֖ה יֹשֵֽׁב׃ ",
        "versenonikud": "הלוא את הדברים אשר קרא יהוה ביד הנביאים הראשנים בהיות ירושלם ישבת ושלוה ועריה סביבתיה והנגב והשפלה ישב "
    },
    {
        "bookchapter": "זכריה",
        "chapter": "ז",
        "versechapter": "ח",
        "bookseder": "תרי עשר",
        "seder": "יח",
        "verseseder": "י",
        "versenikud": "וַֽיְהִי֙ דְּבַר־ יְהוָ֔ה אֶל־ זְכַרְיָ֖ה לֵאמֹֽר׃ ",
        "versenonikud": "ויהי דבר יהוה אל זכריה לאמר "
    },
    {
        "bookchapter": "זכריה",
        "chapter": "ז",
        "versechapter": "ט",
        "bookseder": "תרי עשר",
        "seder": "יח",
        "verseseder": "יא",
        "versenikud": "כֹּ֥ה אָמַ֛ר יְהוָ֥ה צְבָא֖וֹת לֵאמֹ֑ר מִשְׁפַּ֤ט אֱמֶת֙ שְׁפֹ֔טוּ וְחֶ֣סֶד וְרַֽחֲמִ֔ים עֲשׂ֖וּ אִ֥ישׁ אֶת־ אָחִֽיו׃ ",
        "versenonikud": "כה אמר יהוה צבאות לאמר משפט אמת שפטו וחסד ורחמים עשו איש את אחיו "
    },
    {
        "bookchapter": "זכריה",
        "chapter": "ז",
        "versechapter": "י",
        "bookseder": "תרי עשר",
        "seder": "יח",
        "verseseder": "יב",
        "versenikud": "וְאַלְמָנָ֧ה וְיָת֛וֹם גֵּ֥ר וְעָנִ֖י אַֽל־ תַּעֲשֹׁ֑קוּ וְרָעַת֙ אִ֣ישׁ אָחִ֔יו אַֽל־ תַּחְשְׁב֖וּ בִּלְבַבְכֶֽם׃ ",
        "versenonikud": "ואלמנה ויתום גר ועני אל תעשקו ורעת איש אחיו אל תחשבו בלבבכם "
    },
    {
        "bookchapter": "זכריה",
        "chapter": "ז",
        "versechapter": "יא",
        "bookseder": "תרי עשר",
        "seder": "יח",
        "verseseder": "יג",
        "versenikud": "וַיְמָאֲנ֣וּ לְהַקְשִׁ֔יב וַיִּתְּנ֥וּ כָתֵ֖ף סֹרָ֑רֶת וְאָזְנֵיהֶ֖ם הִכְבִּ֥ידוּ מִשְּׁמֽוֹעַ׃ ",
        "versenonikud": "וימאנו להקשיב ויתנו כתף סררת ואזניהם הכבידו משמוע "
    },
    {
        "bookchapter": "זכריה",
        "chapter": "ז",
        "versechapter": "יב",
        "bookseder": "תרי עשר",
        "seder": "יח",
        "verseseder": "יד",
        "versenikud": "וְלִבָּ֞ם שָׂ֣מוּ שָׁמִ֗יר מִ֠שְּׁמוֹעַ אֶת־ הַתּוֹרָ֤ה וְאֶת־ הַדְּבָרִים֙ אֲשֶׁ֨ר שָׁלַ֜ח יְהוָ֤ה צְבָאוֹת֙ בְּרוּח֔וֹ בְּיַ֖ד הַנְּבִיאִ֣ים הָרִֽאשֹׁנִ֑ים וַֽיְהִי֙ קֶ֣צֶף גָּד֔וֹל מֵאֵ֖ת יְהוָ֥ה צְבָאֽוֹת׃ ",
        "versenonikud": "ולבם שמו שמיר משמוע את התורה ואת הדברים אשר שלח יהוה צבאות ברוחו ביד הנביאים הראשנים ויהי קצף גדול מאת יהוה צבאות "
    },
    {
        "bookchapter": "זכריה",
        "chapter": "ז",
        "versechapter": "יג",
        "bookseder": "תרי עשר",
        "seder": "יח",
        "verseseder": "טו",
        "versenikud": "וַיְהִ֥י כַאֲשֶׁר־ קָרָ֖א וְלֹ֣א שָׁמֵ֑עוּ כֵּ֤ן יִקְרְאוּ֙ וְלֹ֣א אֶשְׁמָ֔ע אָמַ֖ר יְהוָ֥ה צְבָאֽוֹת׃ ",
        "versenonikud": "ויהי כאשר קרא ולא שמעו כן יקראו ולא אשמע אמר יהוה צבאות "
    },
    {
        "bookchapter": "זכריה",
        "chapter": "ז",
        "versechapter": "יד",
        "bookseder": "תרי עשר",
        "seder": "יח",
        "verseseder": "טז",
        "versenikud": "וְאֵ֣סָעֲרֵ֗ם עַ֤ל כָּל־ הַגּוֹיִם֙ אֲשֶׁ֣ר לֹֽא־ יְדָע֔וּם וְהָאָ֙רֶץ֙ נָשַׁ֣מָּה אַֽחֲרֵיהֶ֔ם מֵֽעֹבֵ֖ר וּמִשָּׁ֑ב וַיָּשִׂ֥ימוּ אֶֽרֶץ־ חֶמְדָּ֖ה לְשַׁמָּֽה׃ ",
        "versenonikud": "ואסערם על כל הגוים אשר לא ידעום והארץ נשמה אחריהם מעבר ומשב וישימו ארץ חמדה לשמה "
    },
    {
        "bookchapter": "זכריה",
        "chapter": "ח",
        "versechapter": "א",
        "bookseder": "תרי עשר",
        "seder": "יח",
        "verseseder": "יז",
        "versenikud": "וַיְהִ֛י דְּבַר־ יְהוָ֥ה צְבָא֖וֹת לֵאמֹֽר׃ ",
        "versenonikud": "ויהי דבר יהוה צבאות לאמר "
    },
    {
        "bookchapter": "זכריה",
        "chapter": "ח",
        "versechapter": "ב",
        "bookseder": "תרי עשר",
        "seder": "יח",
        "verseseder": "יח",
        "versenikud": "כֹּ֤ה אָמַר֙ יְהוָ֣ה צְבָא֔וֹת קִנֵּ֥אתִי לְצִיּ֖וֹן קִנְאָ֣ה גְדוֹלָ֑ה וְחֵמָ֥ה גְדוֹלָ֖ה קִנֵּ֥אתִי לָֽהּ׃ ",
        "versenonikud": "כה אמר יהוה צבאות קנאתי לציון קנאה גדולה וחמה גדולה קנאתי לה "
    },
    {
        "bookchapter": "זכריה",
        "chapter": "ח",
        "versechapter": "ג",
        "bookseder": "תרי עשר",
        "seder": "יח",
        "verseseder": "יט",
        "versenikud": "כֹּ֚ה אָמַ֣ר יְהוָ֔ה שַׁ֚בְתִּי אֶל־ צִיּ֔וֹן וְשָׁכַנְתִּ֖י בְּת֣וֹךְ יְרֽוּשָׁלִָ֑ם וְנִקְרְאָ֤ה יְרוּשָׁלִַ֙ם֙ עִ֣יר־ הָֽאֱמֶ֔ת וְהַר־ יְהוָ֥ה צְבָא֖וֹת הַ֥ר הַקֹּֽדֶשׁ׃ ",
        "versenonikud": "כה אמר יהוה שבתי אל ציון ושכנתי בתוך ירושלם ונקראה ירושלם עיר האמת והר יהוה צבאות הר הקדש "
    },
    {
        "bookchapter": "זכריה",
        "chapter": "ח",
        "versechapter": "ד",
        "bookseder": "תרי עשר",
        "seder": "יח",
        "verseseder": "כ",
        "versenikud": "כֹּ֤ה אָמַר֙ יְהוָ֣ה צְבָא֔וֹת עֹ֤ד יֵֽשְׁבוּ֙ זְקֵנִ֣ים וּזְקֵנ֔וֹת בִּרְחֹב֖וֹת יְרוּשָׁלִָ֑ם וְאִ֧ישׁ מִשְׁעַנְתּ֛וֹ בְּיָד֖וֹ מֵרֹ֥ב יָמִֽים׃ ",
        "versenonikud": "כה אמר יהוה צבאות עד ישבו זקנים וזקנות ברחבות ירושלם ואיש משענתו בידו מרב ימים "
    },
    {
        "bookchapter": "זכריה",
        "chapter": "ח",
        "versechapter": "ה",
        "bookseder": "תרי עשר",
        "seder": "יח",
        "verseseder": "כא",
        "versenikud": "וּרְחֹב֤וֹת הָעִיר֙ יִמָּ֣לְא֔וּ יְלָדִ֖ים וִֽילָד֑וֹת מְשַׂחֲקִ֖ים בִּרְחֹֽבֹתֶֽיהָ׃ ",
        "versenonikud": "ורחבות העיר ימלאו ילדים וילדות משחקים ברחבתיה "
    },
    {
        "bookchapter": "זכריה",
        "chapter": "ח",
        "versechapter": "ו",
        "bookseder": "תרי עשר",
        "seder": "יח",
        "verseseder": "כב",
        "versenikud": "כֹּ֤ה אָמַר֙ יְהוָ֣ה צְבָא֔וֹת כִּ֣י יִפָּלֵ֗א בְּעֵינֵי֙ שְׁאֵרִית֙ הָעָ֣ם הַזֶּ֔ה בַּיָּמִ֖ים הָהֵ֑ם גַּם־ בְּעֵינַי֙ יִפָּלֵ֔א נְאֻ֖ם יְהוָ֥ה צְבָאֽוֹת׃ ",
        "versenonikud": "כה אמר יהוה צבאות כי יפלא בעיני שארית העם הזה בימים ההם גם בעיני יפלא נאם יהוה צבאות "
    },
    {
        "bookchapter": "זכריה",
        "chapter": "ח",
        "versechapter": "ז",
        "bookseder": "תרי עשר",
        "seder": "יח",
        "verseseder": "כג",
        "versenikud": "כֹּ֤ה אָמַר֙ יְהוָ֣ה צְבָא֔וֹת הִנְנִ֥י מוֹשִׁ֛יעַ אֶת־ עַמִּ֖י מֵאֶ֣רֶץ מִזְרָ֑ח וּמֵאֶ֖רֶץ מְב֥וֹא הַשָּֽׁמֶשׁ׃ ",
        "versenonikud": "כה אמר יהוה צבאות הנני מושיע את עמי מארץ מזרח ומארץ מבוא השמש "
    },
    {
        "bookchapter": "זכריה",
        "chapter": "ח",
        "versechapter": "ח",
        "bookseder": "תרי עשר",
        "seder": "יח",
        "verseseder": "כד",
        "versenikud": "וְהֵבֵאתִ֣י אֹתָ֔ם וְשָׁכְנ֖וּ בְּת֣וֹךְ יְרוּשָׁלִָ֑ם וְהָיוּ־ לִ֣י לְעָ֗ם וַֽאֲנִי֙ אֶהְיֶ֤ה לָהֶם֙ לֵֽאלֹהִ֔ים בֶּאֱמֶ֖ת וּבִצְדָקָֽה׃ ",
        "versenonikud": "והבאתי אתם ושכנו בתוך ירושלם והיו לי לעם ואני אהיה להם לאלהים באמת ובצדקה "
    },
    {
        "bookchapter": "זכריה",
        "chapter": "ח",
        "versechapter": "ט",
        "bookseder": "תרי עשר",
        "seder": "יח",
        "verseseder": "כה",
        "versenikud": "כֹּֽה־ אָמַר֮ יְהוָ֣ה צְבָאוֹת֒ תֶּחֱזַ֣קְנָה יְדֵיכֶ֔ם הַשֹּֽׁמְעִים֙ בַּיָּמִ֣ים הָאֵ֔לֶּה אֵ֖ת הַדְּבָרִ֣ים הָאֵ֑לֶּה מִפִּי֙ הַנְּבִיאִ֔ים אֲ֠שֶׁר בְּי֞וֹם יֻסַּ֨ד בֵּית־ יְהוָ֧ה צְבָא֛וֹת הַהֵיכָ֖ל לְהִבָּנֽוֹת׃ ",
        "versenonikud": "כה אמר יהוה צבאות תחזקנה ידיכם השמעים בימים האלה את הדברים האלה מפי הנביאים אשר ביום יסד בית יהוה צבאות ההיכל להבנות "
    },
    {
        "bookchapter": "זכריה",
        "chapter": "ח",
        "versechapter": "י",
        "bookseder": "תרי עשר",
        "seder": "יח",
        "verseseder": "כו",
        "versenikud": "כִּ֗י לִפְנֵי֙ הַיָּמִ֣ים הָהֵ֔ם שְׂכַ֤ר הָֽאָדָם֙ לֹ֣א נִֽהְיָ֔ה וּשְׂכַ֥ר הַבְּהֵמָ֖ה אֵינֶ֑נָּה וְלַיּוֹצֵ֨א וְלַבָּ֤א אֵין־ שָׁלוֹם֙ מִן־ הַצָּ֔ר וַאֲשַׁלַּ֥ח אֶת־ כָּל־ הָאָדָ֖ם אִ֥ישׁ בְּרֵעֵֽהוּ׃ ",
        "versenonikud": "כי לפני הימים ההם שכר האדם לא נהיה ושכר הבהמה איננה וליוצא ולבא אין שלום מן הצר ואשלח את כל האדם איש ברעהו "
    },
    {
        "bookchapter": "זכריה",
        "chapter": "ח",
        "versechapter": "יא",
        "bookseder": "תרי עשר",
        "seder": "יח",
        "verseseder": "כז",
        "versenikud": "וְעַתָּ֗ה לֹ֣א כַיָּמִ֤ים הָרִֽאשֹׁנִים֙ אֲנִ֔י לִשְׁאֵרִ֖ית הָעָ֣ם הַזֶּ֑ה נְאֻ֖ם יְהוָ֥ה צְבָאֽוֹת׃ ",
        "versenonikud": "ועתה לא כימים הראשנים אני לשארית העם הזה נאם יהוה צבאות "
    },
    {
        "bookchapter": "זכריה",
        "chapter": "ח",
        "versechapter": "יב",
        "bookseder": "תרי עשר",
        "seder": "יח",
        "verseseder": "כח",
        "versenikud": "כִּֽי־ זֶ֣רַע הַשָּׁל֗וֹם הַגֶּ֜פֶן תִּתֵּ֤ן פִּרְיָהּ֙ וְהָאָ֙רֶץ֙ תִּתֵּ֣ן אֶת־ יְבוּלָ֔הּ וְהַשָּׁמַ֖יִם יִתְּנ֣וּ טַלָּ֑ם וְהִנְחַלְתִּ֗י אֶת־ שְׁאֵרִ֛ית הָעָ֥ם הַזֶּ֖ה אֶת־ כָּל־ אֵֽלֶּה׃ ",
        "versenonikud": "כי זרע השלום הגפן תתן פריה והארץ תתן את יבולה והשמים יתנו טלם והנחלתי את שארית העם הזה את כל אלה "
    },
    {
        "bookchapter": "זכריה",
        "chapter": "ח",
        "versechapter": "יג",
        "bookseder": "תרי עשר",
        "seder": "יח",
        "verseseder": "כט",
        "versenikud": "וְהָיָ֡ה כַּאֲשֶׁר֩ הֱיִיתֶ֨ם קְלָלָ֜ה בַּגּוֹיִ֗ם בֵּ֤ית יְהוּדָה֙ וּבֵ֣ית יִשְׂרָאֵ֔ל כֵּ֚ן אוֹשִׁ֣יעַ אֶתְכֶ֔ם וִהְיִיתֶ֖ם בְּרָכָ֑ה אַל־ תִּירָ֖אוּ תֶּחֱזַ֥קְנָה יְדֵיכֶֽם׃ ",
        "versenonikud": "והיה כאשר הייתם קללה בגוים בית יהודה ובית ישראל כן אושיע אתכם והייתם ברכה אל תיראו תחזקנה ידיכם "
    },
    {
        "bookchapter": "זכריה",
        "chapter": "ח",
        "versechapter": "יד",
        "bookseder": "תרי עשר",
        "seder": "יח",
        "verseseder": "ל",
        "versenikud": "כִּ֣י כֹ֣ה אָמַר֮ יְהוָ֣ה צְבָאוֹת֒ כַּאֲשֶׁ֨ר זָמַמְ֜תִּי לְהָרַ֣ע לָכֶ֗ם בְּהַקְצִ֤יף אֲבֹֽתֵיכֶם֙ אֹתִ֔י אָמַ֖ר יְהוָ֣ה צְבָא֑וֹת וְלֹ֖א נִחָֽמְתִּי׃ ",
        "versenonikud": "כי כה אמר יהוה צבאות כאשר זממתי להרע לכם בהקציף אבתיכם אתי אמר יהוה צבאות ולא נחמתי "
    },
    {
        "bookchapter": "זכריה",
        "chapter": "ח",
        "versechapter": "טו",
        "bookseder": "תרי עשר",
        "seder": "יח",
        "verseseder": "לא",
        "versenikud": "כֵּ֣ן שַׁ֤בְתִּי זָמַ֙מְתִּי֙ בַּיָּמִ֣ים הָאֵ֔לֶּה לְהֵיטִ֥יב אֶת־ יְרוּשָׁלִַ֖ם וְאֶת־ בֵּ֣ית יְהוּדָ֑ה אַל־ תִּירָֽאוּ׃ ",
        "versenonikud": "כן שבתי זממתי בימים האלה להיטיב את ירושלם ואת בית יהודה אל תיראו "
    },
    {
        "bookchapter": "זכריה",
        "chapter": "ח",
        "versechapter": "טז",
        "bookseder": "תרי עשר",
        "seder": "יח",
        "verseseder": "לב",
        "versenikud": "אֵ֥לֶּה הַדְּבָרִ֖ים אֲשֶׁ֣ר תַּֽעֲשׂ֑וּ דַּבְּר֤וּ אֱמֶת֙ אִ֣ישׁ אֶת־ רֵעֵ֔הוּ אֱמֶת֙ וּמִשְׁפַּ֣ט שָׁל֔וֹם שִׁפְט֖וּ בְּשַׁעֲרֵיכֶֽם׃ ",
        "versenonikud": "אלה הדברים אשר תעשו דברו אמת איש את רעהו אמת ומשפט שלום שפטו בשעריכם "
    },
    {
        "bookchapter": "זכריה",
        "chapter": "ח",
        "versechapter": "יז",
        "bookseder": "תרי עשר",
        "seder": "יח",
        "verseseder": "לג",
        "versenikud": "וְאִ֣ישׁ ׀ אֶת־ רָעַ֣ת רֵעֵ֗הוּ אַֽל־ תַּחְשְׁבוּ֙ בִּלְבַבְכֶ֔ם וּשְׁבֻ֥עַת שֶׁ֖קֶר אַֽל־ תֶּאֱהָ֑בוּ כִּ֧י אֶת־ כָּל־ אֵ֛לֶּה אֲשֶׁ֥ר שָׂנֵ֖אתִי נְאֻם־ יְהוָֽה׃ ",
        "versenonikud": "ואיש  את רעת רעהו אל תחשבו בלבבכם ושבעת שקר אל תאהבו כי את כל אלה אשר שנאתי נאם יהוה "
    },
    {
        "bookchapter": "זכריה",
        "chapter": "ח",
        "versechapter": "יח",
        "bookseder": "תרי עשר",
        "seder": "יח",
        "verseseder": "לד",
        "versenikud": "וַיְהִ֛י דְּבַר־ יְהוָ֥ה צְבָא֖וֹת אֵלַ֥י לֵאמֹֽר׃ ",
        "versenonikud": "ויהי דבר יהוה צבאות אלי לאמר "
    },
    {
        "bookchapter": "זכריה",
        "chapter": "ח",
        "versechapter": "יט",
        "bookseder": "תרי עשר",
        "seder": "יח",
        "verseseder": "לה",
        "versenikud": "כֹּֽה־ אָמַ֞ר יְהוָ֣ה צְבָא֗וֹת צ֣וֹם הָרְבִיעִ֡י וְצ֣וֹם הַחֲמִישִׁי֩ וְצ֨וֹם הַשְּׁבִיעִ֜י וְצ֣וֹם הָעֲשִׂירִ֗י יִהְיֶ֤ה לְבֵית־ יְהוּדָה֙ לְשָׂשׂ֣וֹן וּלְשִׂמְחָ֔ה וּֽלְמֹעֲדִ֖ים טוֹבִ֑ים וְהָאֱמֶ֥ת וְהַשָּׁל֖וֹם אֱהָֽבוּ׃ ",
        "versenonikud": "כה אמר יהוה צבאות צום הרביעי וצום החמישי וצום השביעי וצום העשירי יהיה לבית יהודה לששון ולשמחה ולמעדים טובים והאמת והשלום אהבו "
    },
    {
        "bookchapter": "זכריה",
        "chapter": "ח",
        "versechapter": "כ",
        "bookseder": "תרי עשר",
        "seder": "יח",
        "verseseder": "לו",
        "versenikud": "כֹּ֥ה אָמַ֖ר יְהוָ֣ה צְבָא֑וֹת עֹ֚ד אֲשֶׁ֣ר יָבֹ֣אוּ עַמִּ֔ים וְיֹשְׁבֵ֖י עָרִ֥ים רַבּֽוֹת׃ ",
        "versenonikud": "כה אמר יהוה צבאות עד אשר יבאו עמים וישבי ערים רבות "
    },
    {
        "bookchapter": "זכריה",
        "chapter": "ח",
        "versechapter": "כא",
        "bookseder": "תרי עשר",
        "seder": "יח",
        "verseseder": "לז",
        "versenikud": "וְֽהָלְכ֡וּ יֹשְׁבֵי֩ אַחַ֨ת אֶל־ אַחַ֜ת לֵאמֹ֗ר נֵלְכָ֤ה הָלוֹךְ֙ לְחַלּוֹת֙ אֶת־ פְּנֵ֣י יְהוָ֔ה וּלְבַקֵּ֖שׁ אֶת־ יְהוָ֣ה צְבָא֑וֹת אֵלְכָ֖ה גַּם־ אָֽנִי׃ ",
        "versenonikud": "והלכו ישבי אחת אל אחת לאמר נלכה הלוך לחלות את פני יהוה ולבקש את יהוה צבאות אלכה גם אני "
    },
    {
        "bookchapter": "זכריה",
        "chapter": "ח",
        "versechapter": "כב",
        "bookseder": "תרי עשר",
        "seder": "יח",
        "verseseder": "לח",
        "versenikud": "וּבָ֨אוּ עַמִּ֤ים רַבִּים֙ וְגוֹיִ֣ם עֲצוּמִ֔ים לְבַקֵּ֛שׁ אֶת־ יְהוָ֥ה צְבָא֖וֹת בִּירוּשָׁלִָ֑ם וּלְחַלּ֖וֹת אֶת־ פְּנֵ֥י יְהוָֽה׃ ",
        "versenonikud": "ובאו עמים רבים וגוים עצומים לבקש את יהוה צבאות בירושלם ולחלות את פני יהוה "
    }
]