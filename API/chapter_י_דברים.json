[
    {
        "bookchapter": "דברים",
        "chapter": "י",
        "versechapter": "א",
        "bookseder": "דברים",
        "seder": "ט",
        "verseseder": "א",
        "parasha": "עקב",
        "versenikud": "בָּעֵ֨ת הַהִ֜וא אָמַ֧ר יְהוָ֣ה אֵלַ֗י פְּסָל־ לְךָ֞ שְׁנֵֽי־ לֻוחֹ֤ת אֲבָנִים֙ כָּרִ֣אשֹׁנִ֔ים וַעֲלֵ֥ה אֵלַ֖י הָהָ֑רָה וְעָשִׂ֥יתָ לְּךָ֖ אֲר֥וֹן עֵֽץ׃ ",
        "versenonikud": "בעת ההוא אמר יהוה אלי פסל לך שני לוחת אבנים כראשנים ועלה אלי ההרה ועשית לך ארון עץ "
    },
    {
        "bookchapter": "דברים",
        "chapter": "י",
        "versechapter": "ב",
        "bookseder": "דברים",
        "seder": "ט",
        "verseseder": "ב",
        "parasha": "עקב",
        "versenikud": "וְאֶכְתֹּב֙ עַל־ הַלֻּחֹ֔ת אֶת־ הַדְּבָרִ֔ים אֲשֶׁ֥ר הָי֛וּ עַל־ הַלֻּחֹ֥ת הָרִאשֹׁנִ֖ים אֲשֶׁ֣ר שִׁבַּ֑רְתָּ וְשַׂמְתָּ֖ם בָּאָרֽוֹן׃ ",
        "versenonikud": "ואכתב על הלחת את הדברים אשר היו על הלחת הראשנים אשר שברת ושמתם בארון "
    },
    {
        "bookchapter": "דברים",
        "chapter": "י",
        "versechapter": "ג",
        "bookseder": "דברים",
        "seder": "ט",
        "verseseder": "ג",
        "parasha": "עקב",
        "versenikud": "וָאַ֤עַשׂ אֲרוֹן֙ עֲצֵ֣י שִׁטִּ֔ים וָאֶפְסֹ֛ל שְׁנֵי־ לֻחֹ֥ת אֲבָנִ֖ים כָּרִאשֹׁנִ֑ים וָאַ֣עַל הָהָ֔רָה וּשְׁנֵ֥י הַלֻּחֹ֖ת בְּיָדִֽי׃ ",
        "versenonikud": "ואעש ארון עצי שטים ואפסל שני לחת אבנים כראשנים ואעל ההרה ושני הלחת בידי "
    },
    {
        "bookchapter": "דברים",
        "chapter": "י",
        "versechapter": "ד",
        "bookseder": "דברים",
        "seder": "ט",
        "verseseder": "ד",
        "parasha": "עקב",
        "versenikud": "וַיִּכְתֹּ֨ב עַֽל־ הַלֻּחֹ֜ת כַּמִּכְתָּ֣ב הָרִאשׁ֗וֹן אֵ֚ת עֲשֶׂ֣רֶת הַדְּבָרִ֔ים אֲשֶׁ֣ר דִּבֶּר֩ יְהוָ֨ה אֲלֵיכֶ֥ם בָּהָ֛ר מִתּ֥וֹךְ הָאֵ֖שׁ בְּי֣וֹם הַקָּהָ֑ל וַיִּתְּנֵ֥ם יְהוָ֖ה אֵלָֽי׃ ",
        "versenonikud": "ויכתב על הלחת כמכתב הראשון את עשרת הדברים אשר דבר יהוה אליכם בהר מתוך האש ביום הקהל ויתנם יהוה אלי "
    },
    {
        "bookchapter": "דברים",
        "chapter": "י",
        "versechapter": "ה",
        "bookseder": "דברים",
        "seder": "ט",
        "verseseder": "ה",
        "parasha": "עקב",
        "versenikud": "וָאֵ֗פֶן וָֽאֵרֵד֙ מִן־ הָהָ֔ר וָֽאָשִׂם֙ אֶת־ הַלֻּחֹ֔ת בָּאָר֖וֹן אֲשֶׁ֣ר עָשִׂ֑יתִי וַיִּ֣הְיוּ שָׁ֔ם כַּאֲשֶׁ֥ר צִוַּ֖נִי יְהוָֽה׃ ",
        "versenonikud": "ואפן וארד מן ההר ואשם את הלחת בארון אשר עשיתי ויהיו שם כאשר צוני יהוה "
    },
    {
        "bookchapter": "דברים",
        "chapter": "י",
        "versechapter": "ו",
        "bookseder": "דברים",
        "seder": "ט",
        "verseseder": "ו",
        "parasha": "עקב",
        "versenikud": "וּבְנֵ֣י יִשְׂרָאֵ֗ל נָֽסְע֛וּ מִבְּאֵרֹ֥ת בְּנֵי־ יַעֲקָ֖ן מוֹסֵרָ֑ה שָׁ֣ם מֵ֤ת אַהֲרֹן֙ וַיִּקָּבֵ֣ר שָׁ֔ם וַיְכַהֵ֛ן אֶלְעָזָ֥ר בְּנ֖וֹ תַּחְתָּֽיו׃ ",
        "versenonikud": "ובני ישראל נסעו מבארת בני יעקן מוסרה שם מת אהרן ויקבר שם ויכהן אלעזר בנו תחתיו "
    },
    {
        "bookchapter": "דברים",
        "chapter": "י",
        "versechapter": "ז",
        "bookseder": "דברים",
        "seder": "ט",
        "verseseder": "ז",
        "parasha": "עקב",
        "versenikud": "מִשָּׁ֥ם נָסְע֖וּ הַגֻּדְגֹּ֑דָה וּמִן־ הַגֻּדְגֹּ֣דָה יָטְבָ֔תָה אֶ֖רֶץ נַ֥חֲלֵי מָֽיִם׃ ",
        "versenonikud": "משם נסעו הגדגדה ומן הגדגדה יטבתה ארץ נחלי מים "
    },
    {
        "bookchapter": "דברים",
        "chapter": "י",
        "versechapter": "ח",
        "bookseder": "דברים",
        "seder": "ט",
        "verseseder": "ח",
        "parasha": "עקב",
        "versenikud": "בָּעֵ֣ת הַהִ֗וא הִבְדִּ֤יל יְהוָה֙ אֶת־ שֵׁ֣בֶט הַלֵּוִ֔י לָשֵׂ֖את אֶת־ אֲר֣וֹן בְּרִית־ יְהוָ֑ה לַעֲמֹד֩ לִפְנֵ֨י יְהוָ֤ה לְשָֽׁרְתוֹ֙ וּלְבָרֵ֣ךְ בִּשְׁמ֔וֹ עַ֖ד הַיּ֥וֹם הַזֶּֽה׃ ",
        "versenonikud": "בעת ההוא הבדיל יהוה את שבט הלוי לשאת את ארון ברית יהוה לעמד לפני יהוה לשרתו ולברך בשמו עד היום הזה "
    },
    {
        "bookchapter": "דברים",
        "chapter": "י",
        "versechapter": "ט",
        "bookseder": "דברים",
        "seder": "ט",
        "verseseder": "ט",
        "parasha": "עקב",
        "versenikud": "עַל־ כֵּ֞ן לֹֽא־ הָיָ֧ה לְלֵוִ֛י חֵ֥לֶק וְנַחֲלָ֖ה עִם־ אֶחָ֑יו יְהוָה֙ ה֣וּא נַחֲלָת֔וֹ כַּאֲשֶׁ֥ר דִּבֶּ֛ר יְהוָ֥ה אֱלֹהֶ֖יךָ לֽוֹ׃ ",
        "versenonikud": "על כן לא היה ללוי חלק ונחלה עם אחיו יהוה הוא נחלתו כאשר דבר יהוה אלהיך לו "
    },
    {
        "bookchapter": "דברים",
        "chapter": "י",
        "versechapter": "י",
        "bookseder": "דברים",
        "seder": "ט",
        "verseseder": "י",
        "parasha": "עקב",
        "versenikud": "וְאָנֹכִ֞י עָמַ֣דְתִּי בָהָ֗ר כַּיָּמִים֙ הָרִ֣אשֹׁנִ֔ים אַרְבָּעִ֣ים י֔וֹם וְאַרְבָּעִ֖ים לָ֑יְלָה וַיִּשְׁמַ֨ע יְהוָ֜ה אֵלַ֗י גַּ֚ם בַּפַּ֣עַם הַהִ֔וא לֹא־ אָבָ֥ה יְהוָ֖ה הַשְׁחִיתֶֽךָ׃ ",
        "versenonikud": "ואנכי עמדתי בהר כימים הראשנים ארבעים יום וארבעים לילה וישמע יהוה אלי גם בפעם ההוא לא אבה יהוה השחיתך "
    },
    {
        "bookchapter": "דברים",
        "chapter": "י",
        "versechapter": "יא",
        "bookseder": "דברים",
        "seder": "ט",
        "verseseder": "יא",
        "parasha": "עקב",
        "versenikud": "וַיֹּ֤אמֶר יְהוָה֙ אֵלַ֔י ק֛וּם לֵ֥ךְ לְמַסַּ֖ע לִפְנֵ֣י הָעָ֑ם וְיָבֹ֙אוּ֙ וְיִֽרְשׁ֣וּ אֶת־ הָאָ֔רֶץ אֲשֶׁר־ נִשְׁבַּ֥עְתִּי לַאֲבֹתָ֖ם לָתֵ֥ת לָהֶֽם׃ ",
        "versenonikud": "ויאמר יהוה אלי קום לך למסע לפני העם ויבאו וירשו את הארץ אשר נשבעתי לאבתם לתת להם "
    },
    {
        "bookchapter": "דברים",
        "chapter": "י",
        "versechapter": "יב",
        "bookseder": "דברים",
        "seder": "ט",
        "verseseder": "יב",
        "parasha": "עקב",
        "versenikud": "וְעַתָּה֙ יִשְׂרָאֵ֔ל מָ֚ה יְהוָ֣ה אֱלֹהֶ֔יךָ שֹׁאֵ֖ל מֵעִמָּ֑ךְ כִּ֣י אִם־ לְ֠יִרְאָה אֶת־ יְהוָ֨ה אֱלֹהֶ֜יךָ לָלֶ֤כֶת בְּכָל־ דְּרָכָיו֙ וּלְאַהֲבָ֣ה אֹת֔וֹ וְלַֽעֲבֹד֙ אֶת־ יְהוָ֣ה אֱלֹהֶ֔יךָ בְּכָל־ לְבָבְךָ֖ וּבְכָל־ נַפְשֶֽׁךָ׃ ",
        "versenonikud": "ועתה ישראל מה יהוה אלהיך שאל מעמך כי אם ליראה את יהוה אלהיך ללכת בכל דרכיו ולאהבה אתו ולעבד את יהוה אלהיך בכל לבבך ובכל נפשך "
    },
    {
        "bookchapter": "דברים",
        "chapter": "י",
        "versechapter": "יג",
        "bookseder": "דברים",
        "seder": "ט",
        "verseseder": "יג",
        "parasha": "עקב",
        "versenikud": "לִשְׁמֹ֞ר אֶת־ מִצְוֺ֤ת יְהוָה֙ וְאֶת־ חֻקֹּתָ֔יו אֲשֶׁ֛ר אָנֹכִ֥י מְצַוְּךָ֖ הַיּ֑וֹם לְט֖וֹב לָֽךְ׃ ",
        "versenonikud": "לשמר את מצות יהוה ואת חקתיו אשר אנכי מצוך היום לטוב לך "
    },
    {
        "bookchapter": "דברים",
        "chapter": "י",
        "versechapter": "יד",
        "bookseder": "דברים",
        "seder": "ט",
        "verseseder": "יד",
        "parasha": "עקב",
        "versenikud": "הֵ֚ן לַיהוָ֣ה אֱלֹהֶ֔יךָ הַשָּׁמַ֖יִם וּשְׁמֵ֣י הַשָּׁמָ֑יִם הָאָ֖רֶץ וְכָל־ אֲשֶׁר־ בָּֽהּ׃ ",
        "versenonikud": "הן ליהוה אלהיך השמים ושמי השמים הארץ וכל אשר בה "
    },
    {
        "bookchapter": "דברים",
        "chapter": "י",
        "versechapter": "טו",
        "bookseder": "דברים",
        "seder": "ט",
        "verseseder": "טו",
        "parasha": "עקב",
        "versenikud": "רַ֧ק בַּאֲבֹתֶ֛יךָ חָשַׁ֥ק יְהוָ֖ה לְאַהֲבָ֣ה אוֹתָ֑ם וַיִּבְחַ֞ר בְּזַרְעָ֣ם אַחֲרֵיהֶ֗ם בָּכֶ֛ם מִכָּל־ הָעַמִּ֖ים כַּיּ֥וֹם הַזֶּה׃ ",
        "versenonikud": "רק באבתיך חשק יהוה לאהבה אותם ויבחר בזרעם אחריהם בכם מכל העמים כיום הזה "
    },
    {
        "bookchapter": "דברים",
        "chapter": "י",
        "versechapter": "טז",
        "bookseder": "דברים",
        "seder": "ט",
        "verseseder": "טז",
        "parasha": "עקב",
        "versenikud": "וּמַלְתֶּ֕ם אֵ֖ת עָרְלַ֣ת לְבַבְכֶ֑ם וְעָ֨רְפְּכֶ֔ם לֹ֥א תַקְשׁ֖וּ עֽוֹד׃ ",
        "versenonikud": "ומלתם את ערלת לבבכם וערפכם לא תקשו עוד "
    },
    {
        "bookchapter": "דברים",
        "chapter": "י",
        "versechapter": "יז",
        "bookseder": "דברים",
        "seder": "ט",
        "verseseder": "יז",
        "parasha": "עקב",
        "versenikud": "כִּ֚י יְהוָ֣ה אֱלֹֽהֵיכֶ֔ם ה֚וּא אֱלֹהֵ֣י הָֽאֱלֹהִ֔ים וַאֲדֹנֵ֖י הָאֲדֹנִ֑ים הָאֵ֨ל הַגָּדֹ֤ל הַגִּבֹּר֙ וְהַנּוֹרָ֔א אֲשֶׁר֙ לֹא־ יִשָּׂ֣א פָנִ֔ים וְלֹ֥א יִקַּ֖ח שֹֽׁחַד׃ ",
        "versenonikud": "כי יהוה אלהיכם הוא אלהי האלהים ואדני האדנים האל הגדל הגבר והנורא אשר לא ישא פנים ולא יקח שחד "
    },
    {
        "bookchapter": "דברים",
        "chapter": "י",
        "versechapter": "יח",
        "bookseder": "דברים",
        "seder": "ט",
        "verseseder": "יח",
        "parasha": "עקב",
        "versenikud": "עֹשֶׂ֛ה מִשְׁפַּ֥ט יָת֖וֹם וְאַלְמָנָ֑ה וְאֹהֵ֣ב גֵּ֔ר לָ֥תֶת ל֖וֹ לֶ֥חֶם וְשִׂמְלָֽה׃ ",
        "versenonikud": "עשה משפט יתום ואלמנה ואהב גר לתת לו לחם ושמלה "
    },
    {
        "bookchapter": "דברים",
        "chapter": "י",
        "versechapter": "יט",
        "bookseder": "דברים",
        "seder": "ט",
        "verseseder": "יט",
        "parasha": "עקב",
        "versenikud": "וַאֲהַבְתֶּ֖ם אֶת־ הַגֵּ֑ר כִּֽי־ גֵרִ֥ים הֱיִיתֶ֖ם בְּאֶ֥רֶץ מִצְרָֽיִם׃ ",
        "versenonikud": "ואהבתם את הגר כי גרים הייתם בארץ מצרים "
    },
    {
        "bookchapter": "דברים",
        "chapter": "י",
        "versechapter": "כ",
        "bookseder": "דברים",
        "seder": "ט",
        "verseseder": "כ",
        "parasha": "עקב",
        "versenikud": "אֶת־ יְהוָ֧ה אֱלֹהֶ֛יךָ תִּירָ֖א אֹת֣וֹ תַעֲבֹ֑ד וּב֣וֹ תִדְבָּ֔ק וּבִשְׁמ֖וֹ תִּשָּׁבֵֽעַ׃ ",
        "versenonikud": "את יהוה אלהיך תירא אתו תעבד ובו תדבק ובשמו תשבע "
    },
    {
        "bookchapter": "דברים",
        "chapter": "י",
        "versechapter": "כא",
        "bookseder": "דברים",
        "seder": "ט",
        "verseseder": "כא",
        "parasha": "עקב",
        "versenikud": "ה֥וּא תְהִלָּתְךָ֖ וְה֣וּא אֱלֹהֶ֑יךָ אֲשֶׁר־ עָשָׂ֣ה אִתְּךָ֗ אֶת־ הַגְּדֹלֹ֤ת וְאֶת־ הַנּֽוֹרָאֹת֙ הָאֵ֔לֶּה אֲשֶׁ֥ר רָא֖וּ עֵינֶֽיךָ׃ ",
        "versenonikud": "הוא תהלתך והוא אלהיך אשר עשה אתך את הגדלת ואת הנוראת האלה אשר ראו עיניך "
    },
    {
        "bookchapter": "דברים",
        "chapter": "י",
        "versechapter": "כב",
        "bookseder": "דברים",
        "seder": "ט",
        "verseseder": "כב",
        "parasha": "עקב",
        "versenikud": "בְּשִׁבְעִ֣ים נֶ֔פֶשׁ יָרְד֥וּ אֲבֹתֶ֖יךָ מִצְרָ֑יְמָהּ וְעַתָּ֗ה שָֽׂמְךָ֙ יְהוָ֣ה אֱלֹהֶ֔יךָ כְּכוֹכְבֵ֥י הַשָּׁמַ֖יִם לָרֹֽב׃ ",
        "versenonikud": "בשבעים נפש ירדו אבתיך מצרימה ועתה שמך יהוה אלהיך ככוכבי השמים לרב "
    }
]