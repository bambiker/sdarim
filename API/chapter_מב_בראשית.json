[
    {
        "bookchapter": "בראשית",
        "chapter": "מב",
        "versechapter": "א",
        "bookseder": "בראשית",
        "seder": "לז",
        "verseseder": "כא",
        "parasha": "מקץ",
        "versenikud": "וַיַּ֣רְא יַעֲקֹ֔ב כִּ֥י יֶשׁ־ שֶׁ֖בֶר בְּמִצְרָ֑יִם וַיֹּ֤אמֶר יַעֲקֹב֙ לְבָנָ֔יו לָ֖מָּה תִּתְרָאֽוּ׃ ",
        "versenonikud": "וירא יעקב כי יש שבר במצרים ויאמר יעקב לבניו למה תתראו "
    },
    {
        "bookchapter": "בראשית",
        "chapter": "מב",
        "versechapter": "ב",
        "bookseder": "בראשית",
        "seder": "לז",
        "verseseder": "כב",
        "parasha": "מקץ",
        "versenikud": "וַיֹּ֕אמֶר הִנֵּ֣ה שָׁמַ֔עְתִּי כִּ֥י יֶשׁ־ שֶׁ֖בֶר בְּמִצְרָ֑יִם רְדוּ־ שָׁ֙מָּה֙ וְשִׁבְרוּ־ לָ֣נוּ מִשָּׁ֔ם וְנִחְיֶ֖ה וְלֹ֥א נָמֽוּת׃ ",
        "versenonikud": "ויאמר הנה שמעתי כי יש שבר במצרים רדו שמה ושברו לנו משם ונחיה ולא נמות "
    },
    {
        "bookchapter": "בראשית",
        "chapter": "מב",
        "versechapter": "ג",
        "bookseder": "בראשית",
        "seder": "לז",
        "verseseder": "כג",
        "parasha": "מקץ",
        "versenikud": "וַיֵּרְד֥וּ אֲחֵֽי־ יוֹסֵ֖ף עֲשָׂרָ֑ה לִשְׁבֹּ֥ר בָּ֖ר מִמִּצְרָֽיִם׃ ",
        "versenonikud": "וירדו אחי יוסף עשרה לשבר בר ממצרים "
    },
    {
        "bookchapter": "בראשית",
        "chapter": "מב",
        "versechapter": "ד",
        "bookseder": "בראשית",
        "seder": "לז",
        "verseseder": "כד",
        "parasha": "מקץ",
        "versenikud": "וְאֶת־ בִּנְיָמִין֙ אֲחִ֣י יוֹסֵ֔ף לֹא־ שָׁלַ֥ח יַעֲקֹ֖ב אֶת־ אֶחָ֑יו כִּ֣י אָמַ֔ר פֶּן־ יִקְרָאֶ֖נּוּ אָסֽוֹן׃ ",
        "versenonikud": "ואת בנימין אחי יוסף לא שלח יעקב את אחיו כי אמר פן יקראנו אסון "
    },
    {
        "bookchapter": "בראשית",
        "chapter": "מב",
        "versechapter": "ה",
        "bookseder": "בראשית",
        "seder": "לז",
        "verseseder": "כה",
        "parasha": "מקץ",
        "versenikud": "וַיָּבֹ֙אוּ֙ בְּנֵ֣י יִשְׂרָאֵ֔ל לִשְׁבֹּ֖ר בְּת֣וֹךְ הַבָּאִ֑ים כִּֽי־ הָיָ֥ה הָרָעָ֖ב בְּאֶ֥רֶץ כְּנָֽעַן׃ ",
        "versenonikud": "ויבאו בני ישראל לשבר בתוך הבאים כי היה הרעב בארץ כנען "
    },
    {
        "bookchapter": "בראשית",
        "chapter": "מב",
        "versechapter": "ו",
        "bookseder": "בראשית",
        "seder": "לז",
        "verseseder": "כו",
        "parasha": "מקץ",
        "versenikud": "וְיוֹסֵ֗ף ה֚וּא הַשַּׁלִּ֣יט עַל־ הָאָ֔רֶץ ה֥וּא הַמַּשְׁבִּ֖יר לְכָל־ עַ֣ם הָאָ֑רֶץ וַיָּבֹ֙אוּ֙ אֲחֵ֣י יוֹסֵ֔ף וַיִּשְׁתַּֽחֲווּ־ ל֥וֹ אַפַּ֖יִם אָֽרְצָה׃ ",
        "versenonikud": "ויוסף הוא השליט על הארץ הוא המשביר לכל עם הארץ ויבאו אחי יוסף וישתחוו לו אפים ארצה "
    },
    {
        "bookchapter": "בראשית",
        "chapter": "מב",
        "versechapter": "ז",
        "bookseder": "בראשית",
        "seder": "לז",
        "verseseder": "כז",
        "parasha": "מקץ",
        "versenikud": "וַיַּ֥רְא יוֹסֵ֛ף אֶת־ אֶחָ֖יו וַיַּכִּרֵ֑ם וַיִּתְנַכֵּ֨ר אֲלֵיהֶ֜ם וַיְדַבֵּ֧ר אִתָּ֣ם קָשׁ֗וֹת וַיֹּ֤אמֶר אֲלֵהֶם֙ מֵאַ֣יִן בָּאתֶ֔ם וַיֹּ֣אמְר֔וּ מֵאֶ֥רֶץ כְּנַ֖עַן לִשְׁבָּר־ אֹֽכֶל׃ ",
        "versenonikud": "וירא יוסף את אחיו ויכרם ויתנכר אליהם וידבר אתם קשות ויאמר אלהם מאין באתם ויאמרו מארץ כנען לשבר אכל "
    },
    {
        "bookchapter": "בראשית",
        "chapter": "מב",
        "versechapter": "ח",
        "bookseder": "בראשית",
        "seder": "לז",
        "verseseder": "כח",
        "parasha": "מקץ",
        "versenikud": "וַיַּכֵּ֥ר יוֹסֵ֖ף אֶת־ אֶחָ֑יו וְהֵ֖ם לֹ֥א הִכִּרֻֽהוּ׃ ",
        "versenonikud": "ויכר יוסף את אחיו והם לא הכרהו "
    },
    {
        "bookchapter": "בראשית",
        "chapter": "מב",
        "versechapter": "ט",
        "bookseder": "בראשית",
        "seder": "לז",
        "verseseder": "כט",
        "parasha": "מקץ",
        "versenikud": "וַיִּזְכֹּ֣ר יוֹסֵ֔ף אֵ֚ת הַחֲלֹמ֔וֹת אֲשֶׁ֥ר חָלַ֖ם לָהֶ֑ם וַיֹּ֤אמֶר אֲלֵהֶם֙ מְרַגְּלִ֣ים אַתֶּ֔ם לִרְא֛וֹת אֶת־ עֶרְוַ֥ת הָאָ֖רֶץ בָּאתֶֽם׃ ",
        "versenonikud": "ויזכר יוסף את החלמות אשר חלם להם ויאמר אלהם מרגלים אתם לראות את ערות הארץ באתם "
    },
    {
        "bookchapter": "בראשית",
        "chapter": "מב",
        "versechapter": "י",
        "bookseder": "בראשית",
        "seder": "לז",
        "verseseder": "ל",
        "parasha": "מקץ",
        "versenikud": "וַיֹּאמְר֥וּ אֵלָ֖יו לֹ֣א אֲדֹנִ֑י וַעֲבָדֶ֥יךָ בָּ֖אוּ לִשְׁבָּר־ אֹֽכֶל׃ ",
        "versenonikud": "ויאמרו אליו לא אדני ועבדיך באו לשבר אכל "
    },
    {
        "bookchapter": "בראשית",
        "chapter": "מב",
        "versechapter": "יא",
        "bookseder": "בראשית",
        "seder": "לז",
        "verseseder": "לא",
        "parasha": "מקץ",
        "versenikud": "כֻּלָּ֕נוּ בְּנֵ֥י אִישׁ־ אֶחָ֖ד נָ֑חְנוּ כֵּנִ֣ים אֲנַ֔חְנוּ לֹא־ הָי֥וּ עֲבָדֶ֖יךָ מְרַגְּלִֽים׃ ",
        "versenonikud": "כלנו בני איש אחד נחנו כנים אנחנו לא היו עבדיך מרגלים "
    },
    {
        "bookchapter": "בראשית",
        "chapter": "מב",
        "versechapter": "יב",
        "bookseder": "בראשית",
        "seder": "לז",
        "verseseder": "לב",
        "parasha": "מקץ",
        "versenikud": "וַיֹּ֖אמֶר אֲלֵהֶ֑ם לֹ֕א כִּֽי־ עֶרְוַ֥ת הָאָ֖רֶץ בָּאתֶ֥ם לִרְאֽוֹת׃ ",
        "versenonikud": "ויאמר אלהם לא כי ערות הארץ באתם לראות "
    },
    {
        "bookchapter": "בראשית",
        "chapter": "מב",
        "versechapter": "יג",
        "bookseder": "בראשית",
        "seder": "לז",
        "verseseder": "לג",
        "parasha": "מקץ",
        "versenikud": "וַיֹּאמְר֗וּ שְׁנֵ֣ים עָשָׂר֩ עֲבָדֶ֨יךָ אַחִ֧ים ׀ אֲנַ֛חְנוּ בְּנֵ֥י אִישׁ־ אֶחָ֖ד בְּאֶ֣רֶץ כְּנָ֑עַן וְהִנֵּ֨ה הַקָּטֹ֤ן אֶת־ אָבִ֙ינוּ֙ הַיּ֔וֹם וְהָאֶחָ֖ד אֵינֶֽנּוּ׃ ",
        "versenonikud": "ויאמרו שנים עשר עבדיך אחים  אנחנו בני איש אחד בארץ כנען והנה הקטן את אבינו היום והאחד איננו "
    },
    {
        "bookchapter": "בראשית",
        "chapter": "מב",
        "versechapter": "יד",
        "bookseder": "בראשית",
        "seder": "לז",
        "verseseder": "לד",
        "parasha": "מקץ",
        "versenikud": "וַיֹּ֥אמֶר אֲלֵהֶ֖ם יוֹסֵ֑ף ה֗וּא אֲשֶׁ֨ר דִּבַּ֧רְתִּי אֲלֵכֶ֛ם לֵאמֹ֖ר מְרַגְּלִ֥ים אַתֶּֽם׃ ",
        "versenonikud": "ויאמר אלהם יוסף הוא אשר דברתי אלכם לאמר מרגלים אתם "
    },
    {
        "bookchapter": "בראשית",
        "chapter": "מב",
        "versechapter": "טו",
        "bookseder": "בראשית",
        "seder": "לז",
        "verseseder": "לה",
        "parasha": "מקץ",
        "versenikud": "בְּזֹ֖את תִּבָּחֵ֑נוּ חֵ֤י פַרְעֹה֙ אִם־ תֵּצְא֣וּ מִזֶּ֔ה כִּ֧י אִם־ בְּב֛וֹא אֲחִיכֶ֥ם הַקָּטֹ֖ן הֵֽנָּה׃ ",
        "versenonikud": "בזאת תבחנו חי פרעה אם תצאו מזה כי אם בבוא אחיכם הקטן הנה "
    },
    {
        "bookchapter": "בראשית",
        "chapter": "מב",
        "versechapter": "טז",
        "bookseder": "בראשית",
        "seder": "לז",
        "verseseder": "לו",
        "parasha": "מקץ",
        "versenikud": "שִׁלְח֨וּ מִכֶּ֣ם אֶחָד֮ וְיִקַּ֣ח אֶת־ אֲחִיכֶם֒ וְאַתֶּם֙ הֵאָ֣סְר֔וּ וְיִבָּֽחֲנוּ֙ דִּבְרֵיכֶ֔ם הַֽאֱמֶ֖ת אִתְּכֶ֑ם וְאִם־ לֹ֕א חֵ֣י פַרְעֹ֔ה כִּ֥י מְרַגְּלִ֖ים אַתֶּֽם׃ ",
        "versenonikud": "שלחו מכם אחד ויקח את אחיכם ואתם האסרו ויבחנו דבריכם האמת אתכם ואם לא חי פרעה כי מרגלים אתם "
    },
    {
        "bookchapter": "בראשית",
        "chapter": "מב",
        "versechapter": "יז",
        "bookseder": "בראשית",
        "seder": "לז",
        "verseseder": "לז",
        "parasha": "מקץ",
        "versenikud": "וַיֶּאֱסֹ֥ף אֹתָ֛ם אֶל־ מִשְׁמָ֖ר שְׁלֹ֥שֶׁת יָמִֽים׃ ",
        "versenonikud": "ויאסף אתם אל משמר שלשת ימים "
    },
    {
        "bookchapter": "בראשית",
        "chapter": "מב",
        "versechapter": "יח",
        "bookseder": "בראשית",
        "seder": "לח",
        "verseseder": "א",
        "parasha": "מקץ",
        "versenikud": "וַיֹּ֨אמֶר אֲלֵהֶ֤ם יוֹסֵף֙ בַּיּ֣וֹם הַשְּׁלִישִׁ֔י זֹ֥את עֲשׂ֖וּ וִֽחְי֑וּ אֶת־ הָאֱלֹהִ֖ים אֲנִ֥י יָרֵֽא׃ ",
        "versenonikud": "ויאמר אלהם יוסף ביום השלישי זאת עשו וחיו את האלהים אני ירא "
    },
    {
        "bookchapter": "בראשית",
        "chapter": "מב",
        "versechapter": "יט",
        "bookseder": "בראשית",
        "seder": "לח",
        "verseseder": "ב",
        "parasha": "מקץ",
        "versenikud": "אִם־ כֵּנִ֣ים אַתֶּ֔ם אֲחִיכֶ֣ם אֶחָ֔ד יֵאָסֵ֖ר בְּבֵ֣ית מִשְׁמַרְכֶ֑ם וְאַתֶּם֙ לְכ֣וּ הָבִ֔יאוּ שֶׁ֖בֶר רַעֲב֥וֹן בָּתֵּיכֶֽם׃ ",
        "versenonikud": "אם כנים אתם אחיכם אחד יאסר בבית משמרכם ואתם לכו הביאו שבר רעבון בתיכם "
    },
    {
        "bookchapter": "בראשית",
        "chapter": "מב",
        "versechapter": "כ",
        "bookseder": "בראשית",
        "seder": "לח",
        "verseseder": "ג",
        "parasha": "מקץ",
        "versenikud": "וְאֶת־ אֲחִיכֶ֤ם הַקָּטֹן֙ תָּבִ֣יאוּ אֵלַ֔י וְיֵאָמְנ֥וּ דִבְרֵיכֶ֖ם וְלֹ֣א תָמ֑וּתוּ וַיַּעֲשׂוּ־ כֵֽן׃ ",
        "versenonikud": "ואת אחיכם הקטן תביאו אלי ויאמנו דבריכם ולא תמותו ויעשו כן "
    },
    {
        "bookchapter": "בראשית",
        "chapter": "מב",
        "versechapter": "כא",
        "bookseder": "בראשית",
        "seder": "לח",
        "verseseder": "ד",
        "parasha": "מקץ",
        "versenikud": "וַיֹּאמְר֞וּ אִ֣ישׁ אֶל־ אָחִ֗יו אֲבָל֮ אֲשֵׁמִ֣ים ׀ אֲנַחְנוּ֮ עַל־ אָחִינוּ֒ אֲשֶׁ֨ר רָאִ֜ינוּ צָרַ֥ת נַפְשׁ֛וֹ בְּהִתְחַֽנְנ֥וֹ אֵלֵ֖ינוּ וְלֹ֣א שָׁמָ֑עְנוּ עַל־ כֵּן֙ בָּ֣אָה אֵלֵ֔ינוּ הַצָּרָ֖ה הַזֹּֽאת׃ ",
        "versenonikud": "ויאמרו איש אל אחיו אבל אשמים  אנחנו על אחינו אשר ראינו צרת נפשו בהתחננו אלינו ולא שמענו על כן באה אלינו הצרה הזאת "
    },
    {
        "bookchapter": "בראשית",
        "chapter": "מב",
        "versechapter": "כב",
        "bookseder": "בראשית",
        "seder": "לח",
        "verseseder": "ה",
        "parasha": "מקץ",
        "versenikud": "וַיַּעַן֩ רְאוּבֵ֨ן אֹתָ֜ם לֵאמֹ֗ר הֲלוֹא֩ אָמַ֨רְתִּי אֲלֵיכֶ֧ם ׀ לֵאמֹ֛ר אַל־ תֶּחֶטְא֥וּ בַיֶּ֖לֶד וְלֹ֣א שְׁמַעְתֶּ֑ם וְגַם־ דָּמ֖וֹ הִנֵּ֥ה נִדְרָֽשׁ׃ ",
        "versenonikud": "ויען ראובן אתם לאמר הלוא אמרתי אליכם  לאמר אל תחטאו בילד ולא שמעתם וגם דמו הנה נדרש "
    },
    {
        "bookchapter": "בראשית",
        "chapter": "מב",
        "versechapter": "כג",
        "bookseder": "בראשית",
        "seder": "לח",
        "verseseder": "ו",
        "parasha": "מקץ",
        "versenikud": "וְהֵם֙ לֹ֣א יָֽדְע֔וּ כִּ֥י שֹׁמֵ֖עַ יוֹסֵ֑ף כִּ֥י הַמֵּלִ֖יץ בֵּינֹתָֽם׃ ",
        "versenonikud": "והם לא ידעו כי שמע יוסף כי המליץ בינתם "
    },
    {
        "bookchapter": "בראשית",
        "chapter": "מב",
        "versechapter": "כד",
        "bookseder": "בראשית",
        "seder": "לח",
        "verseseder": "ז",
        "parasha": "מקץ",
        "versenikud": "וַיִּסֹּ֥ב מֵֽעֲלֵיהֶ֖ם וַיֵּ֑בְךְּ וַיָּ֤שָׁב אֲלֵהֶם֙ וַיְדַבֵּ֣ר אֲלֵהֶ֔ם וַיִּקַּ֤ח מֵֽאִתָּם֙ אֶת־ שִׁמְע֔וֹן וַיֶּאֱסֹ֥ר אֹת֖וֹ לְעֵינֵיהֶֽם׃ ",
        "versenonikud": "ויסב מעליהם ויבך וישב אלהם וידבר אלהם ויקח מאתם את שמעון ויאסר אתו לעיניהם "
    },
    {
        "bookchapter": "בראשית",
        "chapter": "מב",
        "versechapter": "כה",
        "bookseder": "בראשית",
        "seder": "לח",
        "verseseder": "ח",
        "parasha": "מקץ",
        "versenikud": "וַיְצַ֣ו יוֹסֵ֗ף וַיְמַלְא֣וּ אֶת־ כְּלֵיהֶם֮ בָּר֒ וּלְהָשִׁ֤יב כַּסְפֵּיהֶם֙ אִ֣ישׁ אֶל־ שַׂקּ֔וֹ וְלָתֵ֥ת לָהֶ֛ם צֵדָ֖ה לַדָּ֑רֶךְ וַיַּ֥עַשׂ לָהֶ֖ם כֵּֽן׃ ",
        "versenonikud": "ויצו יוסף וימלאו את כליהם בר ולהשיב כספיהם איש אל שקו ולתת להם צדה לדרך ויעש להם כן "
    },
    {
        "bookchapter": "בראשית",
        "chapter": "מב",
        "versechapter": "כו",
        "bookseder": "בראשית",
        "seder": "לח",
        "verseseder": "ט",
        "parasha": "מקץ",
        "versenikud": "וַיִּשְׂא֥וּ אֶת־ שִׁבְרָ֖ם עַל־ חֲמֹרֵיהֶ֑ם וַיֵּלְכ֖וּ מִשָּֽׁם׃ ",
        "versenonikud": "וישאו את שברם על חמריהם וילכו משם "
    },
    {
        "bookchapter": "בראשית",
        "chapter": "מב",
        "versechapter": "כז",
        "bookseder": "בראשית",
        "seder": "לח",
        "verseseder": "י",
        "parasha": "מקץ",
        "versenikud": "וַיִּפְתַּ֨ח הָאֶחָ֜ד אֶת־ שַׂקּ֗וֹ לָתֵ֥ת מִסְפּ֛וֹא לַחֲמֹר֖וֹ בַּמָּל֑וֹן וַיַּרְא֙ אֶת־ כַּסְפּ֔וֹ וְהִנֵּה־ ה֖וּא בְּפִ֥י אַמְתַּחְתּֽוֹ׃ ",
        "versenonikud": "ויפתח האחד את שקו לתת מספוא לחמרו במלון וירא את כספו והנה הוא בפי אמתחתו "
    },
    {
        "bookchapter": "בראשית",
        "chapter": "מב",
        "versechapter": "כח",
        "bookseder": "בראשית",
        "seder": "לח",
        "verseseder": "יא",
        "parasha": "מקץ",
        "versenikud": "וַיֹּ֤אמֶר אֶל־ אֶחָיו֙ הוּשַׁ֣ב כַּסְפִּ֔י וְגַ֖ם הִנֵּ֣ה בְאַמְתַּחְתִּ֑י וַיֵּצֵ֣א לִבָּ֗ם וַיֶּֽחֶרְד֞וּ אִ֤ישׁ אֶל־ אָחִיו֙ לֵאמֹ֔ר מַה־ זֹּ֛את עָשָׂ֥ה אֱלֹהִ֖ים לָֽנוּ׃ ",
        "versenonikud": "ויאמר אל אחיו הושב כספי וגם הנה באמתחתי ויצא לבם ויחרדו איש אל אחיו לאמר מה זאת עשה אלהים לנו "
    },
    {
        "bookchapter": "בראשית",
        "chapter": "מב",
        "versechapter": "כט",
        "bookseder": "בראשית",
        "seder": "לח",
        "verseseder": "יב",
        "parasha": "מקץ",
        "versenikud": "וַיָּבֹ֛אוּ אֶל־ יַעֲקֹ֥ב אֲבִיהֶ֖ם אַ֣רְצָה כְּנָ֑עַן וַיַּגִּ֣ידוּ ל֔וֹ אֵ֛ת כָּל־ הַקֹּרֹ֥ת אֹתָ֖ם לֵאמֹֽר׃ ",
        "versenonikud": "ויבאו אל יעקב אביהם ארצה כנען ויגידו לו את כל הקרת אתם לאמר "
    },
    {
        "bookchapter": "בראשית",
        "chapter": "מב",
        "versechapter": "ל",
        "bookseder": "בראשית",
        "seder": "לח",
        "verseseder": "יג",
        "parasha": "מקץ",
        "versenikud": "דִּ֠בֶּר הָאִ֨ישׁ אֲדֹנֵ֥י הָאָ֛רֶץ אִתָּ֖נוּ קָשׁ֑וֹת וַיִּתֵּ֣ן אֹתָ֔נוּ כִּֽמְרַגְּלִ֖ים אֶת־ הָאָֽרֶץ׃ ",
        "versenonikud": "דבר האיש אדני הארץ אתנו קשות ויתן אתנו כמרגלים את הארץ "
    },
    {
        "bookchapter": "בראשית",
        "chapter": "מב",
        "versechapter": "לא",
        "bookseder": "בראשית",
        "seder": "לח",
        "verseseder": "יד",
        "parasha": "מקץ",
        "versenikud": "וַנֹּ֥אמֶר אֵלָ֖יו כֵּנִ֣ים אֲנָ֑חְנוּ לֹ֥א הָיִ֖ינוּ מְרַגְּלִֽים׃ ",
        "versenonikud": "ונאמר אליו כנים אנחנו לא היינו מרגלים "
    },
    {
        "bookchapter": "בראשית",
        "chapter": "מב",
        "versechapter": "לב",
        "bookseder": "בראשית",
        "seder": "לח",
        "verseseder": "טו",
        "parasha": "מקץ",
        "versenikud": "שְׁנֵים־ עָשָׂ֥ר אֲנַ֛חְנוּ אַחִ֖ים בְּנֵ֣י אָבִ֑ינוּ הָאֶחָ֣ד אֵינֶ֔נּוּ וְהַקָּטֹ֥ן הַיּ֛וֹם אֶת־ אָבִ֖ינוּ בְּאֶ֥רֶץ כְּנָֽעַן׃ ",
        "versenonikud": "שנים עשר אנחנו אחים בני אבינו האחד איננו והקטן היום את אבינו בארץ כנען "
    },
    {
        "bookchapter": "בראשית",
        "chapter": "מב",
        "versechapter": "לג",
        "bookseder": "בראשית",
        "seder": "לח",
        "verseseder": "טז",
        "parasha": "מקץ",
        "versenikud": "וַיֹּ֣אמֶר אֵלֵ֗ינוּ הָאִישׁ֙ אֲדֹנֵ֣י הָאָ֔רֶץ בְּזֹ֣את אֵדַ֔ע כִּ֥י כֵנִ֖ים אַתֶּ֑ם אֲחִיכֶ֤ם הָֽאֶחָד֙ הַנִּ֣יחוּ אִתִּ֔י וְאֶת־ רַעֲב֥וֹן בָּתֵּיכֶ֖ם קְח֥וּ וָלֵֽכוּ׃ ",
        "versenonikud": "ויאמר אלינו האיש אדני הארץ בזאת אדע כי כנים אתם אחיכם האחד הניחו אתי ואת רעבון בתיכם קחו ולכו "
    },
    {
        "bookchapter": "בראשית",
        "chapter": "מב",
        "versechapter": "לד",
        "bookseder": "בראשית",
        "seder": "לח",
        "verseseder": "יז",
        "parasha": "מקץ",
        "versenikud": "וְ֠הָבִיאוּ אֶת־ אֲחִיכֶ֣ם הַקָּטֹן֮ אֵלַי֒ וְאֵֽדְעָ֗ה כִּ֣י לֹ֤א מְרַגְּלִים֙ אַתֶּ֔ם כִּ֥י כֵנִ֖ים אַתֶּ֑ם אֶת־ אֲחִיכֶם֙ אֶתֵּ֣ן לָכֶ֔ם וְאֶת־ הָאָ֖רֶץ תִּסְחָֽרוּ׃ ",
        "versenonikud": "והביאו את אחיכם הקטן אלי ואדעה כי לא מרגלים אתם כי כנים אתם את אחיכם אתן לכם ואת הארץ תסחרו "
    },
    {
        "bookchapter": "בראשית",
        "chapter": "מב",
        "versechapter": "לה",
        "bookseder": "בראשית",
        "seder": "לח",
        "verseseder": "יח",
        "parasha": "מקץ",
        "versenikud": "וַיְהִ֗י הֵ֚ם מְרִיקִ֣ים שַׂקֵּיהֶ֔ם וְהִנֵּה־ אִ֥ישׁ צְרוֹר־ כַּסְפּ֖וֹ בְּשַׂקּ֑וֹ וַיִּרְא֞וּ אֶת־ צְרֹר֧וֹת כַּסְפֵּיהֶ֛ם הֵ֥מָּה וַאֲבִיהֶ֖ם וַיִּירָֽאוּ׃ ",
        "versenonikud": "ויהי הם מריקים שקיהם והנה איש צרור כספו בשקו ויראו את צררות כספיהם המה ואביהם וייראו "
    },
    {
        "bookchapter": "בראשית",
        "chapter": "מב",
        "versechapter": "לו",
        "bookseder": "בראשית",
        "seder": "לח",
        "verseseder": "יט",
        "parasha": "מקץ",
        "versenikud": "וַיֹּ֤אמֶר אֲלֵהֶם֙ יַעֲקֹ֣ב אֲבִיהֶ֔ם אֹתִ֖י שִׁכַּלְתֶּ֑ם יוֹסֵ֤ף אֵינֶ֙נּוּ֙ וְשִׁמְע֣וֹן אֵינֶ֔נּוּ וְאֶת־ בִּנְיָמִ֣ן תִּקָּ֔חוּ עָלַ֖י הָי֥וּ כֻלָּֽנָה׃ ",
        "versenonikud": "ויאמר אלהם יעקב אביהם אתי שכלתם יוסף איננו ושמעון איננו ואת בנימן תקחו עלי היו כלנה "
    },
    {
        "bookchapter": "בראשית",
        "chapter": "מב",
        "versechapter": "לז",
        "bookseder": "בראשית",
        "seder": "לח",
        "verseseder": "כ",
        "parasha": "מקץ",
        "versenikud": "וַיֹּ֤אמֶר רְאוּבֵן֙ אֶל־ אָבִ֣יו לֵאמֹ֔ר אֶת־ שְׁנֵ֤י בָנַי֙ תָּמִ֔ית אִם־ לֹ֥א אֲבִיאֶ֖נּוּ אֵלֶ֑יךָ תְּנָ֤ה אֹתוֹ֙ עַל־ יָדִ֔י וַאֲנִ֖י אֲשִׁיבֶ֥נּוּ אֵלֶֽיךָ׃ ",
        "versenonikud": "ויאמר ראובן אל אביו לאמר את שני בני תמית אם לא אביאנו אליך תנה אתו על ידי ואני אשיבנו אליך "
    },
    {
        "bookchapter": "בראשית",
        "chapter": "מב",
        "versechapter": "לח",
        "bookseder": "בראשית",
        "seder": "לח",
        "verseseder": "כא",
        "parasha": "מקץ",
        "versenikud": "וַיֹּ֕אמֶר לֹֽא־ יֵרֵ֥ד בְּנִ֖י עִמָּכֶ֑ם כִּֽי־ אָחִ֨יו מֵ֜ת וְה֧וּא לְבַדּ֣וֹ נִשְׁאָ֗ר וּקְרָאָ֤הוּ אָסוֹן֙ בַּדֶּ֙רֶךְ֙ אֲשֶׁ֣ר תֵּֽלְכוּ־ בָ֔הּ וְהוֹרַדְתֶּ֧ם אֶת־ שֵׂיבָתִ֛י בְּיָג֖וֹן שְׁאֽוֹלָה׃ ",
        "versenonikud": "ויאמר לא ירד בני עמכם כי אחיו מת והוא לבדו נשאר וקראהו אסון בדרך אשר תלכו בה והורדתם את שיבתי ביגון שאולה "
    }
]