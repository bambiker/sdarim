[
    {
        "bookchapter": "שופטים",
        "chapter": "כ",
        "versechapter": "כז",
        "bookseder": "שופטים",
        "seder": "יד",
        "verseseder": "א",
        "versenikud": "וַיִּשְׁאֲל֥וּ בְנֵֽי־ יִשְׂרָאֵ֖ל בַּֽיהוָ֑ה וְשָׁ֗ם אֲרוֹן֙ בְּרִ֣ית הָאֱלֹהִ֔ים בַּיָּמִ֖ים הָהֵֽם׃ ",
        "versenonikud": "וישאלו בני ישראל ביהוה ושם ארון ברית האלהים בימים ההם "
    },
    {
        "bookchapter": "שופטים",
        "chapter": "כ",
        "versechapter": "כח",
        "bookseder": "שופטים",
        "seder": "יד",
        "verseseder": "ב",
        "versenikud": "וּ֠פִינְחָס בֶּן־ אֶלְעָזָ֨ר בֶּֽן־ אַהֲרֹ֜ן עֹמֵ֣ד ׀ לְפָנָ֗יו בַּיָּמִ֣ים הָהֵם֮ לֵאמֹר֒ הַאוֹסִ֨ף ע֜וֹד לָצֵ֧את לַמִּלְחָמָ֛ה עִם־ בְּנֵֽי־ בִנְיָמִ֥ן אָחִ֖י אִם־ אֶחְדָּ֑ל וַיֹּ֤אמֶר יְהוָה֙ עֲל֔וּ כִּ֥י מָחָ֖ר אֶתְּנֶ֥נּוּ בְיָדֶֽךָ׃ ",
        "versenonikud": "ופינחס בן אלעזר בן אהרן עמד  לפניו בימים ההם לאמר האוסף עוד לצאת למלחמה עם בני בנימן אחי אם אחדל ויאמר יהוה עלו כי מחר אתננו בידך "
    },
    {
        "bookchapter": "שופטים",
        "chapter": "כ",
        "versechapter": "כט",
        "bookseder": "שופטים",
        "seder": "יד",
        "verseseder": "ג",
        "versenikud": "וַיָּ֤שֶׂם יִשְׂרָאֵל֙ אֹֽרְבִ֔ים אֶל־ הַגִּבְעָ֖ה סָבִֽיב׃ ",
        "versenonikud": "וישם ישראל ארבים אל הגבעה סביב "
    },
    {
        "bookchapter": "שופטים",
        "chapter": "כ",
        "versechapter": "ל",
        "bookseder": "שופטים",
        "seder": "יד",
        "verseseder": "ד",
        "versenikud": "וַיַּעֲל֧וּ בְנֵֽי־ יִשְׂרָאֵ֛ל אֶל־ בְּנֵ֥י בִנְיָמִ֖ן בַּיּ֣וֹם הַשְּׁלִישִׁ֑י וַיַּעַרְכ֥וּ אֶל־ הַגִּבְעָ֖ה כְּפַ֥עַם בְּפָֽעַם׃ ",
        "versenonikud": "ויעלו בני ישראל אל בני בנימן ביום השלישי ויערכו אל הגבעה כפעם בפעם "
    },
    {
        "bookchapter": "שופטים",
        "chapter": "כ",
        "versechapter": "לא",
        "bookseder": "שופטים",
        "seder": "יד",
        "verseseder": "ה",
        "versenikud": "וַיֵּצְא֤וּ בְנֵֽי־ בִנְיָמִן֙ לִקְרַ֣את הָעָ֔ם הָנְתְּק֖וּ מִן־ הָעִ֑יר וַיָּחֵ֡לּוּ לְהַכּוֹת֩ מֵהָעָ֨ם חֲלָלִ֜ים כְּפַ֣עַם ׀ בְּפַ֗עַם בַּֽמְסִלּוֹת֙ אֲשֶׁ֨ר אַחַ֜ת עֹלָ֣ה בֵֽית־ אֵ֗ל וְאַחַ֤ת גִּבְעָ֙תָה֙ בַּשָּׂדֶ֔ה כִּשְׁלֹשִׁ֥ים אִ֖ישׁ בְּיִשְׂרָאֵֽל׃ ",
        "versenonikud": "ויצאו בני בנימן לקראת העם הנתקו מן העיר ויחלו להכות מהעם חללים כפעם  בפעם במסלות אשר אחת עלה בית אל ואחת גבעתה בשדה כשלשים איש בישראל "
    },
    {
        "bookchapter": "שופטים",
        "chapter": "כ",
        "versechapter": "לב",
        "bookseder": "שופטים",
        "seder": "יד",
        "verseseder": "ו",
        "versenikud": "וַיֹּֽאמְרוּ֙ בְּנֵ֣י בִנְיָמִ֔ן נִגָּפִ֥ים הֵ֛ם לְפָנֵ֖ינוּ כְּבָרִאשֹׁנָ֑ה וּבְנֵ֧י יִשְׂרָאֵ֣ל אָמְר֗וּ נָנ֙וּסָה֙ וּֽנְתַקְּנֻ֔הוּ מִן־ הָעִ֖יר אֶל־ הַֽמְסִלּֽוֹת׃ ",
        "versenonikud": "ויאמרו בני בנימן נגפים הם לפנינו כבראשנה ובני ישראל אמרו ננוסה ונתקנהו מן העיר אל המסלות "
    },
    {
        "bookchapter": "שופטים",
        "chapter": "כ",
        "versechapter": "לג",
        "bookseder": "שופטים",
        "seder": "יד",
        "verseseder": "ז",
        "versenikud": "וְכֹ֣ל ׀ אִ֣ישׁ יִשְׂרָאֵ֗ל קָ֚מוּ מִמְּקוֹמ֔וֹ וַיַּעַרְכ֖וּ בְּבַ֣עַל תָּמָ֑ר וְאֹרֵ֧ב יִשְׂרָאֵ֛ל מֵגִ֥יחַ מִמְּקֹמ֖וֹ מִמַּֽעֲרֵה־ גָֽבַע׃ ",
        "versenonikud": "וכל  איש ישראל קמו ממקומו ויערכו בבעל תמר וארב ישראל מגיח ממקמו ממערה גבע "
    },
    {
        "bookchapter": "שופטים",
        "chapter": "כ",
        "versechapter": "לד",
        "bookseder": "שופטים",
        "seder": "יד",
        "verseseder": "ח",
        "versenikud": "וַיָּבֹאוּ֩ מִנֶּ֨גֶד לַגִּבְעָ֜ה עֲשֶׂרֶת֩ אֲלָפִ֨ים אִ֤ישׁ בָּחוּר֙ מִכָּל־ יִשְׂרָאֵ֔ל וְהַמִּלְחָמָ֖ה כָּבֵ֑דָה וְהֵם֙ לֹ֣א יָדְע֔וּ כִּֽי־ נֹגַ֥עַת עֲלֵיהֶ֖ם הָרָעָֽה׃ ",
        "versenonikud": "ויבאו מנגד לגבעה עשרת אלפים איש בחור מכל ישראל והמלחמה כבדה והם לא ידעו כי נגעת עליהם הרעה "
    },
    {
        "bookchapter": "שופטים",
        "chapter": "כ",
        "versechapter": "לה",
        "bookseder": "שופטים",
        "seder": "יד",
        "verseseder": "ט",
        "versenikud": "וַיִּגֹּ֨ף יְהוָ֥ה ׀ אֶֽת־ בִּנְיָמִן֮ לִפְנֵ֣י יִשְׂרָאֵל֒ וַיַּשְׁחִיתוּ֩ בְנֵ֨י יִשְׂרָאֵ֤ל בְּבִנְיָמִן֙ בַּיּ֣וֹם הַה֔וּא עֶשְׂרִ֨ים וַחֲמִשָּׁ֥ה אֶ֛לֶף וּמֵאָ֖ה אִ֑ישׁ כָּל־ אֵ֖לֶּה שֹׁ֥לֵף חָֽרֶב׃ ",
        "versenonikud": "ויגף יהוה  את בנימן לפני ישראל וישחיתו בני ישראל בבנימן ביום ההוא עשרים וחמשה אלף ומאה איש כל אלה שלף חרב "
    },
    {
        "bookchapter": "שופטים",
        "chapter": "כ",
        "versechapter": "לו",
        "bookseder": "שופטים",
        "seder": "יד",
        "verseseder": "י",
        "versenikud": "וַיִּרְא֥וּ בְנֵֽי־ בִנְיָמִ֖ן כִּ֣י נִגָּ֑פוּ וַיִּתְּנ֨וּ אִֽישׁ־ יִשְׂרָאֵ֤ל מָקוֹם֙ לְבִנְיָמִ֔ן כִּ֤י בָֽטְחוּ֙ אֶל־ הָ֣אֹרֵ֔ב אֲשֶׁר שָׂ֖מוּ אֶל־ הַגִּבְעָֽה׃ ",
        "versenonikud": "ויראו בני בנימן כי נגפו ויתנו איש ישראל מקום לבנימן כי בטחו אל הארב אשר שמו אל הגבעה "
    },
    {
        "bookchapter": "שופטים",
        "chapter": "כ",
        "versechapter": "לז",
        "bookseder": "שופטים",
        "seder": "יד",
        "verseseder": "יא",
        "versenikud": "וְהָאֹרֵ֣ב הֵחִ֔ישׁוּ וַֽיִּפְשְׁט֖וּ אֶל־ הַגִּבְעָ֑ה וַיִּמְשֹׁךְ֙ הָאֹרֵ֔ב וַיַּ֥ךְ אֶת־ כָּל־ הָעִ֖יר לְפִי־ חָֽרֶב׃ ",
        "versenonikud": "והארב החישו ויפשטו אל הגבעה וימשך הארב ויך את כל העיר לפי חרב "
    },
    {
        "bookchapter": "שופטים",
        "chapter": "כ",
        "versechapter": "לח",
        "bookseder": "שופטים",
        "seder": "יד",
        "verseseder": "יב",
        "versenikud": "וְהַמּוֹעֵ֗ד הָיָ֛ה לְאִ֥ישׁ יִשְׂרָאֵ֖ל עִם־ הָאֹרֵ֑ב הֶ֕רֶב לְהַעֲלוֹתָ֛ם מַשְׂאַ֥ת הֶעָשָׁ֖ן מִן־ הָעִֽיר׃ ",
        "versenonikud": "והמועד היה לאיש ישראל עם הארב הרב להעלותם משאת העשן מן העיר "
    },
    {
        "bookchapter": "שופטים",
        "chapter": "כ",
        "versechapter": "לט",
        "bookseder": "שופטים",
        "seder": "יד",
        "verseseder": "יג",
        "versenikud": "וַיַּהֲפֹ֥ךְ אִֽישׁ־ יִשְׂרָאֵ֖ל בַּמִּלְחָמָ֑ה וּבִנְיָמִ֡ן הֵחֵל֩ לְהַכּ֨וֹת חֲלָלִ֤ים בְּאִֽישׁ־ יִשְׂרָאֵל֙ כִּשְׁלֹשִׁ֣ים אִ֔ישׁ כִּ֣י אָמְר֔וּ אַךְ֩ נִגּ֨וֹף נִגָּ֥ף הוּא֙ לְפָנֵ֔ינוּ כַּמִּלְחָמָ֖ה הָרִאשֹׁנָֽה׃ ",
        "versenonikud": "ויהפך איש ישראל במלחמה ובנימן החל להכות חללים באיש ישראל כשלשים איש כי אמרו אך נגוף נגף הוא לפנינו כמלחמה הראשנה "
    },
    {
        "bookchapter": "שופטים",
        "chapter": "כ",
        "versechapter": "מ",
        "bookseder": "שופטים",
        "seder": "יד",
        "verseseder": "יד",
        "versenikud": "וְהַמַּשְׂאֵ֗ת הֵחֵ֛לָּה לַעֲל֥וֹת מִן־ הָעִ֖יר עַמּ֣וּד עָשָׁ֑ן וַיִּ֤פֶן בִּנְיָמִן֙ אַחֲרָ֔יו וְהִנֵּ֛ה עָלָ֥ה כְלִיל־ הָעִ֖יר הַשָּׁמָֽיְמָה׃ ",
        "versenonikud": "והמשאת החלה לעלות מן העיר עמוד עשן ויפן בנימן אחריו והנה עלה כליל העיר השמימה "
    },
    {
        "bookchapter": "שופטים",
        "chapter": "כ",
        "versechapter": "מא",
        "bookseder": "שופטים",
        "seder": "יד",
        "verseseder": "טו",
        "versenikud": "וְאִ֤ישׁ יִשְׂרָאֵל֙ הָפַ֔ךְ וַיִּבָּהֵ֖ל אִ֣ישׁ בִּנְיָמִ֑ן כִּ֣י רָאָ֔ה כִּֽי־ נָגְעָ֥ה עָלָ֖יו הָרָעָֽה׃ ",
        "versenonikud": "ואיש ישראל הפך ויבהל איש בנימן כי ראה כי נגעה עליו הרעה "
    },
    {
        "bookchapter": "שופטים",
        "chapter": "כ",
        "versechapter": "מב",
        "bookseder": "שופטים",
        "seder": "יד",
        "verseseder": "טז",
        "versenikud": "וַיִּפְנ֞וּ לִפְנֵ֨י אִ֤ישׁ יִשְׂרָאֵל֙ אֶל־ דֶּ֣רֶךְ הַמִּדְבָּ֔ר וְהַמִּלְחָמָ֖ה הִדְבִּיקָ֑תְהוּ וַאֲשֶׁר֙ מֵהֶ֣עָרִ֔ים מַשְׁחִיתִ֥ים אוֹת֖וֹ בְּתוֹכֽוֹ׃ ",
        "versenonikud": "ויפנו לפני איש ישראל אל דרך המדבר והמלחמה הדביקתהו ואשר מהערים משחיתים אותו בתוכו "
    },
    {
        "bookchapter": "שופטים",
        "chapter": "כ",
        "versechapter": "מג",
        "bookseder": "שופטים",
        "seder": "יד",
        "verseseder": "יז",
        "versenikud": "כִּתְּר֤וּ אֶת־ בִּנְיָמִן֙ הִרְדִיפֻ֔הוּ מְנוּחָ֖ה הִדְרִיכֻ֑הוּ עַ֛ד נֹ֥כַח הַגִּבְעָ֖ה מִמִּזְרַח־ שָֽׁמֶשׁ׃ ",
        "versenonikud": "כתרו את בנימן הרדיפהו מנוחה הדריכהו עד נכח הגבעה ממזרח שמש "
    },
    {
        "bookchapter": "שופטים",
        "chapter": "כ",
        "versechapter": "מד",
        "bookseder": "שופטים",
        "seder": "יד",
        "verseseder": "יח",
        "versenikud": "וַֽיִּפְּלוּ֙ מִבִּנְיָמִ֔ן שְׁמֹנָֽה־ עָשָׂ֥ר אֶ֖לֶף אִ֑ישׁ אֶת־ כָּל־ אֵ֖לֶּה אַנְשֵׁי־ חָֽיִל׃ ",
        "versenonikud": "ויפלו מבנימן שמנה עשר אלף איש את כל אלה אנשי חיל "
    },
    {
        "bookchapter": "שופטים",
        "chapter": "כ",
        "versechapter": "מה",
        "bookseder": "שופטים",
        "seder": "יד",
        "verseseder": "יט",
        "versenikud": "וַיִּפְנ֞וּ וַיָּנֻ֤סוּ הַמִּדְבָּ֙רָה֙ אֶל־ סֶ֣לַע הָֽרִמּ֔וֹן וַיְעֹֽלְלֻ֙הוּ֙ בַּֽמְסִלּ֔וֹת חֲמֵ֥שֶׁת אֲלָפִ֖ים אִ֑ישׁ וַיַּדְבִּ֤יקוּ אַחֲרָיו֙ עַד־ גִּדְעֹ֔ם וַיַּכּ֥וּ מִמֶּ֖נּוּ אַלְפַּ֥יִם אִֽישׁ׃ ",
        "versenonikud": "ויפנו וינסו המדברה אל סלע הרמון ויעללהו במסלות חמשת אלפים איש וידביקו אחריו עד גדעם ויכו ממנו אלפים איש "
    },
    {
        "bookchapter": "שופטים",
        "chapter": "כ",
        "versechapter": "מו",
        "bookseder": "שופטים",
        "seder": "יד",
        "verseseder": "כ",
        "versenikud": "וַיְהִי֩ כָל־ הַנֹּ֨פְלִ֜ים מִבִּנְיָמִ֗ן עֶשְׂרִים֩ וַחֲמִשָּׁ֨ה אֶ֥לֶף אִ֛ישׁ שֹׁ֥לֵֽף חֶ֖רֶב בַּיּ֣וֹם הַה֑וּא אֶֽת־ כָּל־ אֵ֖לֶּה אַנְשֵׁי־ חָֽיִל׃ ",
        "versenonikud": "ויהי כל הנפלים מבנימן עשרים וחמשה אלף איש שלף חרב ביום ההוא את כל אלה אנשי חיל "
    },
    {
        "bookchapter": "שופטים",
        "chapter": "כ",
        "versechapter": "מז",
        "bookseder": "שופטים",
        "seder": "יד",
        "verseseder": "כא",
        "versenikud": "וַיִּפְנ֞וּ וַיָּנֻ֤סוּ הַמִּדְבָּ֙רָה֙ אֶל־ סֶ֣לַע הָֽרִמּ֔וֹן שֵׁ֥שׁ מֵא֖וֹת אִ֑ישׁ וַיֵּֽשְׁבוּ֙ בְּסֶ֣לַע רִמּ֔וֹן אַרְבָּעָ֖ה חֳדָשִֽׁים׃ ",
        "versenonikud": "ויפנו וינסו המדברה אל סלע הרמון שש מאות איש וישבו בסלע רמון ארבעה חדשים "
    },
    {
        "bookchapter": "שופטים",
        "chapter": "כ",
        "versechapter": "מח",
        "bookseder": "שופטים",
        "seder": "יד",
        "verseseder": "כב",
        "versenikud": "וְאִ֨ישׁ יִשְׂרָאֵ֜ל שָׁ֣בוּ אֶל־ בְּנֵ֤י בִנְיָמִן֙ וַיַּכּ֣וּם לְפִי־ חֶ֔רֶב מֵעִ֤יר מְתֹם֙ עַד־ בְּהֵמָ֔ה עַ֖ד כָּל־ הַנִּמְצָ֑א גַּ֛ם כָּל־ הֶעָרִ֥ים הַנִּמְצָא֖וֹת שִׁלְּח֥וּ בָאֵֽשׁ׃ ",
        "versenonikud": "ואיש ישראל שבו אל בני בנימן ויכום לפי חרב מעיר מתם עד בהמה עד כל הנמצא גם כל הערים הנמצאות שלחו באש "
    },
    {
        "bookchapter": "שופטים",
        "chapter": "כא",
        "versechapter": "א",
        "bookseder": "שופטים",
        "seder": "יד",
        "verseseder": "כג",
        "versenikud": "וְאִ֣ישׁ יִשְׂרָאֵ֔ל נִשְׁבַּ֥ע בַּמִּצְפָּ֖ה לֵאמֹ֑ר אִ֣ישׁ מִמֶּ֔נּוּ לֹא־ יִתֵּ֥ן בִּתּ֛וֹ לְבִנְיָמִ֖ן לְאִשָּֽׁה׃ ",
        "versenonikud": "ואיש ישראל נשבע במצפה לאמר איש ממנו לא יתן בתו לבנימן לאשה "
    },
    {
        "bookchapter": "שופטים",
        "chapter": "כא",
        "versechapter": "ב",
        "bookseder": "שופטים",
        "seder": "יד",
        "verseseder": "כד",
        "versenikud": "וַיָּבֹ֤א הָעָם֙ בֵּֽית־ אֵ֔ל וַיֵּ֤שְׁבוּ שָׁם֙ עַד־ הָעֶ֔רֶב לִפְנֵ֖י הָאֱלֹהִ֑ים וַיִּשְׂא֣וּ קוֹלָ֔ם וַיִּבְכּ֖וּ בְּכִ֥י גָדֽוֹל׃ ",
        "versenonikud": "ויבא העם בית אל וישבו שם עד הערב לפני האלהים וישאו קולם ויבכו בכי גדול "
    },
    {
        "bookchapter": "שופטים",
        "chapter": "כא",
        "versechapter": "ג",
        "bookseder": "שופטים",
        "seder": "יד",
        "verseseder": "כה",
        "versenikud": "וַיֹּ֣אמְר֔וּ לָמָ֗ה יְהוָה֙ אֱלֹהֵ֣י יִשְׂרָאֵ֔ל הָ֥יְתָה זֹּ֖את בְּיִשְׂרָאֵ֑ל לְהִפָּקֵ֥ד הַיּ֛וֹם מִיִּשְׂרָאֵ֖ל שֵׁ֥בֶט אֶחָֽד׃ ",
        "versenonikud": "ויאמרו למה יהוה אלהי ישראל היתה זאת בישראל להפקד היום מישראל שבט אחד "
    },
    {
        "bookchapter": "שופטים",
        "chapter": "כא",
        "versechapter": "ד",
        "bookseder": "שופטים",
        "seder": "יד",
        "verseseder": "כו",
        "versenikud": "וַֽיְהִי֙ מִֽמָּחֳרָ֔ת וַיַּשְׁכִּ֣ימוּ הָעָ֔ם וַיִּבְנוּ־ שָׁ֖ם מִזְבֵּ֑חַ וַיַּעֲל֥וּ עֹל֖וֹת וּשְׁלָמִֽים׃ ",
        "versenonikud": "ויהי ממחרת וישכימו העם ויבנו שם מזבח ויעלו עלות ושלמים "
    },
    {
        "bookchapter": "שופטים",
        "chapter": "כא",
        "versechapter": "ה",
        "bookseder": "שופטים",
        "seder": "יד",
        "verseseder": "כז",
        "versenikud": "וַיֹּֽאמְרוּ֙ בְּנֵ֣י יִשְׂרָאֵ֔ל מִ֠י אֲשֶׁ֨ר לֹא־ עָלָ֧ה בַקָּהָ֛ל מִכָּל־ שִׁבְטֵ֥י יִשְׂרָאֵ֖ל אֶל־ יְהוָ֑ה כִּי֩ הַשְּׁבוּעָ֨ה הַגְּדוֹלָ֜ה הָיְתָ֗ה לַ֠אֲשֶׁר לֹא־ עָלָ֨ה אֶל־ יְהוָ֧ה הַמִּצְפָּ֛ה לֵאמֹ֖ר מ֥וֹת יוּמָֽת׃ ",
        "versenonikud": "ויאמרו בני ישראל מי אשר לא עלה בקהל מכל שבטי ישראל אל יהוה כי השבועה הגדולה היתה לאשר לא עלה אל יהוה המצפה לאמר מות יומת "
    },
    {
        "bookchapter": "שופטים",
        "chapter": "כא",
        "versechapter": "ו",
        "bookseder": "שופטים",
        "seder": "יד",
        "verseseder": "כח",
        "versenikud": "וַיִּנָּֽחֲמוּ֙ בְּנֵ֣י יִשְׂרָאֵ֔ל אֶל־ בִּנְיָמִ֖ן אָחִ֑יו וַיֹּ֣אמְר֔וּ נִגְדַּ֥ע הַיּ֛וֹם שֵׁ֥בֶט אֶחָ֖ד מִיִּשְׂרָאֵֽל׃ ",
        "versenonikud": "וינחמו בני ישראל אל בנימן אחיו ויאמרו נגדע היום שבט אחד מישראל "
    },
    {
        "bookchapter": "שופטים",
        "chapter": "כא",
        "versechapter": "ז",
        "bookseder": "שופטים",
        "seder": "יד",
        "verseseder": "כט",
        "versenikud": "מַה־ נַּעֲשֶׂ֥ה לָהֶ֛ם לַנּוֹתָרִ֖ים לְנָשִׁ֑ים וַאֲנַ֙חְנוּ֙ נִשְׁבַּ֣עְנוּ בַֽיהוָ֔ה לְבִלְתִּ֛י תֵּת־ לָהֶ֥ם מִבְּנוֹתֵ֖ינוּ לְנָשִֽׁים׃ ",
        "versenonikud": "מה נעשה להם לנותרים לנשים ואנחנו נשבענו ביהוה לבלתי תת להם מבנותינו לנשים "
    },
    {
        "bookchapter": "שופטים",
        "chapter": "כא",
        "versechapter": "ח",
        "bookseder": "שופטים",
        "seder": "יד",
        "verseseder": "ל",
        "versenikud": "וַיֹּ֣אמְר֔וּ מִ֗י אֶחָד֙ מִשִּׁבְטֵ֣י יִשְׂרָאֵ֔ל אֲשֶׁ֛ר לֹֽא־ עָלָ֥ה אֶל־ יְהוָ֖ה הַמִּצְפָּ֑ה וְ֠הִנֵּה לֹ֣א בָא־ אִ֧ישׁ אֶל־ הַֽמַּחֲנֶ֛ה מִיָּבֵ֥ישׁ גִּלְעָ֖ד אֶל־ הַקָּהָֽל׃ ",
        "versenonikud": "ויאמרו מי אחד משבטי ישראל אשר לא עלה אל יהוה המצפה והנה לא בא איש אל המחנה מיביש גלעד אל הקהל "
    },
    {
        "bookchapter": "שופטים",
        "chapter": "כא",
        "versechapter": "ט",
        "bookseder": "שופטים",
        "seder": "יד",
        "verseseder": "לא",
        "versenikud": "וַיִּתְפָּקֵ֖ד הָעָ֑ם וְהִנֵּ֤ה אֵֽין־ שָׁם֙ אִ֔ישׁ מִיּוֹשְׁבֵ֖י יָבֵ֥שׁ גִּלְעָֽד׃ ",
        "versenonikud": "ויתפקד העם והנה אין שם איש מיושבי יבש גלעד "
    },
    {
        "bookchapter": "שופטים",
        "chapter": "כא",
        "versechapter": "י",
        "bookseder": "שופטים",
        "seder": "יד",
        "verseseder": "לב",
        "versenikud": "וַיִּשְׁלְחוּ־ שָׁ֣ם הָעֵדָ֗ה שְׁנֵים־ עָשָׂ֥ר אֶ֛לֶף אִ֖ישׁ מִבְּנֵ֣י הֶחָ֑יִל וַיְצַוּ֨וּ אוֹתָ֜ם לֵאמֹ֗ר לְ֠כוּ וְהִכִּיתֶ֞ם אֶת־ יוֹשְׁבֵ֨י יָבֵ֤שׁ גִּלְעָד֙ לְפִי־ חֶ֔רֶב וְהַנָּשִׁ֖ים וְהַטָּֽף׃ ",
        "versenonikud": "וישלחו שם העדה שנים עשר אלף איש מבני החיל ויצוו אותם לאמר לכו והכיתם את יושבי יבש גלעד לפי חרב והנשים והטף "
    },
    {
        "bookchapter": "שופטים",
        "chapter": "כא",
        "versechapter": "יא",
        "bookseder": "שופטים",
        "seder": "יד",
        "verseseder": "לג",
        "versenikud": "וְזֶ֥ה הַדָּבָ֖ר אֲשֶׁ֣ר תַּעֲשׂ֑וּ כָּל־ זָכָ֗ר וְכָל־ אִשָּׁ֛ה יֹדַ֥עַת מִשְׁכַּב־ זָכָ֖ר תַּחֲרִֽימוּ׃ ",
        "versenonikud": "וזה הדבר אשר תעשו כל זכר וכל אשה ידעת משכב זכר תחרימו "
    },
    {
        "bookchapter": "שופטים",
        "chapter": "כא",
        "versechapter": "יב",
        "bookseder": "שופטים",
        "seder": "יד",
        "verseseder": "לד",
        "versenikud": "וַֽיִּמְצְא֞וּ מִיּוֹשְׁבֵ֣י ׀ יָבֵ֣ישׁ גִּלְעָ֗ד אַרְבַּ֤ע מֵאוֹת֙ נַעֲרָ֣ה בְתוּלָ֔ה אֲשֶׁ֧ר לֹֽא־ יָדְעָ֛ה אִ֖ישׁ לְמִשְׁכַּ֣ב זָכָ֑ר וַיָּבִ֨יאוּ אוֹתָ֤ם אֶל־ הַֽמַּחֲנֶה֙ שִׁלֹ֔ה אֲשֶׁ֖ר בְּאֶ֥רֶץ כְּנָֽעַן׃ ",
        "versenonikud": "וימצאו מיושבי  יביש גלעד ארבע מאות נערה בתולה אשר לא ידעה איש למשכב זכר ויביאו אותם אל המחנה שלה אשר בארץ כנען "
    },
    {
        "bookchapter": "שופטים",
        "chapter": "כא",
        "versechapter": "יג",
        "bookseder": "שופטים",
        "seder": "יד",
        "verseseder": "לה",
        "versenikud": "וַֽיִּשְׁלְחוּ֙ כָּל־ הָ֣עֵדָ֔ה וַֽיְדַבְּרוּ֙ אֶל־ בְּנֵ֣י בִנְיָמִ֔ן אֲשֶׁ֖ר בְּסֶ֣לַע רִמּ֑וֹן וַיִּקְרְא֥וּ לָהֶ֖ם שָׁלֽוֹם׃ ",
        "versenonikud": "וישלחו כל העדה וידברו אל בני בנימן אשר בסלע רמון ויקראו להם שלום "
    },
    {
        "bookchapter": "שופטים",
        "chapter": "כא",
        "versechapter": "יד",
        "bookseder": "שופטים",
        "seder": "יד",
        "verseseder": "לו",
        "versenikud": "וַיָּ֤שָׁב בִּנְיָמִן֙ בָּעֵ֣ת הַהִ֔יא וַיִּתְּנ֤וּ לָהֶם֙ הַנָּשִׁ֔ים אֲשֶׁ֣ר חִיּ֔וּ מִנְּשֵׁ֖י יָבֵ֣שׁ גִּלְעָ֑ד וְלֹֽא־ מָצְא֥וּ לָהֶ֖ם כֵּֽן׃ ",
        "versenonikud": "וישב בנימן בעת ההיא ויתנו להם הנשים אשר חיו מנשי יבש גלעד ולא מצאו להם כן "
    },
    {
        "bookchapter": "שופטים",
        "chapter": "כא",
        "versechapter": "טו",
        "bookseder": "שופטים",
        "seder": "יד",
        "verseseder": "לז",
        "versenikud": "וְהָעָ֥ם נִחָ֖ם לְבִנְיָמִ֑ן כִּֽי־ עָשָׂ֧ה יְהוָ֛ה פֶּ֖רֶץ בְּשִׁבְטֵ֥י יִשְׂרָאֵֽל׃ ",
        "versenonikud": "והעם נחם לבנימן כי עשה יהוה פרץ בשבטי ישראל "
    },
    {
        "bookchapter": "שופטים",
        "chapter": "כא",
        "versechapter": "טז",
        "bookseder": "שופטים",
        "seder": "יד",
        "verseseder": "לח",
        "versenikud": "וַיֹּֽאמְר֨וּ זִקְנֵ֣י הָעֵדָ֔ה מַה־ נַּעֲשֶׂ֥ה לַנּוֹתָרִ֖ים לְנָשִׁ֑ים כִּֽי־ נִשְׁמְדָ֥ה מִבִּנְיָמִ֖ן אִשָּֽׁה׃ ",
        "versenonikud": "ויאמרו זקני העדה מה נעשה לנותרים לנשים כי נשמדה מבנימן אשה "
    },
    {
        "bookchapter": "שופטים",
        "chapter": "כא",
        "versechapter": "יז",
        "bookseder": "שופטים",
        "seder": "יד",
        "verseseder": "לט",
        "versenikud": "וַיֹּ֣אמְר֔וּ יְרֻשַּׁ֥ת פְּלֵיטָ֖ה לְבִנְיָמִ֑ן וְלֹֽא־ יִמָּחֶ֥ה שֵׁ֖בֶט מִיִּשְׂרָאֵֽל׃ ",
        "versenonikud": "ויאמרו ירשת פליטה לבנימן ולא ימחה שבט מישראל "
    },
    {
        "bookchapter": "שופטים",
        "chapter": "כא",
        "versechapter": "יח",
        "bookseder": "שופטים",
        "seder": "יד",
        "verseseder": "מ",
        "versenikud": "וַאֲנַ֗חְנוּ לֹ֥א נוּכַ֛ל לָתֵת־ לָהֶ֥ם נָשִׁ֖ים מִבְּנוֹתֵ֑ינוּ כִּֽי־ נִשְׁבְּע֤וּ בְנֵֽי־ יִשְׂרָאֵל֙ לֵאמֹ֔ר אָר֕וּר נֹתֵ֥ן אִשָּׁ֖ה לְבִנְיָמִֽן׃ ",
        "versenonikud": "ואנחנו לא נוכל לתת להם נשים מבנותינו כי נשבעו בני ישראל לאמר ארור נתן אשה לבנימן "
    },
    {
        "bookchapter": "שופטים",
        "chapter": "כא",
        "versechapter": "יט",
        "bookseder": "שופטים",
        "seder": "יד",
        "verseseder": "מא",
        "versenikud": "וַיֹּאמְר֡וּ הִנֵּה֩ חַג־ יְהוָ֨ה בְּשִׁל֜וֹ מִיָּמִ֣ים ׀ יָמִ֗ימָה אֲשֶׁ֞ר מִצְּפ֤וֹנָה לְבֵֽית־ אֵל֙ מִזְרְחָ֣ה הַשֶּׁ֔מֶשׁ לִמְסִלָּ֔ה הָעֹלָ֥ה מִבֵּֽית־ אֵ֖ל שְׁכֶ֑מָה וּמִנֶּ֖גֶב לִלְבוֹנָֽה׃ ",
        "versenonikud": "ויאמרו הנה חג יהוה בשלו מימים  ימימה אשר מצפונה לבית אל מזרחה השמש למסלה העלה מבית אל שכמה ומנגב ללבונה "
    },
    {
        "bookchapter": "שופטים",
        "chapter": "כא",
        "versechapter": "כ",
        "bookseder": "שופטים",
        "seder": "יד",
        "verseseder": "מב",
        "versenikud": "ויצו וַיְצַוּ֕וּ אֶת־ בְּנֵ֥י בִנְיָמִ֖ן לֵאמֹ֑ר לְכ֖וּ וַאֲרַבְתֶּ֥ם בַּכְּרָמִֽים׃ ",
        "versenonikud": "ויצו ויצוו את בני בנימן לאמר לכו וארבתם בכרמים "
    },
    {
        "bookchapter": "שופטים",
        "chapter": "כא",
        "versechapter": "כא",
        "bookseder": "שופטים",
        "seder": "יד",
        "verseseder": "מג",
        "versenikud": "וּרְאִיתֶ֗ם וְ֠הִנֵּה אִם־ יֵ֨צְא֥וּ בְנוֹת־ שִׁילוֹ֮ לָח֣וּל בַּמְּחֹלוֹת֒ וִֽיצָאתֶם֙ מִן־ הַכְּרָמִ֔ים וַחֲטַפְתֶּ֥ם לָכֶ֛ם אִ֥ישׁ אִשְׁתּ֖וֹ מִבְּנ֣וֹת שִׁיל֑וֹ וַהֲלַכְתֶּ֖ם אֶ֥רֶץ בִּנְיָמִֽן׃ ",
        "versenonikud": "וראיתם והנה אם יצאו בנות שילו לחול במחלות ויצאתם מן הכרמים וחטפתם לכם איש אשתו מבנות שילו והלכתם ארץ בנימן "
    },
    {
        "bookchapter": "שופטים",
        "chapter": "כא",
        "versechapter": "כב",
        "bookseder": "שופטים",
        "seder": "יד",
        "verseseder": "מד",
        "versenikud": "וְהָיָ֡ה כִּֽי־ יָבֹ֣אוּ אֲבוֹתָם֩ א֨וֹ אֲחֵיהֶ֜ם לרוב לָרִ֣יב ׀ אֵלֵ֗ינוּ וְאָמַ֤רְנוּ אֲלֵיהֶם֙ חָנּ֣וּנוּ אוֹתָ֔ם כִּ֣י לֹ֥א לָקַ֛חְנוּ אִ֥ישׁ אִשְׁתּ֖וֹ בַּמִּלְחָמָ֑ה כִּ֣י לֹ֥א אַתֶּ֛ם נְתַתֶּ֥ם לָהֶ֖ם כָּעֵ֥ת תֶּאְשָֽׁמוּ׃ ",
        "versenonikud": "והיה כי יבאו אבותם או אחיהם לרוב לריב  אלינו ואמרנו אליהם חנונו אותם כי לא לקחנו איש אשתו במלחמה כי לא אתם נתתם להם כעת תאשמו "
    },
    {
        "bookchapter": "שופטים",
        "chapter": "כא",
        "versechapter": "כג",
        "bookseder": "שופטים",
        "seder": "יד",
        "verseseder": "מה",
        "versenikud": "וַיַּֽעֲשׂוּ־ כֵן֙ בְּנֵ֣י בִנְיָמִ֔ן וַיִּשְׂא֤וּ נָשִׁים֙ לְמִסְפָּרָ֔ם מִן־ הַמְּחֹלְל֖וֹת אֲשֶׁ֣ר גָּזָ֑לוּ וַיֵּלְכ֗וּ וַיָּשׁ֙וּבוּ֙ אֶל־ נַ֣חֲלָתָ֔ם וַיִּבְנוּ֙ אֶת־ הֶ֣עָרִ֔ים וַיֵּשְׁב֖וּ בָּהֶֽם׃ ",
        "versenonikud": "ויעשו כן בני בנימן וישאו נשים למספרם מן המחללות אשר גזלו וילכו וישובו אל נחלתם ויבנו את הערים וישבו בהם "
    },
    {
        "bookchapter": "שופטים",
        "chapter": "כא",
        "versechapter": "כד",
        "bookseder": "שופטים",
        "seder": "יד",
        "verseseder": "מו",
        "versenikud": "וַיִּתְהַלְּכ֨וּ מִשָּׁ֤ם בְּנֵֽי־ יִשְׂרָאֵל֙ בָּעֵ֣ת הַהִ֔יא אִ֥ישׁ לְשִׁבְט֖וֹ וּלְמִשְׁפַּחְתּ֑וֹ וַיֵּצְא֣וּ מִשָּׁ֔ם אִ֖ישׁ לְנַחֲלָתֽוֹ׃ ",
        "versenonikud": "ויתהלכו משם בני ישראל בעת ההיא איש לשבטו ולמשפחתו ויצאו משם איש לנחלתו "
    },
    {
        "bookchapter": "שופטים",
        "chapter": "כא",
        "versechapter": "כה",
        "bookseder": "שופטים",
        "seder": "יד",
        "verseseder": "מז",
        "versenikud": "בַּיָּמִ֣ים הָהֵ֔ם אֵ֥ין מֶ֖לֶךְ בְּיִשְׂרָאֵ֑ל אִ֛ישׁ הַיָּשָׁ֥ר בְּעֵינָ֖יו יַעֲשֶֽׂה׃ ",
        "versenonikud": "בימים ההם אין מלך בישראל איש הישר בעיניו יעשה "
    }
]