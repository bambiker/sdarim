[
    {
        "bookchapter": "משלי",
        "chapter": "טו",
        "versechapter": "א",
        "bookseder": "משלי",
        "seder": "ד",
        "verseseder": "לג",
        "versenikud": "מַֽעֲנֶה־ רַּ֭ךְ יָשִׁ֣יב חֵמָ֑ה וּדְבַר־ עֶ֝֗צֶב יַעֲלֶה־ אָֽף׃ ",
        "versenonikud": "מענה רך ישיב חמה ודבר עצב יעלה אף "
    },
    {
        "bookchapter": "משלי",
        "chapter": "טו",
        "versechapter": "ב",
        "bookseder": "משלי",
        "seder": "ד",
        "verseseder": "לד",
        "versenikud": "לְשׁ֣וֹן חֲ֭כָמִים תֵּיטִ֣יב דָּ֑עַת וּפִ֥י כְ֝סִילִ֗ים יַבִּ֥יעַ אִוֶּֽלֶת׃ ",
        "versenonikud": "לשון חכמים תיטיב דעת ופי כסילים יביע אולת "
    },
    {
        "bookchapter": "משלי",
        "chapter": "טו",
        "versechapter": "ג",
        "bookseder": "משלי",
        "seder": "ד",
        "verseseder": "לה",
        "versenikud": "בְּֽכָל־ מָ֭קוֹם עֵינֵ֣י יְהוָ֑ה צֹ֝פ֗וֹת רָעִ֥ים וטוֹבִֽים׃ ",
        "versenonikud": "בכל מקום עיני יהוה צפות רעים וטובים "
    },
    {
        "bookchapter": "משלי",
        "chapter": "טו",
        "versechapter": "ד",
        "bookseder": "משלי",
        "seder": "ד",
        "verseseder": "לו",
        "versenikud": "מַרְפֵּ֣א לָ֭שׁוֹן עֵ֣ץ חַיִּ֑ים וְסֶ֥לֶף בָּ֝֗הּ שֶׁ֣בֶר בְּרֽוּחַ׃ ",
        "versenonikud": "מרפא לשון עץ חיים וסלף בה שבר ברוח "
    },
    {
        "bookchapter": "משלי",
        "chapter": "טו",
        "versechapter": "ה",
        "bookseder": "משלי",
        "seder": "ד",
        "verseseder": "לז",
        "versenikud": "אֱוִ֗יל יִ֭נְאַץ מוּסַ֣ר אָבִ֑יו וְשֹׁמֵ֖ר תּוֹכַ֣חַת יַעְרִֽם׃ ",
        "versenonikud": "אויל ינאץ מוסר אביו ושמר תוכחת יערם "
    },
    {
        "bookchapter": "משלי",
        "chapter": "טו",
        "versechapter": "ו",
        "bookseder": "משלי",
        "seder": "ד",
        "verseseder": "לח",
        "versenikud": "בֵּ֣ית צַ֭דִּיק חֹ֣סֶן רָ֑ב וּבִתְבוּאַ֖ת רָשָׁ֣ע נֶעְכָּֽרֶת׃ ",
        "versenonikud": "בית צדיק חסן רב ובתבואת רשע נעכרת "
    },
    {
        "bookchapter": "משלי",
        "chapter": "טו",
        "versechapter": "ז",
        "bookseder": "משלי",
        "seder": "ד",
        "verseseder": "לט",
        "versenikud": "שִׂפְתֵ֣י חֲ֭כָמִים יְזָ֣רוּ דָ֑עַת וְלֵ֖ב כְּסִילִ֣ים לֹא־ כֵֽן׃ ",
        "versenonikud": "שפתי חכמים יזרו דעת ולב כסילים לא כן "
    },
    {
        "bookchapter": "משלי",
        "chapter": "טו",
        "versechapter": "ח",
        "bookseder": "משלי",
        "seder": "ד",
        "verseseder": "מ",
        "versenikud": "זֶ֣בַח רְ֭שָׁעִים תּוֹעֲבַ֣ת יְהוָ֑ה וּתְפִלַּ֖ת יְשָׁרִ֣ים רְצוֹנֽוֹ׃ ",
        "versenonikud": "זבח רשעים תועבת יהוה ותפלת ישרים רצונו "
    },
    {
        "bookchapter": "משלי",
        "chapter": "טו",
        "versechapter": "ט",
        "bookseder": "משלי",
        "seder": "ד",
        "verseseder": "מא",
        "versenikud": "תּוֹעֲבַ֣ת יְ֭הוָה דֶּ֣רֶךְ רָשָׁ֑ע וּמְרַדֵּ֖ף צְדָקָ֣ה יֶאֱהָֽב׃ ",
        "versenonikud": "תועבת יהוה דרך רשע ומרדף צדקה יאהב "
    },
    {
        "bookchapter": "משלי",
        "chapter": "טו",
        "versechapter": "י",
        "bookseder": "משלי",
        "seder": "ד",
        "verseseder": "מב",
        "versenikud": "מוּסָ֣ר רָ֭ע לְעֹזֵ֣ב אֹ֑רַח שׂוֹנֵ֖א תוֹכַ֣חַת יָמֽוּת׃ ",
        "versenonikud": "מוסר רע לעזב ארח שונא תוכחת ימות "
    },
    {
        "bookchapter": "משלי",
        "chapter": "טו",
        "versechapter": "יא",
        "bookseder": "משלי",
        "seder": "ד",
        "verseseder": "מג",
        "versenikud": "שְׁא֣וֹל וַ֭אֲבַדּוֹן נֶ֣גֶד יְהוָ֑ה אַ֝֗ף כִּֽי־ לִבּ֥וֹת בְּֽנֵי־ אָדָֽם׃ ",
        "versenonikud": "שאול ואבדון נגד יהוה אף כי לבות בני אדם "
    },
    {
        "bookchapter": "משלי",
        "chapter": "טו",
        "versechapter": "יב",
        "bookseder": "משלי",
        "seder": "ד",
        "verseseder": "מד",
        "versenikud": "לֹ֣א יֶאֱהַב־ לֵ֭ץ הוֹכֵ֣חַֽ ל֑וֹ אֶל־ חֲ֝כָמִ֗ים לֹ֣א יֵלֵֽךְ׃ ",
        "versenonikud": "לא יאהב לץ הוכח לו אל חכמים לא ילך "
    },
    {
        "bookchapter": "משלי",
        "chapter": "טו",
        "versechapter": "יג",
        "bookseder": "משלי",
        "seder": "ד",
        "verseseder": "מה",
        "versenikud": "לֵ֣ב שָׂ֭מֵחַ יֵיטִ֣ב פָּנִ֑ים וּבְעַצְּבַת־ לֵ֝ב ר֣וּחַ נְכֵאָֽה׃ ",
        "versenonikud": "לב שמח ייטב פנים ובעצבת לב רוח נכאה "
    },
    {
        "bookchapter": "משלי",
        "chapter": "טו",
        "versechapter": "יד",
        "bookseder": "משלי",
        "seder": "ד",
        "verseseder": "מו",
        "versenikud": "לֵ֣ב נָ֭בוֹן יְבַקֶּשׁ־ דָּ֑עַת ופני וּפִ֥י כְ֝סִילִ֗ים יִרְעֶ֥ה אִוֶּֽלֶת׃ ",
        "versenonikud": "לב נבון יבקש דעת ופני ופי כסילים ירעה אולת "
    },
    {
        "bookchapter": "משלי",
        "chapter": "טו",
        "versechapter": "טו",
        "bookseder": "משלי",
        "seder": "ד",
        "verseseder": "מז",
        "versenikud": "כָּל־ יְמֵ֣י עָנִ֣י רָעִ֑ים וְטֽוֹב־ לֵ֝֗ב מִשְׁתֶּ֥ה תָמִֽיד׃ ",
        "versenonikud": "כל ימי עני רעים וטוב לב משתה תמיד "
    },
    {
        "bookchapter": "משלי",
        "chapter": "טו",
        "versechapter": "טז",
        "bookseder": "משלי",
        "seder": "ד",
        "verseseder": "מח",
        "versenikud": "טוֹב־ מְ֭עַט בְּיִרְאַ֣ת יְהוָ֑ה מֵאוֹצָ֥ר רָ֝֗ב וּמְה֥וּמָה בֽוֹ׃ ",
        "versenonikud": "טוב מעט ביראת יהוה מאוצר רב ומהומה בו "
    },
    {
        "bookchapter": "משלי",
        "chapter": "טו",
        "versechapter": "יז",
        "bookseder": "משלי",
        "seder": "ד",
        "verseseder": "מט",
        "versenikud": "ט֤וֹב אֲרֻחַ֣ת יָ֭רָק וְאַהֲבָה־ שָׁ֑ם מִשּׁ֥וֹר אָ֝ב֗וּס וְשִׂנְאָה־ בֽוֹ׃ ",
        "versenonikud": "טוב ארחת ירק ואהבה שם משור אבוס ושנאה בו "
    },
    {
        "bookchapter": "משלי",
        "chapter": "טו",
        "versechapter": "יח",
        "bookseder": "משלי",
        "seder": "ד",
        "verseseder": "נ",
        "versenikud": "אִ֣ישׁ חֵ֭מָה יְגָרֶ֣ה מָד֑וֹן וְאֶ֥רֶך אַ֝פַּ֗יִם יַשְׁקִ֥יט רִֽיב׃ ",
        "versenonikud": "איש חמה יגרה מדון וארך אפים ישקיט ריב "
    },
    {
        "bookchapter": "משלי",
        "chapter": "טו",
        "versechapter": "יט",
        "bookseder": "משלי",
        "seder": "ד",
        "verseseder": "נא",
        "versenikud": "דֶּ֣רֶךְ עָ֭צֵל כִּמְשֻׂ֣כַת חָ֑דֶק וְאֹ֖רַח יְשָׁרִ֣ים סְלֻלָֽה׃ ",
        "versenonikud": "דרך עצל כמשכת חדק וארח ישרים סללה "
    },
    {
        "bookchapter": "משלי",
        "chapter": "טו",
        "versechapter": "כ",
        "bookseder": "משלי",
        "seder": "ד",
        "verseseder": "נב",
        "versenikud": "בֵּ֣ן חָ֭כָם יְשַׂמַּח־ אָ֑ב וּכְסִ֥יל אָ֝דָ֗ם בּוֹזֶ֥ה אִמּֽוֹ׃ ",
        "versenonikud": "בן חכם ישמח אב וכסיל אדם בוזה אמו "
    },
    {
        "bookchapter": "משלי",
        "chapter": "טו",
        "versechapter": "כא",
        "bookseder": "משלי",
        "seder": "ד",
        "verseseder": "נג",
        "versenikud": "אִ֭וֶּלֶת שִׂמְחָ֣ה לַחֲסַר־ לֵ֑ב וְאִ֥ישׁ תְּ֝בוּנָ֗ה יְיַשֶׁר־ לָֽכֶת׃ ",
        "versenonikud": "אולת שמחה לחסר לב ואיש תבונה יישר לכת "
    },
    {
        "bookchapter": "משלי",
        "chapter": "טו",
        "versechapter": "כב",
        "bookseder": "משלי",
        "seder": "ד",
        "verseseder": "נד",
        "versenikud": "הָפֵ֣ר מַ֭חֲשָׁבוֹת בְּאֵ֣ין ס֑וֹד וּבְרֹ֖ב יוֹעֲצִ֣ים תָּקֽוּם׃ ",
        "versenonikud": "הפר מחשבות באין סוד וברב יועצים תקום "
    },
    {
        "bookchapter": "משלי",
        "chapter": "טו",
        "versechapter": "כג",
        "bookseder": "משלי",
        "seder": "ד",
        "verseseder": "נה",
        "versenikud": "שִׂמְחָ֣ה לָ֭אִישׁ בְּמַעֲנֵה־ פִ֑יו וְדָבָ֖ר בְּעִתּ֣וֹ מַה־ טּֽוֹב׃ ",
        "versenonikud": "שמחה לאיש במענה פיו ודבר בעתו מה טוב "
    },
    {
        "bookchapter": "משלי",
        "chapter": "טו",
        "versechapter": "כד",
        "bookseder": "משלי",
        "seder": "ד",
        "verseseder": "נו",
        "versenikud": "אֹ֣רַח חַ֭יִּים לְמַ֣עְלָה לְמַשְׂכִּ֑יל לְמַ֥עַן ס֝֗וּר מִשְּׁא֥וֹל מָֽטָּה׃ ",
        "versenonikud": "ארח חיים למעלה למשכיל למען סור משאול מטה "
    },
    {
        "bookchapter": "משלי",
        "chapter": "טו",
        "versechapter": "כה",
        "bookseder": "משלי",
        "seder": "ד",
        "verseseder": "נז",
        "versenikud": "בֵּ֣ית גֵּ֭אִים יִסַּ֥ח ׀ יְהוָ֑ה וְ֝יַצֵּ֗ב גְּב֣וּל אַלְמָנָֽה׃ ",
        "versenonikud": "בית גאים יסח  יהוה ויצב גבול אלמנה "
    },
    {
        "bookchapter": "משלי",
        "chapter": "טו",
        "versechapter": "כו",
        "bookseder": "משלי",
        "seder": "ד",
        "verseseder": "נח",
        "versenikud": "תּוֹעֲבַ֣ת יְ֭הוָה מַחְשְׁב֣וֹת רָ֑ע וּ֝טְהֹרִ֗ים אִמְרֵי־ נֹֽעַם׃ ",
        "versenonikud": "תועבת יהוה מחשבות רע וטהרים אמרי נעם "
    },
    {
        "bookchapter": "משלי",
        "chapter": "טו",
        "versechapter": "כז",
        "bookseder": "משלי",
        "seder": "ד",
        "verseseder": "נט",
        "versenikud": "עֹכֵ֣ר בֵּ֭יתוֹ בּוֹצֵ֣עַ בָּ֑צַע וְשׂוֹנֵ֖א מַתָּנֹ֣ת יִחְיֶֽה׃ ",
        "versenonikud": "עכר ביתו בוצע בצע ושונא מתנת יחיה "
    },
    {
        "bookchapter": "משלי",
        "chapter": "טו",
        "versechapter": "כח",
        "bookseder": "משלי",
        "seder": "ד",
        "verseseder": "ס",
        "versenikud": "לֵ֣ב צַ֭דִּיק יֶהְגֶּ֣ה לַעֲנ֑וֹת וּפִ֥י רְ֝שָׁעִ֗ים יַבִּ֥יעַ רָעֽוֹת׃ ",
        "versenonikud": "לב צדיק יהגה לענות ופי רשעים יביע רעות "
    },
    {
        "bookchapter": "משלי",
        "chapter": "טו",
        "versechapter": "כט",
        "bookseder": "משלי",
        "seder": "ד",
        "verseseder": "סא",
        "versenikud": "רָח֣וֹק יְ֭הוָה מֵרְשָׁעִ֑ים וּתְפִלַּ֖ת צַדִּיקִ֣ים יִשְׁמָֽע׃ ",
        "versenonikud": "רחוק יהוה מרשעים ותפלת צדיקים ישמע "
    },
    {
        "bookchapter": "משלי",
        "chapter": "טו",
        "versechapter": "ל",
        "bookseder": "משלי",
        "seder": "ד",
        "verseseder": "סב",
        "versenikud": "מְֽאוֹר־ עֵ֭ינַיִם יְשַׂמַּֽח־ לֵ֑ב שְׁמוּעָ֥ה ט֝וֹבָ֗ה תְּדַשֶּׁן־ עָֽצֶם׃ ",
        "versenonikud": "מאור עינים ישמח לב שמועה טובה תדשן עצם "
    },
    {
        "bookchapter": "משלי",
        "chapter": "טו",
        "versechapter": "לא",
        "bookseder": "משלי",
        "seder": "ד",
        "verseseder": "סג",
        "versenikud": "אֹ֗זֶן שֹׁ֭מַעַת תּוֹכַ֣חַת חַיִּ֑ים בְּקֶ֖רֶב חֲכָמִ֣ים תָּלִֽין׃ ",
        "versenonikud": "אזן שמעת תוכחת חיים בקרב חכמים תלין "
    },
    {
        "bookchapter": "משלי",
        "chapter": "טו",
        "versechapter": "לב",
        "bookseder": "משלי",
        "seder": "ד",
        "verseseder": "סד",
        "versenikud": "פּוֹרֵ֣עַ מ֭וּסָר מוֹאֵ֣ס נַפְשׁ֑וֹ וְשׁוֹמֵ֥עַ תּ֝וֹכַ֗חַת ק֣וֹנֶה לֵּֽב׃ ",
        "versenonikud": "פורע מוסר מואס נפשו ושומע תוכחת קונה לב "
    },
    {
        "bookchapter": "משלי",
        "chapter": "טו",
        "versechapter": "לג",
        "bookseder": "משלי",
        "seder": "ד",
        "verseseder": "סה",
        "versenikud": "יִרְאַ֣ת יְ֭הוָה מוּסַ֣ר חָכְמָ֑ה וְלִפְנֵ֖י כָב֣וֹד עֲנָוָֽה׃ ",
        "versenonikud": "יראת יהוה מוסר חכמה ולפני כבוד ענוה "
    }
]