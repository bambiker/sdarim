[
    {
        "bookchapter": "בראשית",
        "chapter": "יב",
        "versechapter": "א",
        "bookseder": "בראשית",
        "seder": "י",
        "verseseder": "א",
        "parasha": "לך לך",
        "versenikud": "וַיֹּ֤אמֶר יְהוָה֙ אֶל־ אַבְרָ֔ם לֶךְ־ לְךָ֛ מֵאַרְצְךָ֥ וּמִמּֽוֹלַדְתְּךָ֖ וּמִבֵּ֣ית אָבִ֑יךָ אֶל־ הָאָ֖רֶץ אֲשֶׁ֥ר אַרְאֶֽךָּ׃ ",
        "versenonikud": "ויאמר יהוה אל אברם לך לך מארצך וממולדתך ומבית אביך אל הארץ אשר אראך "
    },
    {
        "bookchapter": "בראשית",
        "chapter": "יב",
        "versechapter": "ב",
        "bookseder": "בראשית",
        "seder": "י",
        "verseseder": "ב",
        "parasha": "לך לך",
        "versenikud": "וְאֶֽעֶשְׂךָ֙ לְג֣וֹי גָּד֔וֹל וַאֲבָ֣רֶכְךָ֔ וַאֲגַדְּלָ֖ה שְׁמֶ֑ךָ וֶהְיֵ֖ה בְּרָכָֽה׃ ",
        "versenonikud": "ואעשך לגוי גדול ואברכך ואגדלה שמך והיה ברכה "
    },
    {
        "bookchapter": "בראשית",
        "chapter": "יב",
        "versechapter": "ג",
        "bookseder": "בראשית",
        "seder": "י",
        "verseseder": "ג",
        "parasha": "לך לך",
        "versenikud": "וַאֲבָֽרֲכָה֙ מְבָ֣רְכֶ֔יךָ וּמְקַלֶּלְךָ֖ אָאֹ֑ר וְנִבְרְכ֣וּ בְךָ֔ כֹּ֖ל מִשְׁפְּחֹ֥ת הָאֲדָמָֽה׃ ",
        "versenonikud": "ואברכה מברכיך ומקללך אאר ונברכו בך כל משפחת האדמה "
    },
    {
        "bookchapter": "בראשית",
        "chapter": "יב",
        "versechapter": "ד",
        "bookseder": "בראשית",
        "seder": "י",
        "verseseder": "ד",
        "parasha": "לך לך",
        "versenikud": "וַיֵּ֣לֶךְ אַבְרָ֗ם כַּאֲשֶׁ֨ר דִּבֶּ֤ר אֵלָיו֙ יְהוָ֔ה וַיֵּ֥לֶךְ אִתּ֖וֹ ל֑וֹט וְאַבְרָ֗ם בֶּן־ חָמֵ֤שׁ שָׁנִים֙ וְשִׁבְעִ֣ים שָׁנָ֔ה בְּצֵאת֖וֹ מֵחָרָֽן׃ ",
        "versenonikud": "וילך אברם כאשר דבר אליו יהוה וילך אתו לוט ואברם בן חמש שנים ושבעים שנה בצאתו מחרן "
    },
    {
        "bookchapter": "בראשית",
        "chapter": "יב",
        "versechapter": "ה",
        "bookseder": "בראשית",
        "seder": "י",
        "verseseder": "ה",
        "parasha": "לך לך",
        "versenikud": "וַיִּקַּ֣ח אַבְרָם֩ אֶת־ שָׂרַ֨י אִשְׁתּ֜וֹ וְאֶת־ ל֣וֹט בֶּן־ אָחִ֗יו וְאֶת־ כָּל־ רְכוּשָׁם֙ אֲשֶׁ֣ר רָכָ֔שׁוּ וְאֶת־ הַנֶּ֖פֶשׁ אֲשֶׁר־ עָשׂ֣וּ בְחָרָ֑ן וַיֵּצְא֗וּ לָלֶ֙כֶת֙ אַ֣רְצָה כְּנַ֔עַן וַיָּבֹ֖אוּ אַ֥רְצָה כְּנָֽעַן׃ ",
        "versenonikud": "ויקח אברם את שרי אשתו ואת לוט בן אחיו ואת כל רכושם אשר רכשו ואת הנפש אשר עשו בחרן ויצאו ללכת ארצה כנען ויבאו ארצה כנען "
    },
    {
        "bookchapter": "בראשית",
        "chapter": "יב",
        "versechapter": "ו",
        "bookseder": "בראשית",
        "seder": "י",
        "verseseder": "ו",
        "parasha": "לך לך",
        "versenikud": "וַיַּעֲבֹ֤ר אַבְרָם֙ בָּאָ֔רֶץ עַ֚ד מְק֣וֹם שְׁכֶ֔ם עַ֖ד אֵל֣וֹן מוֹרֶ֑ה וְהַֽכְּנַעֲנִ֖י אָ֥ז בָּאָֽרֶץ׃ ",
        "versenonikud": "ויעבר אברם בארץ עד מקום שכם עד אלון מורה והכנעני אז בארץ "
    },
    {
        "bookchapter": "בראשית",
        "chapter": "יב",
        "versechapter": "ז",
        "bookseder": "בראשית",
        "seder": "י",
        "verseseder": "ז",
        "parasha": "לך לך",
        "versenikud": "וַיֵּרָ֤א יְהוָה֙ אֶל־ אַבְרָ֔ם וַיֹּ֕אמֶר לְזַ֨רְעֲךָ֔ אֶתֵּ֖ן אֶת־ הָאָ֣רֶץ הַזֹּ֑את וַיִּ֤בֶן שָׁם֙ מִזְבֵּ֔חַ לַיהוָ֖ה הַנִּרְאֶ֥ה אֵלָֽיו׃ ",
        "versenonikud": "וירא יהוה אל אברם ויאמר לזרעך אתן את הארץ הזאת ויבן שם מזבח ליהוה הנראה אליו "
    },
    {
        "bookchapter": "בראשית",
        "chapter": "יב",
        "versechapter": "ח",
        "bookseder": "בראשית",
        "seder": "י",
        "verseseder": "ח",
        "parasha": "לך לך",
        "versenikud": "וַיַּעְתֵּ֨ק מִשָּׁ֜ם הָהָ֗רָה מִקֶּ֛דֶם לְבֵֽית־ אֵ֖ל וַיֵּ֣ט אָהֳלֹ֑ה בֵּֽית־ אֵ֤ל מִיָּם֙ וְהָעַ֣י מִקֶּ֔דֶם וַיִּֽבֶן־ שָׁ֤ם מִזְבֵּ֙חַ֙ לַֽיהוָ֔ה וַיִּקְרָ֖א בְּשֵׁ֥ם יְהוָֽה׃ ",
        "versenonikud": "ויעתק משם ההרה מקדם לבית אל ויט אהלה בית אל מים והעי מקדם ויבן שם מזבח ליהוה ויקרא בשם יהוה "
    },
    {
        "bookchapter": "בראשית",
        "chapter": "יב",
        "versechapter": "ט",
        "bookseder": "בראשית",
        "seder": "י",
        "verseseder": "ט",
        "parasha": "לך לך",
        "versenikud": "וַיִּסַּ֣ע אַבְרָ֔ם הָל֥וֹךְ וְנָס֖וֹעַ הַנֶּֽגְבָּה׃ {פ}",
        "versenonikud": "ויסע אברם הלוך ונסוע הנגבה "
    },
    {
        "bookchapter": "בראשית",
        "chapter": "יב",
        "versechapter": "י",
        "bookseder": "בראשית",
        "seder": "י",
        "verseseder": "י",
        "parasha": "לך לך",
        "versenikud": "וַיְהִ֥י רָעָ֖ב בָּאָ֑רֶץ וַיֵּ֨רֶד אַבְרָ֤ם מִצְרַ֙יְמָה֙ לָג֣וּר שָׁ֔ם כִּֽי־ כָבֵ֥ד הָרָעָ֖ב בָּאָֽרֶץ׃ ",
        "versenonikud": "ויהי רעב בארץ וירד אברם מצרימה לגור שם כי כבד הרעב בארץ "
    },
    {
        "bookchapter": "בראשית",
        "chapter": "יב",
        "versechapter": "יא",
        "bookseder": "בראשית",
        "seder": "י",
        "verseseder": "יא",
        "parasha": "לך לך",
        "versenikud": "וַיְהִ֕י כַּאֲשֶׁ֥ר הִקְרִ֖יב לָב֣וֹא מִצְרָ֑יְמָה וַיֹּ֙אמֶר֙ אֶל־ שָׂרַ֣י אִשְׁתּ֔וֹ הִנֵּה־ נָ֣א יָדַ֔עְתִּי כִּ֛י אִשָּׁ֥ה יְפַת־ מַרְאֶ֖ה אָֽתְּ׃ ",
        "versenonikud": "ויהי כאשר הקריב לבוא מצרימה ויאמר אל שרי אשתו הנה נא ידעתי כי אשה יפת מראה את "
    },
    {
        "bookchapter": "בראשית",
        "chapter": "יב",
        "versechapter": "יב",
        "bookseder": "בראשית",
        "seder": "י",
        "verseseder": "יב",
        "parasha": "לך לך",
        "versenikud": "וְהָיָ֗ה כִּֽי־ יִרְא֤וּ אֹתָךְ֙ הַמִּצְרִ֔ים וְאָמְר֖וּ אִשְׁתּ֣וֹ זֹ֑את וְהָרְג֥וּ אֹתִ֖י וְאֹתָ֥ךְ יְחַיּֽוּ׃ ",
        "versenonikud": "והיה כי יראו אתך המצרים ואמרו אשתו זאת והרגו אתי ואתך יחיו "
    },
    {
        "bookchapter": "בראשית",
        "chapter": "יב",
        "versechapter": "יג",
        "bookseder": "בראשית",
        "seder": "י",
        "verseseder": "יג",
        "parasha": "לך לך",
        "versenikud": "אִמְרִי־ נָ֖א אֲחֹ֣תִי אָ֑תְּ לְמַ֙עַן֙ יִֽיטַב־ לִ֣י בַעֲבוּרֵ֔ךְ וְחָיְתָ֥ה נַפְשִׁ֖י בִּגְלָלֵֽךְ׃ ",
        "versenonikud": "אמרי נא אחתי את למען ייטב לי בעבורך וחיתה נפשי בגללך "
    },
    {
        "bookchapter": "בראשית",
        "chapter": "יב",
        "versechapter": "יד",
        "bookseder": "בראשית",
        "seder": "י",
        "verseseder": "יד",
        "parasha": "לך לך",
        "versenikud": "וַיְהִ֕י כְּב֥וֹא אַבְרָ֖ם מִצְרָ֑יְמָה וַיִּרְא֤וּ הַמִּצְרִים֙ אֶת־ הָ֣אִשָּׁ֔ה כִּֽי־ יָפָ֥ה הִ֖וא מְאֹֽד׃ ",
        "versenonikud": "ויהי כבוא אברם מצרימה ויראו המצרים את האשה כי יפה הוא מאד "
    },
    {
        "bookchapter": "בראשית",
        "chapter": "יב",
        "versechapter": "טו",
        "bookseder": "בראשית",
        "seder": "י",
        "verseseder": "טו",
        "parasha": "לך לך",
        "versenikud": "וַיִּרְא֤וּ אֹתָהּ֙ שָׂרֵ֣י פַרְעֹ֔ה וַיְהַֽלְל֥וּ אֹתָ֖הּ אֶל־ פַּרְעֹ֑ה וַתֻּקַּ֥ח הָאִשָּׁ֖ה בֵּ֥ית פַּרְעֹֽה׃ ",
        "versenonikud": "ויראו אתה שרי פרעה ויהללו אתה אל פרעה ותקח האשה בית פרעה "
    },
    {
        "bookchapter": "בראשית",
        "chapter": "יב",
        "versechapter": "טז",
        "bookseder": "בראשית",
        "seder": "י",
        "verseseder": "טז",
        "parasha": "לך לך",
        "versenikud": "וּלְאַבְרָ֥ם הֵיטִ֖יב בַּעֲבוּרָ֑הּ וַֽיְהִי־ ל֤וֹ צֹאן־ וּבָקָר֙ וַחֲמֹרִ֔ים וַעֲבָדִים֙ וּשְׁפָחֹ֔ת וַאֲתֹנֹ֖ת וּגְמַלִּֽים׃ ",
        "versenonikud": "ולאברם היטיב בעבורה ויהי לו צאן ובקר וחמרים ועבדים ושפחת ואתנת וגמלים "
    },
    {
        "bookchapter": "בראשית",
        "chapter": "יב",
        "versechapter": "יז",
        "bookseder": "בראשית",
        "seder": "י",
        "verseseder": "יז",
        "parasha": "לך לך",
        "versenikud": "וַיְנַגַּ֨ע יְהוָ֧ה ׀ אֶת־ פַּרְעֹ֛ה נְגָעִ֥ים גְּדֹלִ֖ים וְאֶת־ בֵּית֑וֹ עַל־ דְּבַ֥ר שָׂרַ֖י אֵ֥שֶׁת אַבְרָֽם׃ ",
        "versenonikud": "וינגע יהוה  את פרעה נגעים גדלים ואת ביתו על דבר שרי אשת אברם "
    },
    {
        "bookchapter": "בראשית",
        "chapter": "יב",
        "versechapter": "יח",
        "bookseder": "בראשית",
        "seder": "י",
        "verseseder": "יח",
        "parasha": "לך לך",
        "versenikud": "וַיִּקְרָ֤א פַרְעֹה֙ לְאַבְרָ֔ם וַיֹּ֕אמֶר מַה־ זֹּ֖את עָשִׂ֣יתָ לִּ֑י לָ֚מָּה לֹא־ הִגַּ֣דְתָּ לִּ֔י כִּ֥י אִשְׁתְּךָ֖ הִֽוא׃ ",
        "versenonikud": "ויקרא פרעה לאברם ויאמר מה זאת עשית לי למה לא הגדת לי כי אשתך הוא "
    },
    {
        "bookchapter": "בראשית",
        "chapter": "יב",
        "versechapter": "יט",
        "bookseder": "בראשית",
        "seder": "י",
        "verseseder": "יט",
        "parasha": "לך לך",
        "versenikud": "לָמָ֤ה אָמַ֙רְתָּ֙ אֲחֹ֣תִי הִ֔וא וָאֶקַּ֥ח אֹתָ֛הּ לִ֖י לְאִשָּׁ֑ה וְעַתָּ֕ה הִנֵּ֥ה אִשְׁתְּךָ֖ קַ֥ח וָלֵֽךְ׃ ",
        "versenonikud": "למה אמרת אחתי הוא ואקח אתה לי לאשה ועתה הנה אשתך קח ולך "
    },
    {
        "bookchapter": "בראשית",
        "chapter": "יב",
        "versechapter": "כ",
        "bookseder": "בראשית",
        "seder": "י",
        "verseseder": "כ",
        "parasha": "לך לך",
        "versenikud": "וַיְצַ֥ו עָלָ֛יו פַּרְעֹ֖ה אֲנָשִׁ֑ים וַֽיְשַׁלְּח֥וּ אֹת֛וֹ וְאֶת־ אִשְׁתּ֖וֹ וְאֶת־ כָּל־ אֲשֶׁר־ לֽוֹ׃ ",
        "versenonikud": "ויצו עליו פרעה אנשים וישלחו אתו ואת אשתו ואת כל אשר לו "
    },
    {
        "bookchapter": "בראשית",
        "chapter": "יג",
        "versechapter": "א",
        "bookseder": "בראשית",
        "seder": "י",
        "verseseder": "כא",
        "parasha": "לך לך",
        "versenikud": "וַיַּעַל֩ אַבְרָ֨ם מִמִּצְרַ֜יִם ה֠וּא וְאִשְׁתּ֧וֹ וְכָל־ אֲשֶׁר־ ל֛וֹ וְל֥וֹט עִמּ֖וֹ הַנֶּֽגְבָּה׃ ",
        "versenonikud": "ויעל אברם ממצרים הוא ואשתו וכל אשר לו ולוט עמו הנגבה "
    },
    {
        "bookchapter": "בראשית",
        "chapter": "יג",
        "versechapter": "ב",
        "bookseder": "בראשית",
        "seder": "י",
        "verseseder": "כב",
        "parasha": "לך לך",
        "versenikud": "וְאַבְרָ֖ם כָּבֵ֣ד מְאֹ֑ד בַּמִּקְנֶ֕ה בַּכֶּ֖סֶף וּבַזָּהָֽב׃ ",
        "versenonikud": "ואברם כבד מאד במקנה בכסף ובזהב "
    },
    {
        "bookchapter": "בראשית",
        "chapter": "יג",
        "versechapter": "ג",
        "bookseder": "בראשית",
        "seder": "י",
        "verseseder": "כג",
        "parasha": "לך לך",
        "versenikud": "וַיֵּ֙לֶךְ֙ לְמַסָּעָ֔יו מִנֶּ֖גֶב וְעַד־ בֵּֽית־ אֵ֑ל עַד־ הַמָּק֗וֹם אֲשֶׁר־ הָ֨יָה שָׁ֤ם אהלה אָֽהֳלוֹ֙ בַּתְּחִלָּ֔ה בֵּ֥ין בֵּֽית־ אֵ֖ל וּבֵ֥ין הָעָֽי׃ ",
        "versenonikud": "וילך למסעיו מנגב ועד בית אל עד המקום אשר היה שם אהלה אהלו בתחלה בין בית אל ובין העי "
    },
    {
        "bookchapter": "בראשית",
        "chapter": "יג",
        "versechapter": "ד",
        "bookseder": "בראשית",
        "seder": "י",
        "verseseder": "כד",
        "parasha": "לך לך",
        "versenikud": "אֶל־ מְקוֹם֙ הַמִּזְבֵּ֔חַ אֲשֶׁר־ עָ֥שָׂה שָׁ֖ם בָּרִאשֹׁנָ֑ה וַיִּקְרָ֥א שָׁ֛ם אַבְרָ֖ם בְּשֵׁ֥ם יְהוָֽה׃ ",
        "versenonikud": "אל מקום המזבח אשר עשה שם בראשנה ויקרא שם אברם בשם יהוה "
    },
    {
        "bookchapter": "בראשית",
        "chapter": "יג",
        "versechapter": "ה",
        "bookseder": "בראשית",
        "seder": "י",
        "verseseder": "כה",
        "parasha": "לך לך",
        "versenikud": "וְגַם־ לְל֔וֹט הַהֹלֵ֖ךְ אֶת־ אַבְרָ֑ם הָיָ֥ה צֹאן־ וּבָקָ֖ר וְאֹהָלִֽים׃ ",
        "versenonikud": "וגם ללוט ההלך את אברם היה צאן ובקר ואהלים "
    },
    {
        "bookchapter": "בראשית",
        "chapter": "יג",
        "versechapter": "ו",
        "bookseder": "בראשית",
        "seder": "י",
        "verseseder": "כו",
        "parasha": "לך לך",
        "versenikud": "וְלֹא־ נָשָׂ֥א אֹתָ֛ם הָאָ֖רֶץ לָשֶׁ֣בֶת יַחְדָּ֑ו כִּֽי־ הָיָ֤ה רְכוּשָׁם֙ רָ֔ב וְלֹ֥א יָֽכְל֖וּ לָשֶׁ֥בֶת יַחְדָּֽו׃ ",
        "versenonikud": "ולא נשא אתם הארץ לשבת יחדו כי היה רכושם רב ולא יכלו לשבת יחדו "
    },
    {
        "bookchapter": "בראשית",
        "chapter": "יג",
        "versechapter": "ז",
        "bookseder": "בראשית",
        "seder": "י",
        "verseseder": "כז",
        "parasha": "לך לך",
        "versenikud": "וַֽיְהִי־ רִ֗יב בֵּ֚ין רֹעֵ֣י מִקְנֵֽה־ אַבְרָ֔ם וּבֵ֖ין רֹעֵ֣י מִקְנֵה־ ל֑וֹט וְהַֽכְּנַעֲנִי֙ וְהַפְּרִזִּ֔י אָ֖ז יֹשֵׁ֥ב בָּאָֽרֶץ׃ ",
        "versenonikud": "ויהי ריב בין רעי מקנה אברם ובין רעי מקנה לוט והכנעני והפרזי אז ישב בארץ "
    },
    {
        "bookchapter": "בראשית",
        "chapter": "יג",
        "versechapter": "ח",
        "bookseder": "בראשית",
        "seder": "י",
        "verseseder": "כח",
        "parasha": "לך לך",
        "versenikud": "וַיֹּ֨אמֶר אַבְרָ֜ם אֶל־ ל֗וֹט אַל־ נָ֨א תְהִ֤י מְרִיבָה֙ בֵּינִ֣י וּבֵינֶ֔יךָ וּבֵ֥ין רֹעַ֖י וּבֵ֣ין רֹעֶ֑יךָ כִּֽי־ אֲנָשִׁ֥ים אַחִ֖ים אֲנָֽחְנוּ׃ ",
        "versenonikud": "ויאמר אברם אל לוט אל נא תהי מריבה ביני וביניך ובין רעי ובין רעיך כי אנשים אחים אנחנו "
    },
    {
        "bookchapter": "בראשית",
        "chapter": "יג",
        "versechapter": "ט",
        "bookseder": "בראשית",
        "seder": "י",
        "verseseder": "כט",
        "parasha": "לך לך",
        "versenikud": "הֲלֹ֤א כָל־ הָאָ֙רֶץ֙ לְפָנֶ֔יךָ הִפָּ֥רֶד נָ֖א מֵעָלָ֑י אִם־ הַשְּׂמֹ֣אל וְאֵימִ֔נָה וְאִם־ הַיָּמִ֖ין וְאַשְׂמְאִֽילָה׃ ",
        "versenonikud": "הלא כל הארץ לפניך הפרד נא מעלי אם השמאל ואימנה ואם הימין ואשמאילה "
    },
    {
        "bookchapter": "בראשית",
        "chapter": "יג",
        "versechapter": "י",
        "bookseder": "בראשית",
        "seder": "י",
        "verseseder": "ל",
        "parasha": "לך לך",
        "versenikud": "וַיִּשָּׂא־ ל֣וֹט אֶת־ עֵינָ֗יו וַיַּרְא֙ אֶת־ כָּל־ כִּכַּ֣ר הַיַּרְדֵּ֔ן כִּ֥י כֻלָּ֖הּ מַשְׁקֶ֑ה לִפְנֵ֣י ׀ שַׁחֵ֣ת יְהוָ֗ה אֶת־ סְדֹם֙ וְאֶת־ עֲמֹרָ֔ה כְּגַן־ יְהוָה֙ כְּאֶ֣רֶץ מִצְרַ֔יִם בֹּאֲכָ֖ה צֹֽעַר׃ ",
        "versenonikud": "וישא לוט את עיניו וירא את כל ככר הירדן כי כלה משקה לפני  שחת יהוה את סדם ואת עמרה כגן יהוה כארץ מצרים באכה צער "
    },
    {
        "bookchapter": "בראשית",
        "chapter": "יג",
        "versechapter": "יא",
        "bookseder": "בראשית",
        "seder": "י",
        "verseseder": "לא",
        "parasha": "לך לך",
        "versenikud": "וַיִּבְחַר־ ל֣וֹ ל֗וֹט אֵ֚ת כָּל־ כִּכַּ֣ר הַיַּרְדֵּ֔ן וַיִּסַּ֥ע ל֖וֹט מִקֶּ֑דֶם וַיִּפָּ֣רְד֔וּ אִ֖ישׁ מֵעַ֥ל אָחִֽיו׃ ",
        "versenonikud": "ויבחר לו לוט את כל ככר הירדן ויסע לוט מקדם ויפרדו איש מעל אחיו "
    },
    {
        "bookchapter": "בראשית",
        "chapter": "יג",
        "versechapter": "יב",
        "bookseder": "בראשית",
        "seder": "י",
        "verseseder": "לב",
        "parasha": "לך לך",
        "versenikud": "אַבְרָ֖ם יָשַׁ֣ב בְּאֶֽרֶץ־ כְּנָ֑עַן וְל֗וֹט יָשַׁב֙ בְּעָרֵ֣י הַכִּכָּ֔ר וַיֶּאֱהַ֖ל עַד־ סְדֹֽם׃ ",
        "versenonikud": "אברם ישב בארץ כנען ולוט ישב בערי הככר ויאהל עד סדם "
    },
    {
        "bookchapter": "בראשית",
        "chapter": "יג",
        "versechapter": "יג",
        "bookseder": "בראשית",
        "seder": "י",
        "verseseder": "לג",
        "parasha": "לך לך",
        "versenikud": "וְאַנְשֵׁ֣י סְדֹ֔ם רָעִ֖ים וְחַטָּאִ֑ים לַיהוָ֖ה מְאֹֽד׃ ",
        "versenonikud": "ואנשי סדם רעים וחטאים ליהוה מאד "
    },
    {
        "bookchapter": "בראשית",
        "chapter": "יג",
        "versechapter": "יד",
        "bookseder": "בראשית",
        "seder": "י",
        "verseseder": "לד",
        "parasha": "לך לך",
        "versenikud": "וַֽיהוָ֞ה אָמַ֣ר אֶל־ אַבְרָ֗ם אַחֲרֵי֙ הִפָּֽרֶד־ ל֣וֹט מֵֽעִמּ֔וֹ שָׂ֣א נָ֤א עֵינֶ֙יךָ֙ וּרְאֵ֔ה מִן־ הַמָּק֖וֹם אֲשֶׁר־ אַתָּ֣ה שָׁ֑ם צָפֹ֥נָה וָנֶ֖גְבָּה וָקֵ֥דְמָה וָיָֽמָּה׃ ",
        "versenonikud": "ויהוה אמר אל אברם אחרי הפרד לוט מעמו שא נא עיניך וראה מן המקום אשר אתה שם צפנה ונגבה וקדמה וימה "
    },
    {
        "bookchapter": "בראשית",
        "chapter": "יג",
        "versechapter": "טו",
        "bookseder": "בראשית",
        "seder": "י",
        "verseseder": "לה",
        "parasha": "לך לך",
        "versenikud": "כִּ֧י אֶת־ כָּל־ הָאָ֛רֶץ אֲשֶׁר־ אַתָּ֥ה רֹאֶ֖ה לְךָ֣ אֶתְּנֶ֑נָּה וּֽלְזַרְעֲךָ֖ עַד־ עוֹלָֽם׃ ",
        "versenonikud": "כי את כל הארץ אשר אתה ראה לך אתננה ולזרעך עד עולם "
    },
    {
        "bookchapter": "בראשית",
        "chapter": "יג",
        "versechapter": "טז",
        "bookseder": "בראשית",
        "seder": "י",
        "verseseder": "לו",
        "parasha": "לך לך",
        "versenikud": "וְשַׂמְתִּ֥י אֶֽת־ זַרְעֲךָ֖ כַּעֲפַ֣ר הָאָ֑רֶץ אֲשֶׁ֣ר ׀ אִם־ יוּכַ֣ל אִ֗ישׁ לִמְנוֹת֙ אֶת־ עֲפַ֣ר הָאָ֔רֶץ גַּֽם־ זַרְעֲךָ֖ יִמָּנֶֽה׃ ",
        "versenonikud": "ושמתי את זרעך כעפר הארץ אשר  אם יוכל איש למנות את עפר הארץ גם זרעך ימנה "
    },
    {
        "bookchapter": "בראשית",
        "chapter": "יג",
        "versechapter": "יז",
        "bookseder": "בראשית",
        "seder": "י",
        "verseseder": "לז",
        "parasha": "לך לך",
        "versenikud": "ק֚וּם הִתְהַלֵּ֣ךְ בָּאָ֔רֶץ לְאָרְכָּ֖הּ וּלְרָחְבָּ֑הּ כִּ֥י לְךָ֖ אֶתְּנֶֽנָּה׃ ",
        "versenonikud": "קום התהלך בארץ לארכה ולרחבה כי לך אתננה "
    },
    {
        "bookchapter": "בראשית",
        "chapter": "יג",
        "versechapter": "יח",
        "bookseder": "בראשית",
        "seder": "י",
        "verseseder": "לח",
        "parasha": "לך לך",
        "versenikud": "וַיֶּאֱהַ֣ל אַבְרָ֗ם וַיָּבֹ֛א וַיֵּ֛שֶׁב בְּאֵלֹנֵ֥י מַמְרֵ֖א אֲשֶׁ֣ר בְּחֶבְר֑וֹן וַיִּֽבֶן־ שָׁ֥ם מִזְבֵּ֖חַ לַֽיהוָֽה׃ {פ}",
        "versenonikud": "ויאהל אברם ויבא וישב באלני ממרא אשר בחברון ויבן שם מזבח ליהוה "
    }
]