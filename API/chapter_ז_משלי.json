[
    {
        "bookchapter": "משלי",
        "chapter": "ז",
        "versechapter": "א",
        "bookseder": "משלי",
        "seder": "ב",
        "verseseder": "מב",
        "versenikud": "בְּ֭נִי שְׁמֹ֣ר אֲמָרָ֑י וּ֝מִצְוֺתַ֗י תִּצְפֹּ֥ן אִתָּֽךְ׃ ",
        "versenonikud": "בני שמר אמרי ומצותי תצפן אתך "
    },
    {
        "bookchapter": "משלי",
        "chapter": "ז",
        "versechapter": "ב",
        "bookseder": "משלי",
        "seder": "ב",
        "verseseder": "מג",
        "versenikud": "שְׁמֹ֣ר מִצְוֺתַ֣י וֶחְיֵ֑ה וְ֝תוֹרָתִ֗י כְּאִישׁ֥וֹן עֵינֶֽיךָ׃ ",
        "versenonikud": "שמר מצותי וחיה ותורתי כאישון עיניך "
    },
    {
        "bookchapter": "משלי",
        "chapter": "ז",
        "versechapter": "ג",
        "bookseder": "משלי",
        "seder": "ב",
        "verseseder": "מד",
        "versenikud": "קָשְׁרֵ֥ם עַל־ אֶצְבְּעֹתֶ֑יךָ כָּ֝תְבֵ֗ם עַל־ ל֥וּחַ לִבֶּֽךָ׃ ",
        "versenonikud": "קשרם על אצבעתיך כתבם על לוח לבך "
    },
    {
        "bookchapter": "משלי",
        "chapter": "ז",
        "versechapter": "ד",
        "bookseder": "משלי",
        "seder": "ב",
        "verseseder": "מה",
        "versenikud": "אֱמֹ֣ר לַֽ֭חָכְמָה אֲחֹ֣תִי אָ֑תְּ וּ֝מֹדָ֗ע לַבִּינָ֥ה תִקְרָֽא׃ ",
        "versenonikud": "אמר לחכמה אחתי את ומדע לבינה תקרא "
    },
    {
        "bookchapter": "משלי",
        "chapter": "ז",
        "versechapter": "ה",
        "bookseder": "משלי",
        "seder": "ב",
        "verseseder": "מו",
        "versenikud": "לִ֭שְׁמָרְךָ מֵאִשָּׁ֣ה זָרָ֑ה מִ֝נָּכְרִיָּ֗ה אֲמָרֶ֥יהָ הֶחֱלִֽיקָה׃ ",
        "versenonikud": "לשמרך מאשה זרה מנכריה אמריה החליקה "
    },
    {
        "bookchapter": "משלי",
        "chapter": "ז",
        "versechapter": "ו",
        "bookseder": "משלי",
        "seder": "ב",
        "verseseder": "מז",
        "versenikud": "כִּ֭י בְּחַלּ֣וֹן בֵּיתִ֑י בְּעַ֖ד אֶשְׁנַבִּ֣י נִשְׁקָֽפְתִּי׃ ",
        "versenonikud": "כי בחלון ביתי בעד אשנבי נשקפתי "
    },
    {
        "bookchapter": "משלי",
        "chapter": "ז",
        "versechapter": "ז",
        "bookseder": "משלי",
        "seder": "ב",
        "verseseder": "מח",
        "versenikud": "וָאֵ֤רֶא בַפְּתָאיִ֗ם אָ֘בִ֤ינָה בַבָּנִ֗ים נַ֣עַר חֲסַר־ לֵֽב׃ ",
        "versenonikud": "וארא בפתאים אבינה בבנים נער חסר לב "
    },
    {
        "bookchapter": "משלי",
        "chapter": "ז",
        "versechapter": "ח",
        "bookseder": "משלי",
        "seder": "ב",
        "verseseder": "מט",
        "versenikud": "עֹבֵ֣ר בַּ֭שּׁוּק אֵ֣צֶל פִּנָּ֑הּ וְדֶ֖רֶךְ בֵּיתָ֣הּ יִצְעָֽד׃ ",
        "versenonikud": "עבר בשוק אצל פנה ודרך ביתה יצעד "
    },
    {
        "bookchapter": "משלי",
        "chapter": "ז",
        "versechapter": "ט",
        "bookseder": "משלי",
        "seder": "ב",
        "verseseder": "נ",
        "versenikud": "בְּנֶֽשֶׁף־ בְּעֶ֥רֶב י֑וֹם בְּאִישׁ֥וֹן לַ֝֗יְלָה וַאֲפֵלָֽה׃ ",
        "versenonikud": "בנשף בערב יום באישון לילה ואפלה "
    },
    {
        "bookchapter": "משלי",
        "chapter": "ז",
        "versechapter": "י",
        "bookseder": "משלי",
        "seder": "ב",
        "verseseder": "נא",
        "versenikud": "וְהִנֵּ֣ה אִ֭שָּׁה לִקְרָאת֑וֹ שִׁ֥ית ז֝וֹנָ֗ה וּנְצֻ֥רַת לֵֽב׃ ",
        "versenonikud": "והנה אשה לקראתו שית זונה ונצרת לב "
    },
    {
        "bookchapter": "משלי",
        "chapter": "ז",
        "versechapter": "יא",
        "bookseder": "משלי",
        "seder": "ב",
        "verseseder": "נב",
        "versenikud": "הֹמִיָּ֣ה הִ֣יא וְסֹרָ֑רֶת בְּ֝בֵיתָ֗הּ לֹא־ יִשְׁכְּנ֥וּ רַגְלֶֽיהָ׃ ",
        "versenonikud": "המיה היא וסררת בביתה לא ישכנו רגליה "
    },
    {
        "bookchapter": "משלי",
        "chapter": "ז",
        "versechapter": "יב",
        "bookseder": "משלי",
        "seder": "ב",
        "verseseder": "נג",
        "versenikud": "פַּ֤עַם ׀ בַּח֗וּץ פַּ֥עַם בָּרְחֹב֑וֹת וְאֵ֖צֶל כָּל־ פִּנָּ֣ה תֶאֱרֹֽב׃ ",
        "versenonikud": "פעם  בחוץ פעם ברחבות ואצל כל פנה תארב "
    },
    {
        "bookchapter": "משלי",
        "chapter": "ז",
        "versechapter": "יג",
        "bookseder": "משלי",
        "seder": "ב",
        "verseseder": "נד",
        "versenikud": "וְהֶחֱזִ֣יקָה בּ֭וֹ וְנָ֣שְׁקָה־ לּ֑וֹ הֵעֵ֥זָה פָ֝נֶ֗יהָ וַתֹּ֣אמַר לֽוֹ׃ ",
        "versenonikud": "והחזיקה בו ונשקה לו העזה פניה ותאמר לו "
    },
    {
        "bookchapter": "משלי",
        "chapter": "ז",
        "versechapter": "יד",
        "bookseder": "משלי",
        "seder": "ב",
        "verseseder": "נה",
        "versenikud": "זִבְחֵ֣י שְׁלָמִ֣ים עָלָ֑י הַ֝יּ֗וֹם שִׁלַּ֥מְתִּי נְדָרָֽי׃ ",
        "versenonikud": "זבחי שלמים עלי היום שלמתי נדרי "
    },
    {
        "bookchapter": "משלי",
        "chapter": "ז",
        "versechapter": "טו",
        "bookseder": "משלי",
        "seder": "ב",
        "verseseder": "נו",
        "versenikud": "עַל־ כֵּ֭ן יָצָ֣אתִי לִקְרָאתֶ֑ךָ לְשַׁחֵ֥ר פָּ֝נֶ֗יךָ וָאֶמְצָאֶֽךָּ׃ ",
        "versenonikud": "על כן יצאתי לקראתך לשחר פניך ואמצאך "
    },
    {
        "bookchapter": "משלי",
        "chapter": "ז",
        "versechapter": "טז",
        "bookseder": "משלי",
        "seder": "ב",
        "verseseder": "נז",
        "versenikud": "מַ֭רְבַדִּים רָבַ֣דְתִּי עַרְשִׂ֑י חֲ֝טֻב֗וֹת אֵט֥וּן מִצְרָֽיִם׃ ",
        "versenonikud": "מרבדים רבדתי ערשי חטבות אטון מצרים "
    },
    {
        "bookchapter": "משלי",
        "chapter": "ז",
        "versechapter": "יז",
        "bookseder": "משלי",
        "seder": "ב",
        "verseseder": "נח",
        "versenikud": "נַ֥פְתִּי מִשְׁכָּבִ֑י מֹ֥ר אֲ֝הָלִ֗ים וְקִנָּמֽוֹן׃ ",
        "versenonikud": "נפתי משכבי מר אהלים וקנמון "
    },
    {
        "bookchapter": "משלי",
        "chapter": "ז",
        "versechapter": "יח",
        "bookseder": "משלי",
        "seder": "ב",
        "verseseder": "נט",
        "versenikud": "לְכָ֤ה נִרְוֶ֣ה דֹ֭דִים עַד־ הַבֹּ֑קֶר נִ֝תְעַלְּסָ֗ה בָּאֳהָבִֽים׃ ",
        "versenonikud": "לכה נרוה דדים עד הבקר נתעלסה באהבים "
    },
    {
        "bookchapter": "משלי",
        "chapter": "ז",
        "versechapter": "יט",
        "bookseder": "משלי",
        "seder": "ב",
        "verseseder": "ס",
        "versenikud": "כִּ֤י אֵ֣ין הָאִ֣ישׁ בְּבֵית֑וֹ הָ֝לַ֗ךְ בְּדֶ֣רֶךְ מֵרָחֽוֹק׃ ",
        "versenonikud": "כי אין האיש בביתו הלך בדרך מרחוק "
    },
    {
        "bookchapter": "משלי",
        "chapter": "ז",
        "versechapter": "כ",
        "bookseder": "משלי",
        "seder": "ב",
        "verseseder": "סא",
        "versenikud": "צְֽרוֹר־ הַ֭כֶּסֶף לָקַ֣ח בְּיָד֑וֹ לְי֥וֹם הַ֝כֵּ֗סֶא יָבֹ֥א בֵיתֽוֹ׃ ",
        "versenonikud": "צרור הכסף לקח בידו ליום הכסא יבא ביתו "
    },
    {
        "bookchapter": "משלי",
        "chapter": "ז",
        "versechapter": "כא",
        "bookseder": "משלי",
        "seder": "ב",
        "verseseder": "סב",
        "versenikud": "הִ֭טַּתּוּ בְּרֹ֣ב לִקְחָ֑הּ בְּחֵ֥לֶק שְׂ֝פָתֶ֗יהָ תַּדִּיחֶֽנּוּ׃ ",
        "versenonikud": "הטתו ברב לקחה בחלק שפתיה תדיחנו "
    },
    {
        "bookchapter": "משלי",
        "chapter": "ז",
        "versechapter": "כב",
        "bookseder": "משלי",
        "seder": "ב",
        "verseseder": "סג",
        "versenikud": "ה֤וֹלֵ֥ךְ אַחֲרֶ֗יהָ פִּ֫תְאֹ֥ם כְּ֭שׁוֹר אֶל־ טָ֣בַח יָב֑וֹא וּ֝כְעֶ֗כֶס אֶל־ מוּסַ֥ר אֱוִֽיל׃ ",
        "versenonikud": "הולך אחריה פתאם כשור אל טבח יבוא וכעכס אל מוסר אויל "
    },
    {
        "bookchapter": "משלי",
        "chapter": "ז",
        "versechapter": "כג",
        "bookseder": "משלי",
        "seder": "ב",
        "verseseder": "סד",
        "versenikud": "עַ֤ד יְפַלַּ֪ח חֵ֡ץ כְּֽבֵד֗וֹ כְּמַהֵ֣ר צִפּ֣וֹר אֶל־ פָּ֑ח וְלֹֽא־ יָ֝דַ֗ע כִּֽי־ בְנַפְשׁ֥וֹ הֽוּא׃ ",
        "versenonikud": "עד יפלח חץ כבדו כמהר צפור אל פח ולא ידע כי בנפשו הוא "
    },
    {
        "bookchapter": "משלי",
        "chapter": "ז",
        "versechapter": "כד",
        "bookseder": "משלי",
        "seder": "ב",
        "verseseder": "סה",
        "versenikud": "וְעַתָּ֣ה בָ֭נִים שִׁמְעוּ־ לִ֑י וְ֝הַקְשִׁ֗יבוּ לְאִמְרֵי־ פִֽי׃ ",
        "versenonikud": "ועתה בנים שמעו לי והקשיבו לאמרי פי "
    },
    {
        "bookchapter": "משלי",
        "chapter": "ז",
        "versechapter": "כה",
        "bookseder": "משלי",
        "seder": "ב",
        "verseseder": "סו",
        "versenikud": "אַל־ יֵ֣שְׂטְ אֶל־ דְּרָכֶ֣יהָ לִבֶּ֑ךָ אַל־ תֵּ֝תַע בִּנְתִיבוֹתֶֽיהָ׃ ",
        "versenonikud": "אל ישט אל דרכיה לבך אל תתע בנתיבותיה "
    },
    {
        "bookchapter": "משלי",
        "chapter": "ז",
        "versechapter": "כו",
        "bookseder": "משלי",
        "seder": "ב",
        "verseseder": "סז",
        "versenikud": "כִּֽי־ רַבִּ֣ים חֲלָלִ֣ים הִפִּ֑ילָה וַ֝עֲצֻמִ֗ים כָּל־ הֲרֻגֶֽיהָ׃ ",
        "versenonikud": "כי רבים חללים הפילה ועצמים כל הרגיה "
    },
    {
        "bookchapter": "משלי",
        "chapter": "ז",
        "versechapter": "כז",
        "bookseder": "משלי",
        "seder": "ב",
        "verseseder": "סח",
        "versenikud": "דַּרְכֵ֣י שְׁא֣וֹל בֵּיתָ֑הּ יֹ֝רְד֗וֹת אֶל־ חַדְרֵי־ מָֽוֶת׃ ",
        "versenonikud": "דרכי שאול ביתה ירדות אל חדרי מות "
    }
]