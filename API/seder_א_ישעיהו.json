[
    {
        "bookchapter": "ישעיהו",
        "chapter": "א",
        "versechapter": "א",
        "bookseder": "ישעיהו",
        "seder": "א",
        "verseseder": "א",
        "versenikud": "חֲזוֹן֙ יְשַֽׁעְיָ֣הוּ בֶן־ אָמ֔וֹץ אֲשֶׁ֣ר חָזָ֔ה עַל־ יְהוּדָ֖ה וִירוּשָׁלִָ֑ם בִּימֵ֨י עֻזִּיָּ֧הוּ יוֹתָ֛ם אָחָ֥ז יְחִזְקִיָּ֖הוּ מַלְכֵ֥י יְהוּדָֽה׃ ",
        "versenonikud": "חזון ישעיהו בן אמוץ אשר חזה על יהודה וירושלם בימי עזיהו יותם אחז יחזקיהו מלכי יהודה "
    },
    {
        "bookchapter": "ישעיהו",
        "chapter": "א",
        "versechapter": "ב",
        "bookseder": "ישעיהו",
        "seder": "א",
        "verseseder": "ב",
        "versenikud": "שִׁמְע֤וּ שָׁמַ֙יִם֙ וְהַאֲזִ֣ינִי אֶ֔רֶץ כִּ֥י יְהוָ֖ה דִּבֵּ֑ר בָּנִים֙ גִּדַּ֣לְתִּי וְרוֹמַ֔מְתִּי וְהֵ֖ם פָּ֥שְׁעוּ בִֽי׃ ",
        "versenonikud": "שמעו שמים והאזיני ארץ כי יהוה דבר בנים גדלתי ורוממתי והם פשעו בי "
    },
    {
        "bookchapter": "ישעיהו",
        "chapter": "א",
        "versechapter": "ג",
        "bookseder": "ישעיהו",
        "seder": "א",
        "verseseder": "ג",
        "versenikud": "יָדַ֥ע שׁוֹר֙ קֹנֵ֔הוּ וַחֲמ֖וֹר אֵב֣וּס בְּעָלָ֑יו יִשְׂרָאֵל֙ לֹ֣א יָדַ֔ע עַמִּ֖י לֹ֥א הִתְבּוֹנָֽן׃ ",
        "versenonikud": "ידע שור קנהו וחמור אבוס בעליו ישראל לא ידע עמי לא התבונן "
    },
    {
        "bookchapter": "ישעיהו",
        "chapter": "א",
        "versechapter": "ד",
        "bookseder": "ישעיהו",
        "seder": "א",
        "verseseder": "ד",
        "versenikud": "ה֣וֹי ׀ גּ֣וֹי חֹטֵ֗א עַ֚ם כֶּ֣בֶד עָוֺ֔ן זֶ֣רַע מְרֵעִ֔ים בָּנִ֖ים מַשְׁחִיתִ֑ים עָזְב֣וּ אֶת־ יְהוָ֗ה נִֽאֲצ֛וּ אֶת־ קְד֥וֹשׁ יִשְׂרָאֵ֖ל נָזֹ֥רוּ אָחֽוֹר׃ ",
        "versenonikud": "הוי  גוי חטא עם כבד עון זרע מרעים בנים משחיתים עזבו את יהוה נאצו את קדוש ישראל נזרו אחור "
    },
    {
        "bookchapter": "ישעיהו",
        "chapter": "א",
        "versechapter": "ה",
        "bookseder": "ישעיהו",
        "seder": "א",
        "verseseder": "ה",
        "versenikud": "עַ֣ל מֶ֥ה תֻכּ֛וּ ע֖וֹד תּוֹסִ֣יפוּ סָרָ֑ה כָּל־ רֹ֣אשׁ לָחֳלִ֔י וְכָל־ לֵבָ֖ב דַּוָּֽי׃ ",
        "versenonikud": "על מה תכו עוד תוסיפו סרה כל ראש לחלי וכל לבב דוי "
    },
    {
        "bookchapter": "ישעיהו",
        "chapter": "א",
        "versechapter": "ו",
        "bookseder": "ישעיהו",
        "seder": "א",
        "verseseder": "ו",
        "versenikud": "מִכַּף־ רֶ֤גֶל וְעַד־ רֹאשׁ֙ אֵֽין־ בּ֣וֹ מְתֹ֔ם פֶּ֥צַע וְחַבּוּרָ֖ה וּמַכָּ֣ה טְרִיָּ֑ה לֹא־ זֹ֙רוּ֙ וְלֹ֣א חֻבָּ֔שׁוּ וְלֹ֥א רֻכְּכָ֖ה בַּשָּֽׁמֶן׃ ",
        "versenonikud": "מכף רגל ועד ראש אין בו מתם פצע וחבורה ומכה טריה לא זרו ולא חבשו ולא רככה בשמן "
    },
    {
        "bookchapter": "ישעיהו",
        "chapter": "א",
        "versechapter": "ז",
        "bookseder": "ישעיהו",
        "seder": "א",
        "verseseder": "ז",
        "versenikud": "אַרְצְכֶ֣ם שְׁמָמָ֔ה עָרֵיכֶ֖ם שְׂרֻפ֣וֹת אֵ֑שׁ אַדְמַתְכֶ֗ם לְנֶגְדְּכֶם֙ זָרִים֙ אֹכְלִ֣ים אֹתָ֔הּ וּשְׁמָמָ֖ה כְּמַהְפֵּכַ֥ת זָרִֽים׃ ",
        "versenonikud": "ארצכם שממה עריכם שרפות אש אדמתכם לנגדכם זרים אכלים אתה ושממה כמהפכת זרים "
    },
    {
        "bookchapter": "ישעיהו",
        "chapter": "א",
        "versechapter": "ח",
        "bookseder": "ישעיהו",
        "seder": "א",
        "verseseder": "ח",
        "versenikud": "וְנוֹתְרָ֥ה בַת־ צִיּ֖וֹן כְּסֻכָּ֣ה בְכָ֑רֶם כִּמְלוּנָ֥ה בְמִקְשָׁ֖ה כְּעִ֥יר נְצוּרָֽה׃ ",
        "versenonikud": "ונותרה בת ציון כסכה בכרם כמלונה במקשה כעיר נצורה "
    },
    {
        "bookchapter": "ישעיהו",
        "chapter": "א",
        "versechapter": "ט",
        "bookseder": "ישעיהו",
        "seder": "א",
        "verseseder": "ט",
        "versenikud": "לוּלֵי֙ יְהוָ֣ה צְבָא֔וֹת הוֹתִ֥יר לָ֛נוּ שָׂרִ֖יד כִּמְעָ֑ט כִּסְדֹ֣ם הָיִ֔ינוּ לַעֲמֹרָ֖ה דָּמִֽינוּ׃ ",
        "versenonikud": "לולי יהוה צבאות הותיר לנו שריד כמעט כסדם היינו לעמרה דמינו "
    },
    {
        "bookchapter": "ישעיהו",
        "chapter": "א",
        "versechapter": "י",
        "bookseder": "ישעיהו",
        "seder": "א",
        "verseseder": "י",
        "versenikud": "שִׁמְע֥וּ דְבַר־ יְהוָ֖ה קְצִינֵ֣י סְדֹ֑ם הַאֲזִ֛ינוּ תּוֹרַ֥ת אֱלֹהֵ֖ינוּ עַ֥ם עֲמֹרָֽה׃ ",
        "versenonikud": "שמעו דבר יהוה קציני סדם האזינו תורת אלהינו עם עמרה "
    },
    {
        "bookchapter": "ישעיהו",
        "chapter": "א",
        "versechapter": "יא",
        "bookseder": "ישעיהו",
        "seder": "א",
        "verseseder": "יא",
        "versenikud": "לָמָּה־ לִּ֤י רֹב־ זִבְחֵיכֶם֙ יֹאמַ֣ר יְהוָ֔ה שָׂבַ֛עְתִּי עֹל֥וֹת אֵילִ֖ים וְחֵ֣לֶב מְרִיאִ֑ים וְדַ֨ם פָּרִ֧ים וּכְבָשִׂ֛ים וְעַתּוּדִ֖ים לֹ֥א חָפָֽצְתִּי׃ ",
        "versenonikud": "למה לי רב זבחיכם יאמר יהוה שבעתי עלות אילים וחלב מריאים ודם פרים וכבשים ועתודים לא חפצתי "
    },
    {
        "bookchapter": "ישעיהו",
        "chapter": "א",
        "versechapter": "יב",
        "bookseder": "ישעיהו",
        "seder": "א",
        "verseseder": "יב",
        "versenikud": "כִּ֣י תָבֹ֔אוּ לֵרָא֖וֹת פָּנָ֑י מִי־ בִקֵּ֥שׁ זֹ֛את מִיֶּדְכֶ֖ם רְמֹ֥ס חֲצֵרָֽי׃ ",
        "versenonikud": "כי תבאו לראות פני מי בקש זאת מידכם רמס חצרי "
    },
    {
        "bookchapter": "ישעיהו",
        "chapter": "א",
        "versechapter": "יג",
        "bookseder": "ישעיהו",
        "seder": "א",
        "verseseder": "יג",
        "versenikud": "לֹ֣א תוֹסִ֗יפוּ הָבִיא֙ מִנְחַת־ שָׁ֔וְא קְטֹ֧רֶת תּוֹעֵבָ֛ה הִ֖יא לִ֑י חֹ֤דֶשׁ וְשַׁבָּת֙ קְרֹ֣א מִקְרָ֔א לֹא־ אוּכַ֥ל אָ֖וֶן וַעֲצָרָֽה׃ ",
        "versenonikud": "לא תוסיפו הביא מנחת שוא קטרת תועבה היא לי חדש ושבת קרא מקרא לא אוכל און ועצרה "
    },
    {
        "bookchapter": "ישעיהו",
        "chapter": "א",
        "versechapter": "יד",
        "bookseder": "ישעיהו",
        "seder": "א",
        "verseseder": "יד",
        "versenikud": "חָדְשֵׁיכֶ֤ם וּמוֹעֲדֵיכֶם֙ שָׂנְאָ֣ה נַפְשִׁ֔י הָי֥וּ עָלַ֖י לָטֹ֑רַח נִלְאֵ֖יתִי נְשֹֽׂא׃ ",
        "versenonikud": "חדשיכם ומועדיכם שנאה נפשי היו עלי לטרח נלאיתי נשא "
    },
    {
        "bookchapter": "ישעיהו",
        "chapter": "א",
        "versechapter": "טו",
        "bookseder": "ישעיהו",
        "seder": "א",
        "verseseder": "טו",
        "versenikud": "וּבְפָרִשְׂכֶ֣ם כַּפֵּיכֶ֗ם אַעְלִ֤ים עֵינַי֙ מִכֶּ֔ם גַּ֛ם כִּֽי־ תַרְבּ֥וּ תְפִלָּ֖ה אֵינֶ֣נִּי שֹׁמֵ֑עַ יְדֵיכֶ֖ם דָּמִ֥ים מָלֵֽאוּ׃ ",
        "versenonikud": "ובפרשכם כפיכם אעלים עיני מכם גם כי תרבו תפלה אינני שמע ידיכם דמים מלאו "
    },
    {
        "bookchapter": "ישעיהו",
        "chapter": "א",
        "versechapter": "טז",
        "bookseder": "ישעיהו",
        "seder": "א",
        "verseseder": "טז",
        "versenikud": "רַחֲצוּ֙ הִזַּכּ֔וּ הָסִ֛ירוּ רֹ֥עַ מַעַלְלֵיכֶ֖ם מִנֶּ֣גֶד עֵינָ֑י חִדְל֖וּ הָרֵֽעַ׃ ",
        "versenonikud": "רחצו הזכו הסירו רע מעלליכם מנגד עיני חדלו הרע "
    },
    {
        "bookchapter": "ישעיהו",
        "chapter": "א",
        "versechapter": "יז",
        "bookseder": "ישעיהו",
        "seder": "א",
        "verseseder": "יז",
        "versenikud": "לִמְד֥וּ הֵיטֵ֛ב דִּרְשׁ֥וּ מִשְׁפָּ֖ט אַשְּׁר֣וּ חָמ֑וֹץ שִׁפְט֣וּ יָת֔וֹם רִ֖יבוּ אַלְמָנָֽה׃ ",
        "versenonikud": "למדו היטב דרשו משפט אשרו חמוץ שפטו יתום ריבו אלמנה "
    },
    {
        "bookchapter": "ישעיהו",
        "chapter": "א",
        "versechapter": "יח",
        "bookseder": "ישעיהו",
        "seder": "א",
        "verseseder": "יח",
        "versenikud": "לְכוּ־ נָ֛א וְנִוָּֽכְחָ֖ה יֹאמַ֣ר יְהוָ֑ה אִם־ יִֽהְי֨וּ חֲטָאֵיכֶ֤ם כַּשָּׁנִים֙ כַּשֶּׁ֣לֶג יַלְבִּ֔ינוּ אִם־ יַאְדִּ֥ימוּ כַתּוֹלָ֖ע כַּצֶּ֥מֶר יִהְיֽוּ׃ ",
        "versenonikud": "לכו נא ונוכחה יאמר יהוה אם יהיו חטאיכם כשנים כשלג ילבינו אם יאדימו כתולע כצמר יהיו "
    },
    {
        "bookchapter": "ישעיהו",
        "chapter": "א",
        "versechapter": "יט",
        "bookseder": "ישעיהו",
        "seder": "א",
        "verseseder": "יט",
        "versenikud": "אִם־ תֹּאב֖וּ וּשְׁמַעְתֶּ֑ם ט֥וּב הָאָ֖רֶץ תֹּאכֵֽלוּ׃ ",
        "versenonikud": "אם תאבו ושמעתם טוב הארץ תאכלו "
    },
    {
        "bookchapter": "ישעיהו",
        "chapter": "א",
        "versechapter": "כ",
        "bookseder": "ישעיהו",
        "seder": "א",
        "verseseder": "כ",
        "versenikud": "וְאִם־ תְּמָאֲנ֖וּ וּמְרִיתֶ֑ם חֶ֣רֶב תְּאֻכְּל֔וּ כִּ֛י פִּ֥י יְהוָ֖ה דִּבֵּֽר׃ ",
        "versenonikud": "ואם תמאנו ומריתם חרב תאכלו כי פי יהוה דבר "
    },
    {
        "bookchapter": "ישעיהו",
        "chapter": "א",
        "versechapter": "כא",
        "bookseder": "ישעיהו",
        "seder": "א",
        "verseseder": "כא",
        "versenikud": "אֵיכָה֙ הָיְתָ֣ה לְזוֹנָ֔ה קִרְיָ֖ה נֶאֱמָנָ֑ה מְלֵאֲתִ֣י מִשְׁפָּ֗ט צֶ֛דֶק יָלִ֥ין בָּ֖הּ וְעַתָּ֥ה מְרַצְּחִֽים׃ ",
        "versenonikud": "איכה היתה לזונה קריה נאמנה מלאתי משפט צדק ילין בה ועתה מרצחים "
    },
    {
        "bookchapter": "ישעיהו",
        "chapter": "א",
        "versechapter": "כב",
        "bookseder": "ישעיהו",
        "seder": "א",
        "verseseder": "כב",
        "versenikud": "כַּסְפֵּ֖ךְ הָיָ֣ה לְסִיגִ֑ים סָבְאֵ֖ךְ מָה֥וּל בַּמָּֽיִם׃ ",
        "versenonikud": "כספך היה לסיגים סבאך מהול במים "
    },
    {
        "bookchapter": "ישעיהו",
        "chapter": "א",
        "versechapter": "כג",
        "bookseder": "ישעיהו",
        "seder": "א",
        "verseseder": "כג",
        "versenikud": "שָׂרַ֣יִךְ סוֹרְרִ֗ים וְחַבְרֵי֙ גַּנָּבִ֔ים כֻּלּוֹ֙ אֹהֵ֣ב שֹׁ֔חַד וְרֹדֵ֖ף שַׁלְמֹנִ֑ים יָתוֹם֙ לֹ֣א יִשְׁפֹּ֔טוּ וְרִ֥יב אַלְמָנָ֖ה לֹֽא־ יָב֥וֹא אֲלֵיהֶֽם׃ ",
        "versenonikud": "שריך סוררים וחברי גנבים כלו אהב שחד ורדף שלמנים יתום לא ישפטו וריב אלמנה לא יבוא אליהם "
    },
    {
        "bookchapter": "ישעיהו",
        "chapter": "א",
        "versechapter": "כד",
        "bookseder": "ישעיהו",
        "seder": "א",
        "verseseder": "כד",
        "versenikud": "לָכֵ֗ן נְאֻ֤ם הָֽאָדוֹן֙ יְהוָ֣ה צְבָא֔וֹת אֲבִ֖יר יִשְׂרָאֵ֑ל ה֚וֹי אֶנָּחֵ֣ם מִצָּרַ֔י וְאִנָּקְמָ֖ה מֵאוֹיְבָֽי׃ ",
        "versenonikud": "לכן נאם האדון יהוה צבאות אביר ישראל הוי אנחם מצרי ואנקמה מאויבי "
    },
    {
        "bookchapter": "ישעיהו",
        "chapter": "א",
        "versechapter": "כה",
        "bookseder": "ישעיהו",
        "seder": "א",
        "verseseder": "כה",
        "versenikud": "וְאָשִׁ֤יבָה יָדִי֙ עָלַ֔יִךְ וְאֶצְרֹ֥ף כַּבֹּ֖ר סִיגָ֑יִךְ וְאָסִ֖ירָה כָּל־ בְּדִילָֽיִךְ׃ ",
        "versenonikud": "ואשיבה ידי עליך ואצרף כבר סיגיך ואסירה כל בדיליך "
    },
    {
        "bookchapter": "ישעיהו",
        "chapter": "א",
        "versechapter": "כו",
        "bookseder": "ישעיהו",
        "seder": "א",
        "verseseder": "כו",
        "versenikud": "וְאָשִׁ֤יבָה שֹׁפְטַ֙יִךְ֙ כְּבָרִ֣אשֹׁנָ֔ה וְיֹעֲצַ֖יִךְ כְּבַתְּחִלָּ֑ה אַחֲרֵי־ כֵ֗ן יִקָּ֤רֵא לָךְ֙ עִ֣יר הַצֶּ֔דֶק קִרְיָ֖ה נֶאֱמָנָֽה׃ ",
        "versenonikud": "ואשיבה שפטיך כבראשנה ויעציך כבתחלה אחרי כן יקרא לך עיר הצדק קריה נאמנה "
    },
    {
        "bookchapter": "ישעיהו",
        "chapter": "א",
        "versechapter": "כז",
        "bookseder": "ישעיהו",
        "seder": "א",
        "verseseder": "כז",
        "versenikud": "צִיּ֖וֹן בְּמִשְׁפָּ֣ט תִּפָּדֶ֑ה וְשָׁבֶ֖יהָ בִּצְדָקָֽה׃ ",
        "versenonikud": "ציון במשפט תפדה ושביה בצדקה "
    },
    {
        "bookchapter": "ישעיהו",
        "chapter": "א",
        "versechapter": "כח",
        "bookseder": "ישעיהו",
        "seder": "א",
        "verseseder": "כח",
        "versenikud": "וְשֶׁ֧בֶר פֹּשְׁעִ֛ים וְחַטָּאִ֖ים יַחְדָּ֑ו וְעֹזְבֵ֥י יְהוָ֖ה יִכְלֽוּ׃ ",
        "versenonikud": "ושבר פשעים וחטאים יחדו ועזבי יהוה יכלו "
    },
    {
        "bookchapter": "ישעיהו",
        "chapter": "א",
        "versechapter": "כט",
        "bookseder": "ישעיהו",
        "seder": "א",
        "verseseder": "כט",
        "versenikud": "כִּ֣י יֵבֹ֔שׁוּ מֵאֵילִ֖ים אֲשֶׁ֣ר חֲמַדְתֶּ֑ם וְתַ֨חְפְּר֔וּ מֵהַגַּנּ֖וֹת אֲשֶׁ֥ר בְּחַרְתֶּֽם׃ ",
        "versenonikud": "כי יבשו מאילים אשר חמדתם ותחפרו מהגנות אשר בחרתם "
    },
    {
        "bookchapter": "ישעיהו",
        "chapter": "א",
        "versechapter": "ל",
        "bookseder": "ישעיהו",
        "seder": "א",
        "verseseder": "ל",
        "versenikud": "כִּ֣י תִֽהְי֔וּ כְּאֵלָ֖ה נֹבֶ֣לֶת עָלֶ֑הָ וּֽכְגַנָּ֔ה אֲשֶׁר־ מַ֖יִם אֵ֥ין לָֽהּ׃ ",
        "versenonikud": "כי תהיו כאלה נבלת עלה וכגנה אשר מים אין לה "
    },
    {
        "bookchapter": "ישעיהו",
        "chapter": "א",
        "versechapter": "לא",
        "bookseder": "ישעיהו",
        "seder": "א",
        "verseseder": "לא",
        "versenikud": "וְהָיָ֤ה הֶחָסֹן֙ לִנְעֹ֔רֶת וּפֹעֲל֖וֹ לְנִיצ֑וֹץ וּבָעֲר֧וּ שְׁנֵיהֶ֛ם יַחְדָּ֖ו וְאֵ֥ין מְכַבֶּֽה׃ ",
        "versenonikud": "והיה החסן לנערת ופעלו לניצוץ ובערו שניהם יחדו ואין מכבה "
    },
    {
        "bookchapter": "ישעיהו",
        "chapter": "ב",
        "versechapter": "א",
        "bookseder": "ישעיהו",
        "seder": "א",
        "verseseder": "לב",
        "versenikud": "הַדָּבָר֙ אֲשֶׁ֣ר חָזָ֔ה יְשַֽׁעְיָ֖הוּ בֶּן־ אָמ֑וֹץ עַל־ יְהוּדָ֖ה וִירוּשָׁלִָֽם׃ ",
        "versenonikud": "הדבר אשר חזה ישעיהו בן אמוץ על יהודה וירושלם "
    },
    {
        "bookchapter": "ישעיהו",
        "chapter": "ב",
        "versechapter": "ב",
        "bookseder": "ישעיהו",
        "seder": "א",
        "verseseder": "לג",
        "versenikud": "וְהָיָ֣ה ׀ בְּאַחֲרִ֣ית הַיָּמִ֗ים נָכ֨וֹן יִֽהְיֶ֜ה הַ֤ר בֵּית־ יְהוָה֙ בְּרֹ֣אשׁ הֶהָרִ֔ים וְנִשָּׂ֖א מִגְּבָע֑וֹת וְנָהֲר֥וּ אֵלָ֖יו כָּל־ הַגּוֹיִֽם׃ ",
        "versenonikud": "והיה  באחרית הימים נכון יהיה הר בית יהוה בראש ההרים ונשא מגבעות ונהרו אליו כל הגוים "
    },
    {
        "bookchapter": "ישעיהו",
        "chapter": "ב",
        "versechapter": "ג",
        "bookseder": "ישעיהו",
        "seder": "א",
        "verseseder": "לד",
        "versenikud": "וְֽהָלְכ֞וּ עַמִּ֣ים רַבִּ֗ים וְאָמְרוּ֙ לְכ֣וּ ׀ וְנַעֲלֶ֣ה אֶל־ הַר־ יְהוָ֗ה אֶל־ בֵּית֙ אֱלֹהֵ֣י יַעֲקֹ֔ב וְיֹרֵ֙נוּ֙ מִדְּרָכָ֔יו וְנֵלְכָ֖ה בְּאֹרְחֹתָ֑יו כִּ֤י מִצִּיּוֹן֙ תֵּצֵ֣א תוֹרָ֔ה וּדְבַר־ יְהוָ֖ה מִירוּשָׁלִָֽם׃ ",
        "versenonikud": "והלכו עמים רבים ואמרו לכו  ונעלה אל הר יהוה אל בית אלהי יעקב וירנו מדרכיו ונלכה בארחתיו כי מציון תצא תורה ודבר יהוה מירושלם "
    },
    {
        "bookchapter": "ישעיהו",
        "chapter": "ב",
        "versechapter": "ד",
        "bookseder": "ישעיהו",
        "seder": "א",
        "verseseder": "לה",
        "versenikud": "וְשָׁפַט֙ בֵּ֣ין הַגּוֹיִ֔ם וְהוֹכִ֖יחַ לְעַמִּ֣ים רַבִּ֑ים וְכִתְּת֨וּ חַרְבוֹתָ֜ם לְאִתִּ֗ים וַחֲנִיתֽוֹתֵיהֶם֙ לְמַזְמֵר֔וֹת לֹא־ יִשָּׂ֨א ג֤וֹי אֶל־ גּוֹי֙ חֶ֔רֶב וְלֹא־ יִלְמְד֥וּ ע֖וֹד מִלְחָמָֽה׃ ",
        "versenonikud": "ושפט בין הגוים והוכיח לעמים רבים וכתתו חרבותם לאתים וחניתותיהם למזמרות לא ישא גוי אל גוי חרב ולא ילמדו עוד מלחמה "
    },
    {
        "bookchapter": "ישעיהו",
        "chapter": "ב",
        "versechapter": "ה",
        "bookseder": "ישעיהו",
        "seder": "א",
        "verseseder": "לו",
        "versenikud": "בֵּ֖ית יַעֲקֹ֑ב לְכ֥וּ וְנֵלְכָ֖ה בְּא֥וֹר יְהוָֽה׃ ",
        "versenonikud": "בית יעקב לכו ונלכה באור יהוה "
    },
    {
        "bookchapter": "ישעיהו",
        "chapter": "ב",
        "versechapter": "ו",
        "bookseder": "ישעיהו",
        "seder": "א",
        "verseseder": "לז",
        "versenikud": "כִּ֣י נָטַ֗שְׁתָּה עַמְּךָ֙ בֵּ֣ית יַעֲקֹ֔ב כִּ֤י מָלְאוּ֙ מִקֶּ֔דֶם וְעֹֽנְנִ֖ים כַּפְּלִשְׁתִּ֑ים וּבְיַלְדֵ֥י נָכְרִ֖ים יַשְׂפִּֽיקוּ׃ ",
        "versenonikud": "כי נטשתה עמך בית יעקב כי מלאו מקדם ועננים כפלשתים ובילדי נכרים ישפיקו "
    },
    {
        "bookchapter": "ישעיהו",
        "chapter": "ב",
        "versechapter": "ז",
        "bookseder": "ישעיהו",
        "seder": "א",
        "verseseder": "לח",
        "versenikud": "וַתִּמָּלֵ֤א אַרְצוֹ֙ כֶּ֣סֶף וְזָהָ֔ב וְאֵ֥ין קֵ֖צֶה לְאֹצְרֹתָ֑יו וַתִּמָּלֵ֤א אַרְצוֹ֙ סוּסִ֔ים וְאֵ֥ין קֵ֖צֶה לְמַרְכְּבֹתָֽיו׃ ",
        "versenonikud": "ותמלא ארצו כסף וזהב ואין קצה לאצרתיו ותמלא ארצו סוסים ואין קצה למרכבתיו "
    },
    {
        "bookchapter": "ישעיהו",
        "chapter": "ב",
        "versechapter": "ח",
        "bookseder": "ישעיהו",
        "seder": "א",
        "verseseder": "לט",
        "versenikud": "וַתִּמָּלֵ֥א אַרְצ֖וֹ אֱלִילִ֑ים לְמַעֲשֵׂ֤ה יָדָיו֙ יִֽשְׁתַּחֲו֔וּ לַאֲשֶׁ֥ר עָשׂ֖וּ אֶצְבְּעֹתָֽיו׃ ",
        "versenonikud": "ותמלא ארצו אלילים למעשה ידיו ישתחוו לאשר עשו אצבעתיו "
    },
    {
        "bookchapter": "ישעיהו",
        "chapter": "ב",
        "versechapter": "ט",
        "bookseder": "ישעיהו",
        "seder": "א",
        "verseseder": "מ",
        "versenikud": "וַיִּשַּׁ֥ח אָדָ֖ם וַיִּשְׁפַּל־ אִ֑ישׁ וְאַל־ תִּשָּׂ֖א לָהֶֽם׃ ",
        "versenonikud": "וישח אדם וישפל איש ואל תשא להם "
    },
    {
        "bookchapter": "ישעיהו",
        "chapter": "ב",
        "versechapter": "י",
        "bookseder": "ישעיהו",
        "seder": "א",
        "verseseder": "מא",
        "versenikud": "בּ֣וֹא בַצּ֔וּר וְהִטָּמֵ֖ן בֶּֽעָפָ֑ר מִפְּנֵי֙ פַּ֣חַד יְהוָ֔ה וּמֵהֲדַ֖ר גְּאֹנֽוֹ׃ ",
        "versenonikud": "בוא בצור והטמן בעפר מפני פחד יהוה ומהדר גאנו "
    },
    {
        "bookchapter": "ישעיהו",
        "chapter": "ב",
        "versechapter": "יא",
        "bookseder": "ישעיהו",
        "seder": "א",
        "verseseder": "מב",
        "versenikud": "עֵינֵ֞י גַּבְה֤וּת אָדָם֙ שָׁפֵ֔ל וְשַׁ֖ח ר֣וּם אֲנָשִׁ֑ים וְנִשְׂגַּ֧ב יְהוָ֛ה לְבַדּ֖וֹ בַּיּ֥וֹם הַהֽוּא׃ ",
        "versenonikud": "עיני גבהות אדם שפל ושח רום אנשים ונשגב יהוה לבדו ביום ההוא "
    },
    {
        "bookchapter": "ישעיהו",
        "chapter": "ב",
        "versechapter": "יב",
        "bookseder": "ישעיהו",
        "seder": "א",
        "verseseder": "מג",
        "versenikud": "כִּ֣י י֞וֹם לַיהוָ֧ה צְבָא֛וֹת עַ֥ל כָּל־ גֵּאֶ֖ה וָרָ֑ם וְעַ֖ל כָּל־ נִשָּׂ֥א וְשָׁפֵֽל׃ ",
        "versenonikud": "כי יום ליהוה צבאות על כל גאה ורם ועל כל נשא ושפל "
    },
    {
        "bookchapter": "ישעיהו",
        "chapter": "ב",
        "versechapter": "יג",
        "bookseder": "ישעיהו",
        "seder": "א",
        "verseseder": "מד",
        "versenikud": "וְעַל֙ כָּל־ אַרְזֵ֣י הַלְּבָנ֔וֹן הָרָמִ֖ים וְהַנִּשָּׂאִ֑ים וְעַ֖ל כָּל־ אַלּוֹנֵ֥י הַבָּשָֽׁן׃ ",
        "versenonikud": "ועל כל ארזי הלבנון הרמים והנשאים ועל כל אלוני הבשן "
    },
    {
        "bookchapter": "ישעיהו",
        "chapter": "ב",
        "versechapter": "יד",
        "bookseder": "ישעיהו",
        "seder": "א",
        "verseseder": "מה",
        "versenikud": "וְעַ֖ל כָּל־ הֶהָרִ֣ים הָרָמִ֑ים וְעַ֖ל כָּל־ הַגְּבָע֥וֹת הַנִּשָּׂאֽוֹת׃ ",
        "versenonikud": "ועל כל ההרים הרמים ועל כל הגבעות הנשאות "
    },
    {
        "bookchapter": "ישעיהו",
        "chapter": "ב",
        "versechapter": "טו",
        "bookseder": "ישעיהו",
        "seder": "א",
        "verseseder": "מו",
        "versenikud": "וְעַ֖ל כָּל־ מִגְדָּ֣ל גָּבֹ֑הַ וְעַ֖ל כָּל־ חוֹמָ֥ה בְצוּרָֽה׃ ",
        "versenonikud": "ועל כל מגדל גבה ועל כל חומה בצורה "
    },
    {
        "bookchapter": "ישעיהו",
        "chapter": "ב",
        "versechapter": "טז",
        "bookseder": "ישעיהו",
        "seder": "א",
        "verseseder": "מז",
        "versenikud": "וְעַ֖ל כָּל־ אֳנִיּ֣וֹת תַּרְשִׁ֑ישׁ וְעַ֖ל כָּל־ שְׂכִיּ֥וֹת הַחֶמְדָּֽה׃ ",
        "versenonikud": "ועל כל אניות תרשיש ועל כל שכיות החמדה "
    },
    {
        "bookchapter": "ישעיהו",
        "chapter": "ב",
        "versechapter": "יז",
        "bookseder": "ישעיהו",
        "seder": "א",
        "verseseder": "מח",
        "versenikud": "וְשַׁח֙ גַּבְה֣וּת הָאָדָ֔ם וְשָׁפֵ֖ל ר֣וּם אֲנָשִׁ֑ים וְנִשְׂגַּ֧ב יְהוָ֛ה לְבַדּ֖וֹ בַּיּ֥וֹם הַהֽוּא׃ ",
        "versenonikud": "ושח גבהות האדם ושפל רום אנשים ונשגב יהוה לבדו ביום ההוא "
    },
    {
        "bookchapter": "ישעיהו",
        "chapter": "ב",
        "versechapter": "יח",
        "bookseder": "ישעיהו",
        "seder": "א",
        "verseseder": "מט",
        "versenikud": "וְהָאֱלִילִ֖ים כָּלִ֥יל יַחֲלֹֽף׃ ",
        "versenonikud": "והאלילים כליל יחלף "
    },
    {
        "bookchapter": "ישעיהו",
        "chapter": "ב",
        "versechapter": "יט",
        "bookseder": "ישעיהו",
        "seder": "א",
        "verseseder": "נ",
        "versenikud": "וּבָ֙אוּ֙ בִּמְעָר֣וֹת צֻרִ֔ים וּבִמְחִלּ֖וֹת עָפָ֑ר מִפְּנֵ֞י פַּ֤חַד יְהוָה֙ וּמֵהֲדַ֣ר גְּאוֹנ֔וֹ בְּקוּמ֖וֹ לַעֲרֹ֥ץ הָאָֽרֶץ׃ ",
        "versenonikud": "ובאו במערות צרים ובמחלות עפר מפני פחד יהוה ומהדר גאונו בקומו לערץ הארץ "
    },
    {
        "bookchapter": "ישעיהו",
        "chapter": "ב",
        "versechapter": "כ",
        "bookseder": "ישעיהו",
        "seder": "א",
        "verseseder": "נא",
        "versenikud": "בַּיּ֤וֹם הַהוּא֙ יַשְׁלִ֣יךְ הָאָדָ֔ם אֵ֚ת אֱלִילֵ֣י כַסְפּ֔וֹ וְאֵ֖ת אֱלִילֵ֣י זְהָב֑וֹ אֲשֶׁ֤ר עָֽשׂוּ־ לוֹ֙ לְהִֽשְׁתַּחֲוֺ֔ת לַחְפֹּ֥ר פֵּר֖וֹת וְלָעֲטַלֵּפִֽים׃ ",
        "versenonikud": "ביום ההוא ישליך האדם את אלילי כספו ואת אלילי זהבו אשר עשו לו להשתחות לחפר פרות ולעטלפים "
    },
    {
        "bookchapter": "ישעיהו",
        "chapter": "ב",
        "versechapter": "כא",
        "bookseder": "ישעיהו",
        "seder": "א",
        "verseseder": "נב",
        "versenikud": "לָבוֹא֙ בְּנִקְר֣וֹת הַצֻּרִ֔ים וּבִסְעִפֵ֖י הַסְּלָעִ֑ים מִפְּנֵ֞י פַּ֤חַד יְהוָה֙ וּמֵהֲדַ֣ר גְּאוֹנ֔וֹ בְּקוּמ֖וֹ לַעֲרֹ֥ץ הָאָֽרֶץ׃ ",
        "versenonikud": "לבוא בנקרות הצרים ובסעפי הסלעים מפני פחד יהוה ומהדר גאונו בקומו לערץ הארץ "
    },
    {
        "bookchapter": "ישעיהו",
        "chapter": "ב",
        "versechapter": "כב",
        "bookseder": "ישעיהו",
        "seder": "א",
        "verseseder": "נג",
        "versenikud": "חִדְל֤וּ לָכֶם֙ מִן־ הָ֣אָדָ֔ם אֲשֶׁ֥ר נְשָׁמָ֖ה בְּאַפּ֑וֹ כִּֽי־ בַמֶּ֥ה נֶחְשָׁ֖ב הֽוּא׃ ",
        "versenonikud": "חדלו לכם מן האדם אשר נשמה באפו כי במה נחשב הוא "
    },
    {
        "bookchapter": "ישעיהו",
        "chapter": "ג",
        "versechapter": "א",
        "bookseder": "ישעיהו",
        "seder": "א",
        "verseseder": "נד",
        "versenikud": "כִּי֩ הִנֵּ֨ה הָאָד֜וֹן יְהוָ֣ה צְבָא֗וֹת מֵסִ֤יר מִירוּשָׁלִַ֙ם֙ וּמִ֣יהוּדָ֔ה מַשְׁעֵ֖ן וּמַשְׁעֵנָ֑ה כֹּ֚ל מִשְׁעַן־ לֶ֔חֶם וְכֹ֖ל מִשְׁעַן־ מָֽיִם׃ ",
        "versenonikud": "כי הנה האדון יהוה צבאות מסיר מירושלם ומיהודה משען ומשענה כל משען לחם וכל משען מים "
    },
    {
        "bookchapter": "ישעיהו",
        "chapter": "ג",
        "versechapter": "ב",
        "bookseder": "ישעיהו",
        "seder": "א",
        "verseseder": "נה",
        "versenikud": "גִּבּ֖וֹר וְאִ֣ישׁ מִלְחָמָ֑ה שׁוֹפֵ֥ט וְנָבִ֖יא וְקֹסֵ֥ם וְזָקֵֽן׃ ",
        "versenonikud": "גבור ואיש מלחמה שופט ונביא וקסם וזקן "
    },
    {
        "bookchapter": "ישעיהו",
        "chapter": "ג",
        "versechapter": "ג",
        "bookseder": "ישעיהו",
        "seder": "א",
        "verseseder": "נו",
        "versenikud": "שַׂר־ חֲמִשִּׁ֖ים וּנְשׂ֣וּא פָנִ֑ים וְיוֹעֵ֛ץ וַחֲכַ֥ם חֲרָשִׁ֖ים וּנְב֥וֹן לָֽחַשׁ׃ ",
        "versenonikud": "שר חמשים ונשוא פנים ויועץ וחכם חרשים ונבון לחש "
    },
    {
        "bookchapter": "ישעיהו",
        "chapter": "ג",
        "versechapter": "ד",
        "bookseder": "ישעיהו",
        "seder": "א",
        "verseseder": "נז",
        "versenikud": "וְנָתַתִּ֥י נְעָרִ֖ים שָׂרֵיהֶ֑ם וְתַעֲלוּלִ֖ים יִמְשְׁלוּ־ בָֽם׃ ",
        "versenonikud": "ונתתי נערים שריהם ותעלולים ימשלו בם "
    },
    {
        "bookchapter": "ישעיהו",
        "chapter": "ג",
        "versechapter": "ה",
        "bookseder": "ישעיהו",
        "seder": "א",
        "verseseder": "נח",
        "versenikud": "וְנִגַּ֣שׂ הָעָ֔ם אִ֥ישׁ בְּאִ֖ישׁ וְאִ֣ישׁ בְּרֵעֵ֑הוּ יִרְהֲב֗וּ הַנַּ֙עַר֙ בַּזָּקֵ֔ן וְהַנִּקְלֶ֖ה בַּנִּכְבָּֽד׃ ",
        "versenonikud": "ונגש העם איש באיש ואיש ברעהו ירהבו הנער בזקן והנקלה בנכבד "
    },
    {
        "bookchapter": "ישעיהו",
        "chapter": "ג",
        "versechapter": "ו",
        "bookseder": "ישעיהו",
        "seder": "א",
        "verseseder": "נט",
        "versenikud": "כִּֽי־ יִתְפֹּ֨שׂ אִ֤ישׁ בְּאָחִיו֙ בֵּ֣ית אָבִ֔יו שִׂמְלָ֣ה לְכָ֔ה קָצִ֖ין תִּֽהְיֶה־ לָּ֑נוּ וְהַמַּכְשֵׁלָ֥ה הַזֹּ֖את תַּ֥חַת יָדֶֽךָ׃ ",
        "versenonikud": "כי יתפש איש באחיו בית אביו שמלה לכה קצין תהיה לנו והמכשלה הזאת תחת ידך "
    },
    {
        "bookchapter": "ישעיהו",
        "chapter": "ג",
        "versechapter": "ז",
        "bookseder": "ישעיהו",
        "seder": "א",
        "verseseder": "ס",
        "versenikud": "יִשָּׂא֩ בַיּ֨וֹם הַה֤וּא ׀ לֵאמֹר֙ לֹא־ אֶהְיֶ֣ה חֹבֵ֔שׁ וּבְבֵיתִ֕י אֵ֥ין לֶ֖חֶם וְאֵ֣ין שִׂמְלָ֑ה לֹ֥א תְשִׂימֻ֖נִי קְצִ֥ין עָֽם׃ ",
        "versenonikud": "ישא ביום ההוא  לאמר לא אהיה חבש ובביתי אין לחם ואין שמלה לא תשימני קצין עם "
    },
    {
        "bookchapter": "ישעיהו",
        "chapter": "ג",
        "versechapter": "ח",
        "bookseder": "ישעיהו",
        "seder": "א",
        "verseseder": "סא",
        "versenikud": "כִּ֤י כָשְׁלָה֙ יְר֣וּשָׁלִַ֔ם וִיהוּדָ֖ה נָפָ֑ל כִּֽי־ לְשׁוֹנָ֤ם וּמַֽעַלְלֵיהֶם֙ אֶל־ יְהוָ֔ה לַמְר֖וֹת עֵנֵ֥י כְבוֹדֽוֹ׃ ",
        "versenonikud": "כי כשלה ירושלם ויהודה נפל כי לשונם ומעלליהם אל יהוה למרות עני כבודו "
    },
    {
        "bookchapter": "ישעיהו",
        "chapter": "ג",
        "versechapter": "ט",
        "bookseder": "ישעיהו",
        "seder": "א",
        "verseseder": "סב",
        "versenikud": "הַכָּרַ֤ת פְּנֵיהֶם֙ עָ֣נְתָה בָּ֔ם וְחַטָּאתָ֛ם כִּסְדֹ֥ם הִגִּ֖ידוּ לֹ֣א כִחֵ֑דוּ א֣וֹי לְנַפְשָׁ֔ם כִּֽי־ גָמְל֥וּ לָהֶ֖ם רָעָֽה׃ ",
        "versenonikud": "הכרת פניהם ענתה בם וחטאתם כסדם הגידו לא כחדו אוי לנפשם כי גמלו להם רעה "
    },
    {
        "bookchapter": "ישעיהו",
        "chapter": "ג",
        "versechapter": "י",
        "bookseder": "ישעיהו",
        "seder": "א",
        "verseseder": "סג",
        "versenikud": "אִמְר֥וּ צַדִּ֖יק כִּי־ ט֑וֹב כִּֽי־ פְרִ֥י מַעַלְלֵיהֶ֖ם יֹאכֵֽלוּ׃ ",
        "versenonikud": "אמרו צדיק כי טוב כי פרי מעלליהם יאכלו "
    },
    {
        "bookchapter": "ישעיהו",
        "chapter": "ג",
        "versechapter": "יא",
        "bookseder": "ישעיהו",
        "seder": "א",
        "verseseder": "סד",
        "versenikud": "א֖וֹי לְרָשָׁ֣ע רָ֑ע כִּֽי־ גְמ֥וּל יָדָ֖יו יֵעָ֥שֶׂה לּֽוֹ׃ ",
        "versenonikud": "אוי לרשע רע כי גמול ידיו יעשה לו "
    },
    {
        "bookchapter": "ישעיהו",
        "chapter": "ג",
        "versechapter": "יב",
        "bookseder": "ישעיהו",
        "seder": "א",
        "verseseder": "סה",
        "versenikud": "עַמִּי֙ נֹגְשָׂ֣יו מְעוֹלֵ֔ל וְנָשִׁ֖ים מָ֣שְׁלוּ ב֑וֹ עַמִּי֙ מְאַשְּׁרֶ֣יךָ מַתְעִ֔ים וְדֶ֥רֶךְ אֹֽרְחֹתֶ֖יךָ בִּלֵּֽעוּ׃ ",
        "versenonikud": "עמי נגשיו מעולל ונשים משלו בו עמי מאשריך מתעים ודרך ארחתיך בלעו "
    },
    {
        "bookchapter": "ישעיהו",
        "chapter": "ג",
        "versechapter": "יג",
        "bookseder": "ישעיהו",
        "seder": "א",
        "verseseder": "סו",
        "versenikud": "נִצָּ֥ב לָרִ֖יב יְהוָ֑ה וְעֹמֵ֖ד לָדִ֥ין עַמִּֽים׃ ",
        "versenonikud": "נצב לריב יהוה ועמד לדין עמים "
    },
    {
        "bookchapter": "ישעיהו",
        "chapter": "ג",
        "versechapter": "יד",
        "bookseder": "ישעיהו",
        "seder": "א",
        "verseseder": "סז",
        "versenikud": "יְהוָה֙ בְּמִשְׁפָּ֣ט יָב֔וֹא עִם־ זִקְנֵ֥י עַמּ֖וֹ וְשָׂרָ֑יו וְאַתֶּם֙ בִּֽעַרְתֶּ֣ם הַכֶּ֔רֶם גְּזֵלַ֥ת הֶֽעָנִ֖י בְּבָתֵּיכֶֽם׃ ",
        "versenonikud": "יהוה במשפט יבוא עם זקני עמו ושריו ואתם בערתם הכרם גזלת העני בבתיכם "
    },
    {
        "bookchapter": "ישעיהו",
        "chapter": "ג",
        "versechapter": "טו",
        "bookseder": "ישעיהו",
        "seder": "א",
        "verseseder": "סח",
        "versenikud": "מלכם מַה־ לָּכֶם֙ תְּדַכְּא֣וּ עַמִּ֔י וּפְנֵ֥י עֲנִיִּ֖ים תִּטְחָ֑נוּ נְאֻם־ אֲדֹנָ֥י יְהוִ֖ה צְבָאֽוֹת׃ ",
        "versenonikud": "מלכם מה לכם תדכאו עמי ופני עניים תטחנו נאם אדני יהוה צבאות "
    },
    {
        "bookchapter": "ישעיהו",
        "chapter": "ג",
        "versechapter": "טז",
        "bookseder": "ישעיהו",
        "seder": "א",
        "verseseder": "סט",
        "versenikud": "וַיֹּ֣אמֶר יְהוָ֗ה יַ֚עַן כִּ֤י גָֽבְהוּ֙ בְּנ֣וֹת צִיּ֔וֹן וַתֵּלַ֙כְנָה֙ נטוות נְטוּי֣וֹת גָּר֔וֹן וּֽמְשַׂקְּר֖וֹת עֵינָ֑יִם הָל֤וֹךְ וְטָפֹף֙ תֵּלַ֔כְנָה וּבְרַגְלֵיהֶ֖ם תְּעַכַּֽסְנָה׃ ",
        "versenonikud": "ויאמר יהוה יען כי גבהו בנות ציון ותלכנה נטוות נטויות גרון ומשקרות עינים הלוך וטפף תלכנה וברגליהם תעכסנה "
    },
    {
        "bookchapter": "ישעיהו",
        "chapter": "ג",
        "versechapter": "יז",
        "bookseder": "ישעיהו",
        "seder": "א",
        "verseseder": "ע",
        "versenikud": "וְשִׂפַּ֣ח אֲדֹנָ֔י קָדְקֹ֖ד בְּנ֣וֹת צִיּ֑וֹן וַיהוָ֖ה פָּתְהֵ֥ן יְעָרֶֽה׃ ",
        "versenonikud": "ושפח אדני קדקד בנות ציון ויהוה פתהן יערה "
    },
    {
        "bookchapter": "ישעיהו",
        "chapter": "ג",
        "versechapter": "יח",
        "bookseder": "ישעיהו",
        "seder": "א",
        "verseseder": "עא",
        "versenikud": "בַּיּ֨וֹם הַה֜וּא יָסִ֣יר אֲדֹנָ֗י אֵ֣ת תִּפְאֶ֧רֶת הָעֲכָסִ֛ים וְהַשְּׁבִיסִ֖ים וְהַשַּׂהֲרֹנִֽים׃ ",
        "versenonikud": "ביום ההוא יסיר אדני את תפארת העכסים והשביסים והשהרנים "
    },
    {
        "bookchapter": "ישעיהו",
        "chapter": "ג",
        "versechapter": "יט",
        "bookseder": "ישעיהו",
        "seder": "א",
        "verseseder": "עב",
        "versenikud": "הַנְּטִיפ֥וֹת וְהַשֵּׁיר֖וֹת וְהָֽרְעָלֽוֹת׃ ",
        "versenonikud": "הנטיפות והשירות והרעלות "
    },
    {
        "bookchapter": "ישעיהו",
        "chapter": "ג",
        "versechapter": "כ",
        "bookseder": "ישעיהו",
        "seder": "א",
        "verseseder": "עג",
        "versenikud": "הַפְּאֵרִ֤ים וְהַצְּעָדוֹת֙ וְהַקִּשֻּׁרִ֔ים וּבָתֵּ֥י הַנֶּ֖פֶשׁ וְהַלְּחָשִֽׁים׃ ",
        "versenonikud": "הפארים והצעדות והקשרים ובתי הנפש והלחשים "
    },
    {
        "bookchapter": "ישעיהו",
        "chapter": "ג",
        "versechapter": "כא",
        "bookseder": "ישעיהו",
        "seder": "א",
        "verseseder": "עד",
        "versenikud": "הַטַּבָּע֖וֹת וְנִזְמֵ֥י הָאָֽף׃ ",
        "versenonikud": "הטבעות ונזמי האף "
    },
    {
        "bookchapter": "ישעיהו",
        "chapter": "ג",
        "versechapter": "כב",
        "bookseder": "ישעיהו",
        "seder": "א",
        "verseseder": "עה",
        "versenikud": "הַמַּֽחֲלָצוֹת֙ וְהַמַּ֣עֲטָפ֔וֹת וְהַמִּטְפָּח֖וֹת וְהָחֲרִיטִֽים׃ ",
        "versenonikud": "המחלצות והמעטפות והמטפחות והחריטים "
    },
    {
        "bookchapter": "ישעיהו",
        "chapter": "ג",
        "versechapter": "כג",
        "bookseder": "ישעיהו",
        "seder": "א",
        "verseseder": "עו",
        "versenikud": "וְהַגִּלְיֹנִים֙ וְהַסְּדִינִ֔ים וְהַצְּנִיפ֖וֹת וְהָרְדִידִֽים׃ ",
        "versenonikud": "והגלינים והסדינים והצניפות והרדידים "
    },
    {
        "bookchapter": "ישעיהו",
        "chapter": "ג",
        "versechapter": "כד",
        "bookseder": "ישעיהו",
        "seder": "א",
        "verseseder": "עז",
        "versenikud": "וְהָיָה֩ תַ֨חַת בֹּ֜שֶׂם מַ֣ק יִֽהְיֶ֗ה וְתַ֨חַת חֲגוֹרָ֤ה נִקְפָּה֙ וְתַ֨חַת מַעֲשֶׂ֤ה מִקְשֶׁה֙ קָרְחָ֔ה וְתַ֥חַת פְּתִיגִ֖יל מַחֲגֹ֣רֶת שָׂ֑ק כִּי־ תַ֖חַת יֹֽפִי׃ ",
        "versenonikud": "והיה תחת בשם מק יהיה ותחת חגורה נקפה ותחת מעשה מקשה קרחה ותחת פתיגיל מחגרת שק כי תחת יפי "
    },
    {
        "bookchapter": "ישעיהו",
        "chapter": "ג",
        "versechapter": "כה",
        "bookseder": "ישעיהו",
        "seder": "א",
        "verseseder": "עח",
        "versenikud": "מְתַ֖יִךְ בַּחֶ֣רֶב יִפֹּ֑לוּ וּגְבוּרָתֵ֖ךְ בַּמִּלְחָמָֽה׃ ",
        "versenonikud": "מתיך בחרב יפלו וגבורתך במלחמה "
    },
    {
        "bookchapter": "ישעיהו",
        "chapter": "ג",
        "versechapter": "כו",
        "bookseder": "ישעיהו",
        "seder": "א",
        "verseseder": "עט",
        "versenikud": "וְאָנ֥וּ וְאָבְל֖וּ פְּתָחֶ֑יהָ וְנִקָּ֖תָה לָאָ֥רֶץ תֵּשֵֽׁב׃ ",
        "versenonikud": "ואנו ואבלו פתחיה ונקתה לארץ תשב "
    },
    {
        "bookchapter": "ישעיהו",
        "chapter": "ד",
        "versechapter": "א",
        "bookseder": "ישעיהו",
        "seder": "א",
        "verseseder": "פ",
        "versenikud": "וְהֶחֱזִיקוּ֩ שֶׁ֨בַע נָשִׁ֜ים בְּאִ֣ישׁ אֶחָ֗ד בַּיּ֤וֹם הַהוּא֙ לֵאמֹ֔ר לַחְמֵ֣נוּ נֹאכֵ֔ל וְשִׂמְלָתֵ֖נוּ נִלְבָּ֑שׁ רַ֗ק יִקָּרֵ֤א שִׁמְךָ֙ עָלֵ֔ינוּ אֱסֹ֖ף חֶרְפָּתֵֽנוּ׃ ",
        "versenonikud": "והחזיקו שבע נשים באיש אחד ביום ההוא לאמר לחמנו נאכל ושמלתנו נלבש רק יקרא שמך עלינו אסף חרפתנו "
    },
    {
        "bookchapter": "ישעיהו",
        "chapter": "ד",
        "versechapter": "ב",
        "bookseder": "ישעיהו",
        "seder": "א",
        "verseseder": "פא",
        "versenikud": "בַּיּ֣וֹם הַה֗וּא יִֽהְיֶה֙ צֶ֣מַח יְהוָ֔ה לִצְבִ֖י וּלְכָב֑וֹד וּפְרִ֤י הָאָ֙רֶץ֙ לְגָא֣וֹן וּלְתִפְאֶ֔רֶת לִפְלֵיטַ֖ת יִשְׂרָאֵֽל׃ ",
        "versenonikud": "ביום ההוא יהיה צמח יהוה לצבי ולכבוד ופרי הארץ לגאון ולתפארת לפליטת ישראל "
    }
]