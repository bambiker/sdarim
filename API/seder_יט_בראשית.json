[
    {
        "bookchapter": "בראשית",
        "chapter": "כב",
        "versechapter": "א",
        "bookseder": "בראשית",
        "seder": "יט",
        "verseseder": "א",
        "parasha": "וירא",
        "versenikud": "וַיְהִ֗י אַחַר֙ הַדְּבָרִ֣ים הָאֵ֔לֶּה וְהָ֣אֱלֹהִ֔ים נִסָּ֖ה אֶת־ אַבְרָהָ֑ם וַיֹּ֣אמֶר אֵלָ֔יו אַבְרָהָ֖ם וַיֹּ֥אמֶר הִנֵּֽנִי׃ ",
        "versenonikud": "ויהי אחר הדברים האלה והאלהים נסה את אברהם ויאמר אליו אברהם ויאמר הנני "
    },
    {
        "bookchapter": "בראשית",
        "chapter": "כב",
        "versechapter": "ב",
        "bookseder": "בראשית",
        "seder": "יט",
        "verseseder": "ב",
        "parasha": "וירא",
        "versenikud": "וַיֹּ֡אמֶר קַח־ נָ֠א אֶת־ בִּנְךָ֨ אֶת־ יְחִֽידְךָ֤ אֲשֶׁר־ אָהַ֙בְתָּ֙ אֶת־ יִצְחָ֔ק וְלֶךְ־ לְךָ֔ אֶל־ אֶ֖רֶץ הַמֹּרִיָּ֑ה וְהַעֲלֵ֤הוּ שָׁם֙ לְעֹלָ֔ה עַ֚ל אַחַ֣ד הֶֽהָרִ֔ים אֲשֶׁ֖ר אֹמַ֥ר אֵלֶֽיךָ׃ ",
        "versenonikud": "ויאמר קח נא את בנך את יחידך אשר אהבת את יצחק ולך לך אל ארץ המריה והעלהו שם לעלה על אחד ההרים אשר אמר אליך "
    },
    {
        "bookchapter": "בראשית",
        "chapter": "כב",
        "versechapter": "ג",
        "bookseder": "בראשית",
        "seder": "יט",
        "verseseder": "ג",
        "parasha": "וירא",
        "versenikud": "וַיַּשְׁכֵּ֨ם אַבְרָהָ֜ם בַּבֹּ֗קֶר וַֽיַּחֲבֹשׁ֙ אֶת־ חֲמֹר֔וֹ וַיִּקַּ֞ח אֶת־ שְׁנֵ֤י נְעָרָיו֙ אִתּ֔וֹ וְאֵ֖ת יִצְחָ֣ק בְּנ֑וֹ וַיְבַקַּע֙ עֲצֵ֣י עֹלָ֔ה וַיָּ֣קָם וַיֵּ֔לֶךְ אֶל־ הַמָּק֖וֹם אֲשֶׁר־ אָֽמַר־ ל֥וֹ הָאֱלֹהִֽים׃ ",
        "versenonikud": "וישכם אברהם בבקר ויחבש את חמרו ויקח את שני נעריו אתו ואת יצחק בנו ויבקע עצי עלה ויקם וילך אל המקום אשר אמר לו האלהים "
    },
    {
        "bookchapter": "בראשית",
        "chapter": "כב",
        "versechapter": "ד",
        "bookseder": "בראשית",
        "seder": "יט",
        "verseseder": "ד",
        "parasha": "וירא",
        "versenikud": "בַּיּ֣וֹם הַשְּׁלִישִׁ֗י וַיִּשָּׂ֨א אַבְרָהָ֧ם אֶת־ עֵינָ֛יו וַיַּ֥רְא אֶת־ הַמָּק֖וֹם מֵרָחֹֽק׃ ",
        "versenonikud": "ביום השלישי וישא אברהם את עיניו וירא את המקום מרחק "
    },
    {
        "bookchapter": "בראשית",
        "chapter": "כב",
        "versechapter": "ה",
        "bookseder": "בראשית",
        "seder": "יט",
        "verseseder": "ה",
        "parasha": "וירא",
        "versenikud": "וַיֹּ֨אמֶר אַבְרָהָ֜ם אֶל־ נְעָרָ֗יו שְׁבוּ־ לָכֶ֥ם פֹּה֙ עִֽם־ הַחֲמ֔וֹר וַאֲנִ֣י וְהַנַּ֔עַר נֵלְכָ֖ה עַד־ כֹּ֑ה וְנִֽשְׁתַּחֲוֶ֖ה וְנָשׁ֥וּבָה אֲלֵיכֶֽם׃ ",
        "versenonikud": "ויאמר אברהם אל נעריו שבו לכם פה עם החמור ואני והנער נלכה עד כה ונשתחוה ונשובה אליכם "
    },
    {
        "bookchapter": "בראשית",
        "chapter": "כב",
        "versechapter": "ו",
        "bookseder": "בראשית",
        "seder": "יט",
        "verseseder": "ו",
        "parasha": "וירא",
        "versenikud": "וַיִּקַּ֨ח אַבְרָהָ֜ם אֶת־ עֲצֵ֣י הָעֹלָ֗ה וַיָּ֙שֶׂם֙ עַל־ יִצְחָ֣ק בְּנ֔וֹ וַיִּקַּ֣ח בְּיָד֔וֹ אֶת־ הָאֵ֖שׁ וְאֶת־ הַֽמַּאֲכֶ֑לֶת וַיֵּלְכ֥וּ שְׁנֵיהֶ֖ם יַחְדָּֽו׃ ",
        "versenonikud": "ויקח אברהם את עצי העלה וישם על יצחק בנו ויקח בידו את האש ואת המאכלת וילכו שניהם יחדו "
    },
    {
        "bookchapter": "בראשית",
        "chapter": "כב",
        "versechapter": "ז",
        "bookseder": "בראשית",
        "seder": "יט",
        "verseseder": "ז",
        "parasha": "וירא",
        "versenikud": "וַיֹּ֨אמֶר יִצְחָ֜ק אֶל־ אַבְרָהָ֤ם אָבִיו֙ וַיֹּ֣אמֶר אָבִ֔י וַיֹּ֖אמֶר הִנֶּ֣נִּֽי בְנִ֑י וַיֹּ֗אמֶר הִנֵּ֤ה הָאֵשׁ֙ וְהָ֣עֵצִ֔ים וְאַיֵּ֥ה הַשֶּׂ֖ה לְעֹלָֽה׃ ",
        "versenonikud": "ויאמר יצחק אל אברהם אביו ויאמר אבי ויאמר הנני בני ויאמר הנה האש והעצים ואיה השה לעלה "
    },
    {
        "bookchapter": "בראשית",
        "chapter": "כב",
        "versechapter": "ח",
        "bookseder": "בראשית",
        "seder": "יט",
        "verseseder": "ח",
        "parasha": "וירא",
        "versenikud": "וַיֹּ֙אמֶר֙ אַבְרָהָ֔ם אֱלֹהִ֞ים יִרְאֶה־ לּ֥וֹ הַשֶּׂ֛ה לְעֹלָ֖ה בְּנִ֑י וַיֵּלְכ֥וּ שְׁנֵיהֶ֖ם יַחְדָּֽו׃ ",
        "versenonikud": "ויאמר אברהם אלהים יראה לו השה לעלה בני וילכו שניהם יחדו "
    },
    {
        "bookchapter": "בראשית",
        "chapter": "כב",
        "versechapter": "ט",
        "bookseder": "בראשית",
        "seder": "יט",
        "verseseder": "ט",
        "parasha": "וירא",
        "versenikud": "וַיָּבֹ֗אוּ אֶֽל־ הַמָּקוֹם֮ אֲשֶׁ֣ר אָֽמַר־ ל֣וֹ הָאֱלֹהִים֒ וַיִּ֨בֶן שָׁ֤ם אַבְרָהָם֙ אֶת־ הַמִּזְבֵּ֔חַ וַֽיַּעֲרֹ֖ךְ אֶת־ הָעֵצִ֑ים וַֽיַּעֲקֹד֙ אֶת־ יִצְחָ֣ק בְּנ֔וֹ וַיָּ֤שֶׂם אֹתוֹ֙ עַל־ הַמִּזְבֵּ֔חַ מִמַּ֖עַל לָעֵצִֽים׃ ",
        "versenonikud": "ויבאו אל המקום אשר אמר לו האלהים ויבן שם אברהם את המזבח ויערך את העצים ויעקד את יצחק בנו וישם אתו על המזבח ממעל לעצים "
    },
    {
        "bookchapter": "בראשית",
        "chapter": "כב",
        "versechapter": "י",
        "bookseder": "בראשית",
        "seder": "יט",
        "verseseder": "י",
        "parasha": "וירא",
        "versenikud": "וַיִּשְׁלַ֤ח אַבְרָהָם֙ אֶת־ יָד֔וֹ וַיִּקַּ֖ח אֶת־ הַֽמַּאֲכֶ֑לֶת לִשְׁחֹ֖ט אֶת־ בְּנֽוֹ׃ ",
        "versenonikud": "וישלח אברהם את ידו ויקח את המאכלת לשחט את בנו "
    },
    {
        "bookchapter": "בראשית",
        "chapter": "כב",
        "versechapter": "יא",
        "bookseder": "בראשית",
        "seder": "יט",
        "verseseder": "יא",
        "parasha": "וירא",
        "versenikud": "וַיִּקְרָ֨א אֵלָ֜יו מַלְאַ֤ךְ יְהוָה֙ מִן־ הַשָּׁמַ֔יִם וַיֹּ֖אמֶר אַבְרָהָ֣ם ׀ אַבְרָהָ֑ם וַיֹּ֖אמֶר הִנֵּֽנִי׃ ",
        "versenonikud": "ויקרא אליו מלאך יהוה מן השמים ויאמר אברהם  אברהם ויאמר הנני "
    },
    {
        "bookchapter": "בראשית",
        "chapter": "כב",
        "versechapter": "יב",
        "bookseder": "בראשית",
        "seder": "יט",
        "verseseder": "יב",
        "parasha": "וירא",
        "versenikud": "וַיֹּ֗אמֶר אַל־ תִּשְׁלַ֤ח יָֽדְךָ֙ אֶל־ הַנַּ֔עַר וְאַל־ תַּ֥עַשׂ ל֖וֹ מְא֑וּמָּה כִּ֣י ׀ עַתָּ֣ה יָדַ֗עְתִּי כִּֽי־ יְרֵ֤א אֱלֹהִים֙ אַ֔תָּה וְלֹ֥א חָשַׂ֛כְתָּ אֶת־ בִּנְךָ֥ אֶת־ יְחִידְךָ֖ מִמֶּֽנִּי׃ ",
        "versenonikud": "ויאמר אל תשלח ידך אל הנער ואל תעש לו מאומה כי  עתה ידעתי כי ירא אלהים אתה ולא חשכת את בנך את יחידך ממני "
    },
    {
        "bookchapter": "בראשית",
        "chapter": "כב",
        "versechapter": "יג",
        "bookseder": "בראשית",
        "seder": "יט",
        "verseseder": "יג",
        "parasha": "וירא",
        "versenikud": "וַיִּשָּׂ֨א אַבְרָהָ֜ם אֶת־ עֵינָ֗יו וַיַּרְא֙ וְהִנֵּה־ אַ֔יִל אַחַ֕ר נֶאֱחַ֥ז בַּסְּבַ֖ךְ בְּקַרְנָ֑יו וַיֵּ֤לֶךְ אַבְרָהָם֙ וַיִּקַּ֣ח אֶת־ הָאַ֔יִל וַיַּעֲלֵ֥הוּ לְעֹלָ֖ה תַּ֥חַת בְּנֽוֹ׃ ",
        "versenonikud": "וישא אברהם את עיניו וירא והנה איל אחר נאחז בסבך בקרניו וילך אברהם ויקח את האיל ויעלהו לעלה תחת בנו "
    },
    {
        "bookchapter": "בראשית",
        "chapter": "כב",
        "versechapter": "יד",
        "bookseder": "בראשית",
        "seder": "יט",
        "verseseder": "יד",
        "parasha": "וירא",
        "versenikud": "וַיִּקְרָ֧א אַבְרָהָ֛ם שֵֽׁם־ הַמָּק֥וֹם הַה֖וּא יְהוָ֣ה ׀ יִרְאֶ֑ה אֲשֶׁר֙ יֵאָמֵ֣ר הַיּ֔וֹם בְּהַ֥ר יְהוָ֖ה יֵרָאֶֽה׃ ",
        "versenonikud": "ויקרא אברהם שם המקום ההוא יהוה  יראה אשר יאמר היום בהר יהוה יראה "
    },
    {
        "bookchapter": "בראשית",
        "chapter": "כב",
        "versechapter": "טו",
        "bookseder": "בראשית",
        "seder": "יט",
        "verseseder": "טו",
        "parasha": "וירא",
        "versenikud": "וַיִּקְרָ֛א מַלְאַ֥ךְ יְהוָ֖ה אֶל־ אַבְרָהָ֑ם שֵׁנִ֖ית מִן־ הַשָּׁמָֽיִם׃ ",
        "versenonikud": "ויקרא מלאך יהוה אל אברהם שנית מן השמים "
    },
    {
        "bookchapter": "בראשית",
        "chapter": "כב",
        "versechapter": "טז",
        "bookseder": "בראשית",
        "seder": "יט",
        "verseseder": "טז",
        "parasha": "וירא",
        "versenikud": "וַיֹּ֕אמֶר בִּ֥י נִשְׁבַּ֖עְתִּי נְאֻם־ יְהוָ֑ה כִּ֗י יַ֚עַן אֲשֶׁ֤ר עָשִׂ֙יתָ֙ אֶת־ הַדָּבָ֣ר הַזֶּ֔ה וְלֹ֥א חָשַׂ֖כְתָּ אֶת־ בִּנְךָ֥ אֶת־ יְחִידֶֽךָ׃ ",
        "versenonikud": "ויאמר בי נשבעתי נאם יהוה כי יען אשר עשית את הדבר הזה ולא חשכת את בנך את יחידך "
    },
    {
        "bookchapter": "בראשית",
        "chapter": "כב",
        "versechapter": "יז",
        "bookseder": "בראשית",
        "seder": "יט",
        "verseseder": "יז",
        "parasha": "וירא",
        "versenikud": "כִּֽי־ בָרֵ֣ךְ אֲבָרֶכְךָ֗ וְהַרְבָּ֨ה אַרְבֶּ֤ה אֶֽת־ זַרְעֲךָ֙ כְּכוֹכְבֵ֣י הַשָּׁמַ֔יִם וְכַח֕וֹל אֲשֶׁ֖ר עַל־ שְׂפַ֣ת הַיָּ֑ם וְיִרַ֣שׁ זַרְעֲךָ֔ אֵ֖ת שַׁ֥עַר אֹיְבָֽיו׃ ",
        "versenonikud": "כי ברך אברכך והרבה ארבה את זרעך ככוכבי השמים וכחול אשר על שפת הים וירש זרעך את שער איביו "
    },
    {
        "bookchapter": "בראשית",
        "chapter": "כב",
        "versechapter": "יח",
        "bookseder": "בראשית",
        "seder": "יט",
        "verseseder": "יח",
        "parasha": "וירא",
        "versenikud": "וְהִתְבָּרֲכ֣וּ בְזַרְעֲךָ֔ כֹּ֖ל גּוֹיֵ֣י הָאָ֑רֶץ עֵ֕קֶב אֲשֶׁ֥ר שָׁמַ֖עְתָּ בְּקֹלִֽי׃ ",
        "versenonikud": "והתברכו בזרעך כל גויי הארץ עקב אשר שמעת בקלי "
    },
    {
        "bookchapter": "בראשית",
        "chapter": "כב",
        "versechapter": "יט",
        "bookseder": "בראשית",
        "seder": "יט",
        "verseseder": "יט",
        "parasha": "וירא",
        "versenikud": "וַיָּ֤שָׁב אַבְרָהָם֙ אֶל־ נְעָרָ֔יו וַיָּקֻ֛מוּ וַיֵּלְכ֥וּ יַחְדָּ֖ו אֶל־ בְּאֵ֣ר שָׁ֑בַע וַיֵּ֥שֶׁב אַבְרָהָ֖ם בִּבְאֵ֥ר שָֽׁבַע׃ {פ}",
        "versenonikud": "וישב אברהם אל נעריו ויקמו וילכו יחדו אל באר שבע וישב אברהם בבאר שבע "
    },
    {
        "bookchapter": "בראשית",
        "chapter": "כב",
        "versechapter": "כ",
        "bookseder": "בראשית",
        "seder": "יט",
        "verseseder": "כ",
        "parasha": "וירא",
        "versenikud": "וַיְהִ֗י אַחֲרֵי֙ הַדְּבָרִ֣ים הָאֵ֔לֶּה וַיֻּגַּ֥ד לְאַבְרָהָ֖ם לֵאמֹ֑ר הִ֠נֵּה יָלְדָ֨ה מִלְכָּ֥ה גַם־ הִ֛וא בָּנִ֖ים לְנָח֥וֹר אָחִֽיךָ׃ ",
        "versenonikud": "ויהי אחרי הדברים האלה ויגד לאברהם לאמר הנה ילדה מלכה גם הוא בנים לנחור אחיך "
    },
    {
        "bookchapter": "בראשית",
        "chapter": "כב",
        "versechapter": "כא",
        "bookseder": "בראשית",
        "seder": "יט",
        "verseseder": "כא",
        "parasha": "וירא",
        "versenikud": "אֶת־ ע֥וּץ בְּכֹר֖וֹ וְאֶת־ בּ֣וּז אָחִ֑יו וְאֶת־ קְמוּאֵ֖ל אֲבִ֥י אֲרָֽם׃ ",
        "versenonikud": "את עוץ בכרו ואת בוז אחיו ואת קמואל אבי ארם "
    },
    {
        "bookchapter": "בראשית",
        "chapter": "כב",
        "versechapter": "כב",
        "bookseder": "בראשית",
        "seder": "יט",
        "verseseder": "כב",
        "parasha": "וירא",
        "versenikud": "וְאֶת־ כֶּ֣שֶׂד וְאֶת־ חֲז֔וֹ וְאֶת־ פִּלְדָּ֖שׁ וְאֶת־ יִדְלָ֑ף וְאֵ֖ת בְּתוּאֵֽל׃ ",
        "versenonikud": "ואת כשד ואת חזו ואת פלדש ואת ידלף ואת בתואל "
    },
    {
        "bookchapter": "בראשית",
        "chapter": "כב",
        "versechapter": "כג",
        "bookseder": "בראשית",
        "seder": "יט",
        "verseseder": "כג",
        "parasha": "וירא",
        "versenikud": "וּבְתוּאֵ֖ל יָלַ֣ד אֶת־ רִבְקָ֑ה שְׁמֹנָ֥ה אֵ֙לֶּה֙ יָלְדָ֣ה מִלְכָּ֔ה לְנָח֖וֹר אֲחִ֥י אַבְרָהָֽם׃ ",
        "versenonikud": "ובתואל ילד את רבקה שמנה אלה ילדה מלכה לנחור אחי אברהם "
    },
    {
        "bookchapter": "בראשית",
        "chapter": "כב",
        "versechapter": "כד",
        "bookseder": "בראשית",
        "seder": "יט",
        "verseseder": "כד",
        "parasha": "וירא",
        "versenikud": "וּפִֽילַגְשׁ֖וֹ וּשְׁמָ֣הּ רְאוּמָ֑ה וַתֵּ֤לֶד גַּם־ הִוא֙ אֶת־ טֶ֣בַח וְאֶת־ גַּ֔חַם וְאֶת־ תַּ֖חַשׁ וְאֶֽת־ מַעֲכָֽה׃ {פ}",
        "versenonikud": "ופילגשו ושמה ראומה ותלד גם הוא את טבח ואת גחם ואת תחש ואת מעכה "
    },
    {
        "bookchapter": "בראשית",
        "chapter": "כג",
        "versechapter": "א",
        "bookseder": "בראשית",
        "seder": "יט",
        "verseseder": "כה",
        "parasha": "חיי שרה",
        "versenikud": "וַיִּהְיוּ֙ חַיֵּ֣י שָׂרָ֔ה מֵאָ֥ה שָׁנָ֛ה וְעֶשְׂרִ֥ים שָׁנָ֖ה וְשֶׁ֣בַע שָׁנִ֑ים שְׁנֵ֖י חַיֵּ֥י שָׂרָֽה׃ ",
        "versenonikud": "ויהיו חיי שרה מאה שנה ועשרים שנה ושבע שנים שני חיי שרה "
    },
    {
        "bookchapter": "בראשית",
        "chapter": "כג",
        "versechapter": "ב",
        "bookseder": "בראשית",
        "seder": "יט",
        "verseseder": "כו",
        "parasha": "חיי שרה",
        "versenikud": "וַתָּ֣מָת שָׂרָ֗ה בְּקִרְיַ֥ת אַרְבַּ֛ע הִ֥וא חֶבְר֖וֹן בְּאֶ֣רֶץ כְּנָ֑עַן וַיָּבֹא֙ אַבְרָהָ֔ם לִסְפֹּ֥ד לְשָׂרָ֖ה וְלִבְכֹּתָֽהּ׃ ",
        "versenonikud": "ותמת שרה בקרית ארבע הוא חברון בארץ כנען ויבא אברהם לספד לשרה ולבכתה "
    },
    {
        "bookchapter": "בראשית",
        "chapter": "כג",
        "versechapter": "ג",
        "bookseder": "בראשית",
        "seder": "יט",
        "verseseder": "כז",
        "parasha": "חיי שרה",
        "versenikud": "וַיָּ֙קָם֙ אַבְרָהָ֔ם מֵעַ֖ל פְּנֵ֣י מֵת֑וֹ וַיְדַבֵּ֥ר אֶל־ בְּנֵי־ חֵ֖ת לֵאמֹֽר׃ ",
        "versenonikud": "ויקם אברהם מעל פני מתו וידבר אל בני חת לאמר "
    },
    {
        "bookchapter": "בראשית",
        "chapter": "כג",
        "versechapter": "ד",
        "bookseder": "בראשית",
        "seder": "יט",
        "verseseder": "כח",
        "parasha": "חיי שרה",
        "versenikud": "גֵּר־ וְתוֹשָׁ֥ב אָנֹכִ֖י עִמָּכֶ֑ם תְּנ֨וּ לִ֤י אֲחֻזַּת־ קֶ֙בֶר֙ עִמָּכֶ֔ם וְאֶקְבְּרָ֥ה מֵתִ֖י מִלְּפָנָֽי׃ ",
        "versenonikud": "גר ותושב אנכי עמכם תנו לי אחזת קבר עמכם ואקברה מתי מלפני "
    },
    {
        "bookchapter": "בראשית",
        "chapter": "כג",
        "versechapter": "ה",
        "bookseder": "בראשית",
        "seder": "יט",
        "verseseder": "כט",
        "parasha": "חיי שרה",
        "versenikud": "וַיַּעֲנ֧וּ בְנֵי־ חֵ֛ת אֶת־ אַבְרָהָ֖ם לֵאמֹ֥ר לֽוֹ׃ ",
        "versenonikud": "ויענו בני חת את אברהם לאמר לו "
    },
    {
        "bookchapter": "בראשית",
        "chapter": "כג",
        "versechapter": "ו",
        "bookseder": "בראשית",
        "seder": "יט",
        "verseseder": "ל",
        "parasha": "חיי שרה",
        "versenikud": "שְׁמָעֵ֣נוּ ׀ אֲדֹנִ֗י נְשִׂ֨יא אֱלֹהִ֤ים אַתָּה֙ בְּתוֹכֵ֔נוּ בְּמִבְחַ֣ר קְבָרֵ֔ינוּ קְבֹ֖ר אֶת־ מֵתֶ֑ךָ אִ֣ישׁ מִמֶּ֔נּוּ אֶת־ קִבְר֛וֹ לֹֽא־ יִכְלֶ֥ה מִמְּךָ֖ מִקְּבֹ֥ר מֵתֶֽךָ׃ ",
        "versenonikud": "שמענו  אדני נשיא אלהים אתה בתוכנו במבחר קברינו קבר את מתך איש ממנו את קברו לא יכלה ממך מקבר מתך "
    },
    {
        "bookchapter": "בראשית",
        "chapter": "כג",
        "versechapter": "ז",
        "bookseder": "בראשית",
        "seder": "יט",
        "verseseder": "לא",
        "parasha": "חיי שרה",
        "versenikud": "וַיָּ֧קָם אַבְרָהָ֛ם וַיִּשְׁתַּ֥חוּ לְעַם־ הָאָ֖רֶץ לִבְנֵי־ חֵֽת׃ ",
        "versenonikud": "ויקם אברהם וישתחו לעם הארץ לבני חת "
    },
    {
        "bookchapter": "בראשית",
        "chapter": "כג",
        "versechapter": "ח",
        "bookseder": "בראשית",
        "seder": "יט",
        "verseseder": "לב",
        "parasha": "חיי שרה",
        "versenikud": "וַיְדַבֵּ֥ר אִתָּ֖ם לֵאמֹ֑ר אִם־ יֵ֣שׁ אֶֽת־ נַפְשְׁכֶ֗ם לִקְבֹּ֤ר אֶת־ מֵתִי֙ מִלְּפָנַ֔י שְׁמָע֕וּנִי וּפִגְעוּ־ לִ֖י בְּעֶפְר֥וֹן בֶּן־ צֹֽחַר׃ ",
        "versenonikud": "וידבר אתם לאמר אם יש את נפשכם לקבר את מתי מלפני שמעוני ופגעו לי בעפרון בן צחר "
    },
    {
        "bookchapter": "בראשית",
        "chapter": "כג",
        "versechapter": "ט",
        "bookseder": "בראשית",
        "seder": "יט",
        "verseseder": "לג",
        "parasha": "חיי שרה",
        "versenikud": "וְיִתֶּן־ לִ֗י אֶת־ מְעָרַ֤ת הַמַּכְפֵּלָה֙ אֲשֶׁר־ ל֔וֹ אֲשֶׁ֖ר בִּקְצֵ֣ה שָׂדֵ֑הוּ בְּכֶ֨סֶף מָלֵ֜א יִתְּנֶ֥נָּה לִ֛י בְּתוֹכְכֶ֖ם לַאֲחֻזַּת־ קָֽבֶר׃ ",
        "versenonikud": "ויתן לי את מערת המכפלה אשר לו אשר בקצה שדהו בכסף מלא יתננה לי בתוככם לאחזת קבר "
    },
    {
        "bookchapter": "בראשית",
        "chapter": "כג",
        "versechapter": "י",
        "bookseder": "בראשית",
        "seder": "יט",
        "verseseder": "לד",
        "parasha": "חיי שרה",
        "versenikud": "וְעֶפְר֥וֹן יֹשֵׁ֖ב בְּת֣וֹךְ בְּנֵי־ חֵ֑ת וַיַּעַן֩ עֶפְר֨וֹן הַחִתִּ֤י אֶת־ אַבְרָהָם֙ בְּאָזְנֵ֣י בְנֵי־ חֵ֔ת לְכֹ֛ל בָּאֵ֥י שַֽׁעַר־ עִיר֖וֹ לֵאמֹֽר׃ ",
        "versenonikud": "ועפרון ישב בתוך בני חת ויען עפרון החתי את אברהם באזני בני חת לכל באי שער עירו לאמר "
    },
    {
        "bookchapter": "בראשית",
        "chapter": "כג",
        "versechapter": "יא",
        "bookseder": "בראשית",
        "seder": "יט",
        "verseseder": "לה",
        "parasha": "חיי שרה",
        "versenikud": "לֹֽא־ אֲדֹנִ֣י שְׁמָעֵ֔נִי הַשָּׂדֶה֙ נָתַ֣תִּי לָ֔ךְ וְהַמְּעָרָ֥ה אֲשֶׁר־ בּ֖וֹ לְךָ֣ נְתַתִּ֑יהָ לְעֵינֵ֧י בְנֵי־ עַמִּ֛י נְתַתִּ֥יהָ לָּ֖ךְ קְבֹ֥ר מֵתֶֽךָ׃ ",
        "versenonikud": "לא אדני שמעני השדה נתתי לך והמערה אשר בו לך נתתיה לעיני בני עמי נתתיה לך קבר מתך "
    },
    {
        "bookchapter": "בראשית",
        "chapter": "כג",
        "versechapter": "יב",
        "bookseder": "בראשית",
        "seder": "יט",
        "verseseder": "לו",
        "parasha": "חיי שרה",
        "versenikud": "וַיִּשְׁתַּ֙חוּ֙ אַבְרָהָ֔ם לִפְנֵ֖י עַ֥ם הָאָֽרֶץ׃ ",
        "versenonikud": "וישתחו אברהם לפני עם הארץ "
    },
    {
        "bookchapter": "בראשית",
        "chapter": "כג",
        "versechapter": "יג",
        "bookseder": "בראשית",
        "seder": "יט",
        "verseseder": "לז",
        "parasha": "חיי שרה",
        "versenikud": "וַיְדַבֵּ֨ר אֶל־ עֶפְר֜וֹן בְּאָזְנֵ֤י עַם־ הָאָ֙רֶץ֙ לֵאמֹ֔ר אַ֛ךְ אִם־ אַתָּ֥ה ל֖וּ שְׁמָעֵ֑נִי נָתַ֜תִּי כֶּ֤סֶף הַשָּׂדֶה֙ קַ֣ח מִמֶּ֔נִּי וְאֶקְבְּרָ֥ה אֶת־ מֵתִ֖י שָֽׁמָּה׃ ",
        "versenonikud": "וידבר אל עפרון באזני עם הארץ לאמר אך אם אתה לו שמעני נתתי כסף השדה קח ממני ואקברה את מתי שמה "
    },
    {
        "bookchapter": "בראשית",
        "chapter": "כג",
        "versechapter": "יד",
        "bookseder": "בראשית",
        "seder": "יט",
        "verseseder": "לח",
        "parasha": "חיי שרה",
        "versenikud": "וַיַּ֧עַן עֶפְר֛וֹן אֶת־ אַבְרָהָ֖ם לֵאמֹ֥ר לֽוֹ׃ ",
        "versenonikud": "ויען עפרון את אברהם לאמר לו "
    },
    {
        "bookchapter": "בראשית",
        "chapter": "כג",
        "versechapter": "טו",
        "bookseder": "בראשית",
        "seder": "יט",
        "verseseder": "לט",
        "parasha": "חיי שרה",
        "versenikud": "אֲדֹנִ֣י שְׁמָעֵ֔נִי אֶרֶץ֩ אַרְבַּ֨ע מֵאֹ֧ת שֶֽׁקֶל־ כֶּ֛סֶף בֵּינִ֥י וּבֵֽינְךָ֖ מַה־ הִ֑וא וְאֶת־ מֵתְךָ֖ קְבֹֽר׃ ",
        "versenonikud": "אדני שמעני ארץ ארבע מאת שקל כסף ביני ובינך מה הוא ואת מתך קבר "
    },
    {
        "bookchapter": "בראשית",
        "chapter": "כג",
        "versechapter": "טז",
        "bookseder": "בראשית",
        "seder": "יט",
        "verseseder": "מ",
        "parasha": "חיי שרה",
        "versenikud": "וַיִּשְׁמַ֣ע אַבְרָהָם֮ אֶל־ עֶפְרוֹן֒ וַיִּשְׁקֹ֤ל אַבְרָהָם֙ לְעֶפְרֹ֔ן אֶת־ הַכֶּ֕סֶף אֲשֶׁ֥ר דִּבֶּ֖ר בְּאָזְנֵ֣י בְנֵי־ חֵ֑ת אַרְבַּ֤ע מֵאוֹת֙ שֶׁ֣קֶל כֶּ֔סֶף עֹבֵ֖ר לַסֹּחֵֽר׃ ",
        "versenonikud": "וישמע אברהם אל עפרון וישקל אברהם לעפרן את הכסף אשר דבר באזני בני חת ארבע מאות שקל כסף עבר לסחר "
    },
    {
        "bookchapter": "בראשית",
        "chapter": "כג",
        "versechapter": "יז",
        "bookseder": "בראשית",
        "seder": "יט",
        "verseseder": "מא",
        "parasha": "חיי שרה",
        "versenikud": "וַיָּ֣קָם ׀ שְׂדֵ֣ה עֶפְר֗וֹן אֲשֶׁר֙ בַּמַּכְפֵּלָ֔ה אֲשֶׁ֖ר לִפְנֵ֣י מַמְרֵ֑א הַשָּׂדֶה֙ וְהַמְּעָרָ֣ה אֲשֶׁר־ בּ֔וֹ וְכָל־ הָעֵץ֙ אֲשֶׁ֣ר בַּשָּׂדֶ֔ה אֲשֶׁ֥ר בְּכָל־ גְּבֻל֖וֹ סָבִֽיב׃ ",
        "versenonikud": "ויקם  שדה עפרון אשר במכפלה אשר לפני ממרא השדה והמערה אשר בו וכל העץ אשר בשדה אשר בכל גבלו סביב "
    },
    {
        "bookchapter": "בראשית",
        "chapter": "כג",
        "versechapter": "יח",
        "bookseder": "בראשית",
        "seder": "יט",
        "verseseder": "מב",
        "parasha": "חיי שרה",
        "versenikud": "לְאַבְרָהָ֥ם לְמִקְנָ֖ה לְעֵינֵ֣י בְנֵי־ חֵ֑ת בְּכֹ֖ל בָּאֵ֥י שַֽׁעַר־ עִירֽוֹ׃ ",
        "versenonikud": "לאברהם למקנה לעיני בני חת בכל באי שער עירו "
    },
    {
        "bookchapter": "בראשית",
        "chapter": "כג",
        "versechapter": "יט",
        "bookseder": "בראשית",
        "seder": "יט",
        "verseseder": "מג",
        "parasha": "חיי שרה",
        "versenikud": "וְאַחֲרֵי־ כֵן֩ קָבַ֨ר אַבְרָהָ֜ם אֶת־ שָׂרָ֣ה אִשְׁתּ֗וֹ אֶל־ מְעָרַ֞ת שְׂדֵ֧ה הַמַּכְפֵּלָ֛ה עַל־ פְּנֵ֥י מַמְרֵ֖א הִ֣וא חֶבְר֑וֹן בְּאֶ֖רֶץ כְּנָֽעַן׃ ",
        "versenonikud": "ואחרי כן קבר אברהם את שרה אשתו אל מערת שדה המכפלה על פני ממרא הוא חברון בארץ כנען "
    },
    {
        "bookchapter": "בראשית",
        "chapter": "כג",
        "versechapter": "כ",
        "bookseder": "בראשית",
        "seder": "יט",
        "verseseder": "מד",
        "parasha": "חיי שרה",
        "versenikud": "וַיָּ֨קָם הַשָּׂדֶ֜ה וְהַמְּעָרָ֧ה אֲשֶׁר־ בּ֛וֹ לְאַבְרָהָ֖ם לַאֲחֻזַּת־ קָ֑בֶר מֵאֵ֖ת בְּנֵי־ חֵֽת׃ {ס}",
        "versenonikud": "ויקם השדה והמערה אשר בו לאברהם לאחזת קבר מאת בני חת "
    }
]