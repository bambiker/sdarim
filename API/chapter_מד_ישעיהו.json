[
    {
        "bookchapter": "ישעיהו",
        "chapter": "מד",
        "versechapter": "א",
        "bookseder": "ישעיהו",
        "seder": "יז",
        "verseseder": "נז",
        "versenikud": "וְעַתָּ֥ה שְׁמַ֖ע יַעֲקֹ֣ב עַבְדִּ֑י וְיִשְׂרָאֵ֖ל בָּחַ֥רְתִּי בֽוֹ׃ ",
        "versenonikud": "ועתה שמע יעקב עבדי וישראל בחרתי בו "
    },
    {
        "bookchapter": "ישעיהו",
        "chapter": "מד",
        "versechapter": "ב",
        "bookseder": "ישעיהו",
        "seder": "יז",
        "verseseder": "נח",
        "versenikud": "כֹּה־ אָמַ֨ר יְהוָ֥ה עֹשֶׂ֛ךָ וְיֹצֶרְךָ֥ מִבֶּ֖טֶן יַעְזְרֶ֑ךָּ אַל־ תִּירָא֙ עַבְדִּ֣י יַֽעֲקֹ֔ב וִישֻׁר֖וּן בָּחַ֥רְתִּי בֽוֹ׃ ",
        "versenonikud": "כה אמר יהוה עשך ויצרך מבטן יעזרך אל תירא עבדי יעקב וישרון בחרתי בו "
    },
    {
        "bookchapter": "ישעיהו",
        "chapter": "מד",
        "versechapter": "ג",
        "bookseder": "ישעיהו",
        "seder": "יז",
        "verseseder": "נט",
        "versenikud": "כִּ֤י אֶצָּק־ מַ֙יִם֙ עַל־ צָמֵ֔א וְנֹזְלִ֖ים עַל־ יַבָּשָׁ֑ה אֶצֹּ֤ק רוּחִי֙ עַל־ זַרְעֶ֔ךָ וּבִרְכָתִ֖י עַל־ צֶאֱצָאֶֽיךָ׃ ",
        "versenonikud": "כי אצק מים על צמא ונזלים על יבשה אצק רוחי על זרעך וברכתי על צאצאיך "
    },
    {
        "bookchapter": "ישעיהו",
        "chapter": "מד",
        "versechapter": "ד",
        "bookseder": "ישעיהו",
        "seder": "יז",
        "verseseder": "ס",
        "versenikud": "וְצָמְח֖וּ בְּבֵ֣ין חָצִ֑יר כַּעֲרָבִ֖ים עַל־ יִבְלֵי־ מָֽיִם׃ ",
        "versenonikud": "וצמחו בבין חציר כערבים על יבלי מים "
    },
    {
        "bookchapter": "ישעיהו",
        "chapter": "מד",
        "versechapter": "ה",
        "bookseder": "ישעיהו",
        "seder": "יז",
        "verseseder": "סא",
        "versenikud": "זֶ֤ה יֹאמַר֙ לַֽיהוָ֣ה אָ֔נִי וְזֶ֖ה יִקְרָ֣א בְשֵֽׁם־ יַעֲקֹ֑ב וְזֶ֗ה יִכְתֹּ֤ב יָדוֹ֙ לַֽיהוָ֔ה וּבְשֵׁ֥ם יִשְׂרָאֵ֖ל יְכַנֶּֽה׃ ",
        "versenonikud": "זה יאמר ליהוה אני וזה יקרא בשם יעקב וזה יכתב ידו ליהוה ובשם ישראל יכנה "
    },
    {
        "bookchapter": "ישעיהו",
        "chapter": "מד",
        "versechapter": "ו",
        "bookseder": "ישעיהו",
        "seder": "יח",
        "verseseder": "א",
        "versenikud": "כֹּֽה־ אָמַ֨ר יְהוָ֧ה מֶֽלֶךְ־ יִשְׂרָאֵ֛ל וְגֹאֲל֖וֹ יְהוָ֣ה צְבָא֑וֹת אֲנִ֤י רִאשׁוֹן֙ וַאֲנִ֣י אַחֲר֔וֹן וּמִבַּלְעָדַ֖י אֵ֥ין אֱלֹהִֽים׃ ",
        "versenonikud": "כה אמר יהוה מלך ישראל וגאלו יהוה צבאות אני ראשון ואני אחרון ומבלעדי אין אלהים "
    },
    {
        "bookchapter": "ישעיהו",
        "chapter": "מד",
        "versechapter": "ז",
        "bookseder": "ישעיהו",
        "seder": "יח",
        "verseseder": "ב",
        "versenikud": "וּמִֽי־ כָמ֣וֹנִי יִקְרָ֗א וְיַגִּידֶ֤הָ וְיַעְרְכֶ֙הָ֙ לִ֔י מִשּׂוּמִ֖י עַם־ עוֹלָ֑ם וְאֹתִיּ֛וֹת וַאֲשֶׁ֥ר תָּבֹ֖אנָה יַגִּ֥ידוּ לָֽמוֹ׃ ",
        "versenonikud": "ומי כמוני יקרא ויגידה ויערכה לי משומי עם עולם ואתיות ואשר תבאנה יגידו למו "
    },
    {
        "bookchapter": "ישעיהו",
        "chapter": "מד",
        "versechapter": "ח",
        "bookseder": "ישעיהו",
        "seder": "יח",
        "verseseder": "ג",
        "versenikud": "אַֽל־ תִּפְחֲדוּ֙ וְאַל־ תִּרְה֔וּ הֲלֹ֥א מֵאָ֛ז הִשְׁמַעְתִּ֥יךָ וְהִגַּ֖דְתִּי וְאַתֶּ֣ם עֵדָ֑י הֲיֵ֤שׁ אֱל֙וֹהַּ֙ מִבַּלְעָדַ֔י וְאֵ֥ין צ֖וּר בַּל־ יָדָֽעְתִּי׃ ",
        "versenonikud": "אל תפחדו ואל תרהו הלא מאז השמעתיך והגדתי ואתם עדי היש אלוה מבלעדי ואין צור בל ידעתי "
    },
    {
        "bookchapter": "ישעיהו",
        "chapter": "מד",
        "versechapter": "ט",
        "bookseder": "ישעיהו",
        "seder": "יח",
        "verseseder": "ד",
        "versenikud": "יֹֽצְרֵי־ פֶ֤סֶל כֻּלָּם֙ תֹּ֔הוּ וַחֲמוּדֵיהֶ֖ם בַּל־ יוֹעִ֑ילוּ וְעֵדֵיהֶ֣ם הֵׄ֗מָּׄהׄ בַּל־ יִרְא֛וּ וּבַל־ יֵדְע֖וּ לְמַ֥עַן יֵבֹֽשׁוּ׃ ",
        "versenonikud": "יצרי פסל כלם תהו וחמודיהם בל יועילו ועדיהם המה בל יראו ובל ידעו למען יבשו "
    },
    {
        "bookchapter": "ישעיהו",
        "chapter": "מד",
        "versechapter": "י",
        "bookseder": "ישעיהו",
        "seder": "יח",
        "verseseder": "ה",
        "versenikud": "מִֽי־ יָצַ֥ר אֵ֖ל וּפֶ֣סֶל נָסָ֑ךְ לְבִלְתִּ֖י הוֹעִֽיל׃ ",
        "versenonikud": "מי יצר אל ופסל נסך לבלתי הועיל "
    },
    {
        "bookchapter": "ישעיהו",
        "chapter": "מד",
        "versechapter": "יא",
        "bookseder": "ישעיהו",
        "seder": "יח",
        "verseseder": "ו",
        "versenikud": "הֵ֤ן כָּל־ חֲבֵרָיו֙ יֵבֹ֔שׁוּ וְחָרָשִׁ֥ים הֵ֖מָּה מֵֽאָדָ֑ם יִֽתְקַבְּצ֤וּ כֻלָּם֙ יַֽעֲמֹ֔דוּ יִפְחֲד֖וּ יֵבֹ֥שׁוּ יָֽחַד׃ ",
        "versenonikud": "הן כל חבריו יבשו וחרשים המה מאדם יתקבצו כלם יעמדו יפחדו יבשו יחד "
    },
    {
        "bookchapter": "ישעיהו",
        "chapter": "מד",
        "versechapter": "יב",
        "bookseder": "ישעיהו",
        "seder": "יח",
        "verseseder": "ז",
        "versenikud": "חָרַ֤שׁ בַּרְזֶל֙ מַֽעֲצָ֔ד וּפָעַל֙ בַּפֶּחָ֔ם וּבַמַּקָּב֖וֹת יִצְּרֵ֑הוּ וַיִּפְעָלֵ֙הוּ֙ בִּזְר֣וֹעַ כֹּח֔וֹ גַּם־ רָעֵב֙ וְאֵ֣ין כֹּ֔חַ לֹא־ שָׁ֥תָה מַ֖יִם וַיִּיעָֽף׃ ",
        "versenonikud": "חרש ברזל מעצד ופעל בפחם ובמקבות יצרהו ויפעלהו בזרוע כחו גם רעב ואין כח לא שתה מים וייעף "
    },
    {
        "bookchapter": "ישעיהו",
        "chapter": "מד",
        "versechapter": "יג",
        "bookseder": "ישעיהו",
        "seder": "יח",
        "verseseder": "ח",
        "versenikud": "חָרַ֣שׁ עֵצִים֮ נָ֣טָה קָו֒ יְתָאֲרֵ֣הוּ בַשֶּׂ֔רֶד יַעֲשֵׂ֙הוּ֙ בַּמַּקְצֻע֔וֹת וּבַמְּחוּגָ֖ה יְתָאֳרֵ֑הוּ וַֽיַּעֲשֵׂ֙הוּ֙ כְּתַבְנִ֣ית אִ֔ישׁ כְּתִפְאֶ֥רֶת אָדָ֖ם לָשֶׁ֥בֶת בָּֽיִת׃ ",
        "versenonikud": "חרש עצים נטה קו יתארהו בשרד יעשהו במקצעות ובמחוגה יתארהו ויעשהו כתבנית איש כתפארת אדם לשבת בית "
    },
    {
        "bookchapter": "ישעיהו",
        "chapter": "מד",
        "versechapter": "יד",
        "bookseder": "ישעיהו",
        "seder": "יח",
        "verseseder": "ט",
        "versenikud": "לִכְרָת־ ל֣וֹ אֲרָזִ֔ים וַיִּקַּ֤ח תִּרְזָה֙ וְאַלּ֔וֹן וַיְאַמֶּץ־ ל֖וֹ בַּעֲצֵי־ יָ֑עַר נָטַ֥ע אֹ֖רֶ וְגֶ֥שֶׁם יְגַדֵּֽל׃ ",
        "versenonikud": "לכרת לו ארזים ויקח תרזה ואלון ויאמץ לו בעצי יער נטע אר וגשם יגדל "
    },
    {
        "bookchapter": "ישעיהו",
        "chapter": "מד",
        "versechapter": "טו",
        "bookseder": "ישעיהו",
        "seder": "יח",
        "verseseder": "י",
        "versenikud": "וְהָיָ֤ה לְאָדָם֙ לְבָעֵ֔ר וַיִּקַּ֤ח מֵהֶם֙ וַיָּ֔חָם אַף־ יַשִּׂ֖יק וְאָ֣פָה לָ֑חֶם אַף־ יִפְעַל־ אֵל֙ וַיִּשְׁתָּ֔חוּ עָשָׂ֥הוּ פֶ֖סֶל וַיִּסְגָּד־ לָֽמוֹ׃ ",
        "versenonikud": "והיה לאדם לבער ויקח מהם ויחם אף ישיק ואפה לחם אף יפעל אל וישתחו עשהו פסל ויסגד למו "
    },
    {
        "bookchapter": "ישעיהו",
        "chapter": "מד",
        "versechapter": "טז",
        "bookseder": "ישעיהו",
        "seder": "יח",
        "verseseder": "יא",
        "versenikud": "חֶצְיוֹ֙ שָׂרַ֣ף בְּמוֹ־ אֵ֔שׁ עַל־ חֶצְיוֹ֙ בָּשָׂ֣ר יֹאכֵ֔ל יִצְלֶ֥ה צָלִ֖י וְיִשְׂבָּ֑ע אַף־ יָחֹם֙ וְיֹאמַ֣ר הֶאָ֔ח חַמּוֹתִ֖י רָאִ֥יתִי אֽוּר׃ ",
        "versenonikud": "חציו שרף במו אש על חציו בשר יאכל יצלה צלי וישבע אף יחם ויאמר האח חמותי ראיתי אור "
    },
    {
        "bookchapter": "ישעיהו",
        "chapter": "מד",
        "versechapter": "יז",
        "bookseder": "ישעיהו",
        "seder": "יח",
        "verseseder": "יב",
        "versenikud": "וּשְׁאֵ֣רִית֔וֹ לְאֵ֥ל עָשָׂ֖ה לְפִסְל֑וֹ יסגוד־ יִסְגָּד־ ל֤וֹ וְיִשְׁתַּ֙חוּ֙ וְיִתְפַּלֵּ֣ל אֵלָ֔יו וְיֹאמַר֙ הַצִּילֵ֔נִי כִּ֥י אֵלִ֖י אָֽתָּה׃ ",
        "versenonikud": "ושאריתו לאל עשה לפסלו יסגוד יסגד לו וישתחו ויתפלל אליו ויאמר הצילני כי אלי אתה "
    },
    {
        "bookchapter": "ישעיהו",
        "chapter": "מד",
        "versechapter": "יח",
        "bookseder": "ישעיהו",
        "seder": "יח",
        "verseseder": "יג",
        "versenikud": "לֹ֥א יָדְע֖וּ וְלֹ֣א יָבִ֑ינוּ כִּ֣י טַ֤ח מֵֽרְאוֹת֙ עֵֽינֵיהֶ֔ם מֵהַשְׂכִּ֖יל לִבֹּתָֽם׃ ",
        "versenonikud": "לא ידעו ולא יבינו כי טח מראות עיניהם מהשכיל לבתם "
    },
    {
        "bookchapter": "ישעיהו",
        "chapter": "מד",
        "versechapter": "יט",
        "bookseder": "ישעיהו",
        "seder": "יח",
        "verseseder": "יד",
        "versenikud": "וְלֹא־ יָשִׁ֣יב אֶל־ לִבּ֗וֹ וְלֹ֨א דַ֥עַת וְלֹֽא־ תְבוּנָה֮ לֵאמֹר֒ חֶצְי֞וֹ שָׂרַ֣פְתִּי בְמוֹ־ אֵ֗שׁ וְ֠אַף אָפִ֤יתִי עַל־ גֶּחָלָיו֙ לֶ֔חֶם אֶצְלֶ֥ה בָשָׂ֖ר וְאֹכֵ֑ל וְיִתְרוֹ֙ לְתוֹעֵבָ֣ה אֶעֱשֶׂ֔ה לְב֥וּל עֵ֖ץ אֶסְגּֽוֹד׃ ",
        "versenonikud": "ולא ישיב אל לבו ולא דעת ולא תבונה לאמר חציו שרפתי במו אש ואף אפיתי על גחליו לחם אצלה בשר ואכל ויתרו לתועבה אעשה לבול עץ אסגוד "
    },
    {
        "bookchapter": "ישעיהו",
        "chapter": "מד",
        "versechapter": "כ",
        "bookseder": "ישעיהו",
        "seder": "יח",
        "verseseder": "טו",
        "versenikud": "רֹעֶ֣ה אֵ֔פֶר לֵ֥ב הוּתַ֖ל הִטָּ֑הוּ וְלֹֽא־ יַצִּ֤יל אֶת־ נַפְשׁוֹ֙ וְלֹ֣א יֹאמַ֔ר הֲל֥וֹא שֶׁ֖קֶר בִּימִינִֽי׃ ",
        "versenonikud": "רעה אפר לב הותל הטהו ולא יציל את נפשו ולא יאמר הלוא שקר בימיני "
    },
    {
        "bookchapter": "ישעיהו",
        "chapter": "מד",
        "versechapter": "כא",
        "bookseder": "ישעיהו",
        "seder": "יח",
        "verseseder": "טז",
        "versenikud": "זְכָר־ אֵ֣לֶּה יַעֲקֹ֔ב וְיִשְׂרָאֵ֖ל כִּ֣י עַבְדִּי־ אָ֑תָּה יְצַרְתִּ֤יךָ עֶֽבֶד־ לִי֙ אַ֔תָּה יִשְׂרָאֵ֖ל לֹ֥א תִנָּשֵֽׁנִי׃ ",
        "versenonikud": "זכר אלה יעקב וישראל כי עבדי אתה יצרתיך עבד לי אתה ישראל לא תנשני "
    },
    {
        "bookchapter": "ישעיהו",
        "chapter": "מד",
        "versechapter": "כב",
        "bookseder": "ישעיהו",
        "seder": "יח",
        "verseseder": "יז",
        "versenikud": "מָחִ֤יתִי כָעָב֙ פְּשָׁעֶ֔יךָ וְכֶעָנָ֖ן חַטֹּאותֶ֑יךָ שׁוּבָ֥ה אֵלַ֖י כִּ֥י גְאַלְתִּֽיךָ׃ ",
        "versenonikud": "מחיתי כעב פשעיך וכענן חטאותיך שובה אלי כי גאלתיך "
    },
    {
        "bookchapter": "ישעיהו",
        "chapter": "מד",
        "versechapter": "כג",
        "bookseder": "ישעיהו",
        "seder": "יח",
        "verseseder": "יח",
        "versenikud": "רָנּ֨וּ שָׁמַ֜יִם כִּֽי־ עָשָׂ֣ה יְהוָ֗ה הָרִ֙יעוּ֙ תַּחְתִּיּ֣וֹת אָ֔רֶץ פִּצְח֤וּ הָרִים֙ רִנָּ֔ה יַ֖עַר וְכָל־ עֵ֣ץ בּ֑וֹ כִּֽי־ גָאַ֤ל יְהוָה֙ יַֽעֲקֹ֔ב וּבְיִשְׂרָאֵ֖ל יִתְפָּאָֽר׃ ",
        "versenonikud": "רנו שמים כי עשה יהוה הריעו תחתיות ארץ פצחו הרים רנה יער וכל עץ בו כי גאל יהוה יעקב ובישראל יתפאר "
    },
    {
        "bookchapter": "ישעיהו",
        "chapter": "מד",
        "versechapter": "כד",
        "bookseder": "ישעיהו",
        "seder": "יח",
        "verseseder": "יט",
        "versenikud": "כֹּֽה־ אָמַ֤ר יְהוָה֙ גֹּאֲלֶ֔ךָ וְיֹצֶרְךָ֖ מִבָּ֑טֶן אָנֹכִ֤י יְהוָה֙ עֹ֣שֶׂה כֹּ֔ל נֹטֶ֤ה שָׁמַ֙יִם֙ לְבַדִּ֔י רֹקַ֥ע הָאָ֖רֶץ מי אתי מֵאִתִּֽי׃ ",
        "versenonikud": "כה אמר יהוה גאלך ויצרך מבטן אנכי יהוה עשה כל נטה שמים לבדי רקע הארץ מי אתי מאתי "
    },
    {
        "bookchapter": "ישעיהו",
        "chapter": "מד",
        "versechapter": "כה",
        "bookseder": "ישעיהו",
        "seder": "יח",
        "verseseder": "כ",
        "versenikud": "מֵפֵר֙ אֹת֣וֹת בַּדִּ֔ים וְקֹסְמִ֖ים יְהוֹלֵ֑ל מֵשִׁ֧יב חֲכָמִ֛ים אָח֖וֹר וְדַעְתָּ֥ם יְשַׂכֵּֽל׃ ",
        "versenonikud": "מפר אתות בדים וקסמים יהולל משיב חכמים אחור ודעתם ישכל "
    },
    {
        "bookchapter": "ישעיהו",
        "chapter": "מד",
        "versechapter": "כו",
        "bookseder": "ישעיהו",
        "seder": "יח",
        "verseseder": "כא",
        "versenikud": "מֵקִים֙ דְּבַ֣ר עַבְדּ֔וֹ וַעֲצַ֥ת מַלְאָכָ֖יו יַשְׁלִ֑ים הָאֹמֵ֨ר לִירוּשָׁלִַ֜ם תּוּשָׁ֗ב וּלְעָרֵ֤י יְהוּדָה֙ תִּבָּנֶ֔ינָה וְחָרְבוֹתֶ֖יהָ אֲקוֹמֵֽם׃ ",
        "versenonikud": "מקים דבר עבדו ועצת מלאכיו ישלים האמר לירושלם תושב ולערי יהודה תבנינה וחרבותיה אקומם "
    },
    {
        "bookchapter": "ישעיהו",
        "chapter": "מד",
        "versechapter": "כז",
        "bookseder": "ישעיהו",
        "seder": "יח",
        "verseseder": "כב",
        "versenikud": "הָאֹמֵ֥ר לַצּוּלָ֖ה חֳרָ֑בִי וְנַהֲרֹתַ֖יִךְ אוֹבִֽישׁ׃ ",
        "versenonikud": "האמר לצולה חרבי ונהרתיך אוביש "
    },
    {
        "bookchapter": "ישעיהו",
        "chapter": "מד",
        "versechapter": "כח",
        "bookseder": "ישעיהו",
        "seder": "יח",
        "verseseder": "כג",
        "versenikud": "הָאֹמֵ֤ר לְכ֙וֹרֶשׁ֙ רֹעִ֔י וְכָל־ חֶפְצִ֖י יַשְׁלִ֑ם וְלֵאמֹ֤ר לִירוּשָׁלִַ֙ם֙ תִּבָּנֶ֔ה וְהֵיכָ֖ל תִּוָּסֵֽד׃ ",
        "versenonikud": "האמר לכורש רעי וכל חפצי ישלם ולאמר לירושלם תבנה והיכל תוסד "
    }
]