[
    {
        "bookchapter": "יחזקאל",
        "chapter": "ו",
        "versechapter": "א",
        "bookseder": "יחזקאל",
        "seder": "ג",
        "verseseder": "א",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "ו",
        "versechapter": "ב",
        "bookseder": "יחזקאל",
        "seder": "ג",
        "verseseder": "ב",
        "versenikud": "בֶּן־ אָדָ֕ם שִׂ֥ים פָּנֶ֖יךָ אֶל־ הָרֵ֣י יִשְׂרָאֵ֑ל וְהִנָּבֵ֖א אֲלֵיהֶֽם׃ ",
        "versenonikud": "בן אדם שים פניך אל הרי ישראל והנבא אליהם "
    },
    {
        "bookchapter": "יחזקאל",
        "chapter": "ו",
        "versechapter": "ג",
        "bookseder": "יחזקאל",
        "seder": "ג",
        "verseseder": "ג",
        "versenikud": "וְאָ֣מַרְתָּ֔ הָרֵי֙ יִשְׂרָאֵ֔ל שִׁמְע֖וּ דְּבַר־ אֲדֹנָ֣י יְהוִ֑ה כֹּה־ אָמַ֣ר אֲדֹנָ֣י יְ֠הוִה לֶהָרִ֨ים וְלַגְּבָע֜וֹת לָאֲפִיקִ֣ים ולגאית וְלַגֵּאָי֗וֹת הִנְנִ֨י אֲנִ֜י מֵבִ֤יא עֲלֵיכֶם֙ חֶ֔רֶב וְאִבַּדְתִּ֖י בָּמֽוֹתֵיכֶֽם׃ ",
        "versenonikud": "ואמרת הרי ישראל שמעו דבר אדני יהוה כה אמר אדני יהוה להרים ולגבעות לאפיקים ולגאית ולגאיות הנני אני מביא עליכם חרב ואבדתי במותיכם "
    },
    {
        "bookchapter": "יחזקאל",
        "chapter": "ו",
        "versechapter": "ד",
        "bookseder": "יחזקאל",
        "seder": "ג",
        "verseseder": "ד",
        "versenikud": "וְנָשַׁ֙מּוּ֙ מִזְבְּח֣וֹתֵיכֶ֔ם וְנִשְׁבְּר֖וּ חַמָּֽנֵיכֶ֑ם וְהִפַּלְתִּי֙ חַלְלֵיכֶ֔ם לִפְנֵ֖י גִּלּוּלֵיכֶֽם׃ ",
        "versenonikud": "ונשמו מזבחותיכם ונשברו חמניכם והפלתי חלליכם לפני גלוליכם "
    },
    {
        "bookchapter": "יחזקאל",
        "chapter": "ו",
        "versechapter": "ה",
        "bookseder": "יחזקאל",
        "seder": "ג",
        "verseseder": "ה",
        "versenikud": "וְנָתַתִּ֗י אֶת־ פִּגְרֵי֙ בְּנֵ֣י יִשְׂרָאֵ֔ל לִפְנֵ֖י גִּלּֽוּלֵיהֶ֑ם וְזֵרִיתִי֙ אֶת־ עַצְמ֣וֹתֵיכֶ֔ם סְבִיב֖וֹת מִזְבְּחוֹתֵיכֶֽם׃ ",
        "versenonikud": "ונתתי את פגרי בני ישראל לפני גלוליהם וזריתי את עצמותיכם סביבות מזבחותיכם "
    },
    {
        "bookchapter": "יחזקאל",
        "chapter": "ו",
        "versechapter": "ו",
        "bookseder": "יחזקאל",
        "seder": "ג",
        "verseseder": "ו",
        "versenikud": "בְּכֹל֙ מוֹשְׁב֣וֹתֵיכֶ֔ם הֶעָרִ֣ים תֶּחֱרַ֔בְנָה וְהַבָּמ֖וֹת תִּישָׁ֑מְנָה לְמַעַן֩ יֶחֶרְב֨וּ וְיֶאְשְׁמ֜וּ מִזְבְּחֽוֹתֵיכֶ֗ם וְנִשְׁבְּר֤וּ וְנִשְׁבְּתוּ֙ גִּלּ֣וּלֵיכֶ֔ם וְנִגְדְּעוּ֙ חַמָּ֣נֵיכֶ֔ם וְנִמְח֖וּ מַעֲשֵׂיכֶֽם׃ ",
        "versenonikud": "בכל מושבותיכם הערים תחרבנה והבמות תישמנה למען יחרבו ויאשמו מזבחותיכם ונשברו ונשבתו גלוליכם ונגדעו חמניכם ונמחו מעשיכם "
    },
    {
        "bookchapter": "יחזקאל",
        "chapter": "ו",
        "versechapter": "ז",
        "bookseder": "יחזקאל",
        "seder": "ג",
        "verseseder": "ז",
        "versenikud": "וְנָפַ֥ל חָלָ֖ל בְּתֽוֹכְכֶ֑ם וִֽידַעְתֶּ֖ם כִּֽי־ אֲנִ֥י יְהוָֽה׃ ",
        "versenonikud": "ונפל חלל בתוככם וידעתם כי אני יהוה "
    },
    {
        "bookchapter": "יחזקאל",
        "chapter": "ו",
        "versechapter": "ח",
        "bookseder": "יחזקאל",
        "seder": "ג",
        "verseseder": "ח",
        "versenikud": "וְהוֹתַרְתִּ֗י בִּהְי֥וֹת לָכֶ֛ם פְּלִ֥יטֵי חֶ֖רֶב בַּגּוֹיִ֑ם בְּהִזָּרֽוֹתֵיכֶ֖ם בָּאֲרָצֽוֹת׃ ",
        "versenonikud": "והותרתי בהיות לכם פליטי חרב בגוים בהזרותיכם בארצות "
    },
    {
        "bookchapter": "יחזקאל",
        "chapter": "ו",
        "versechapter": "ט",
        "bookseder": "יחזקאל",
        "seder": "ג",
        "verseseder": "ט",
        "versenikud": "וְזָכְר֨וּ פְלִֽיטֵיכֶ֜ם אוֹתִ֗י בַּגּוֹיִם֮ אֲשֶׁ֣ר נִשְׁבּוּ־ שָׁם֒ אֲשֶׁ֨ר נִשְׁבַּ֜רְתִּי אֶת־ לִבָּ֣ם הַזּוֹנֶ֗ה אֲשֶׁר־ סָר֙ מֵֽעָלַ֔י וְאֵת֙ עֵֽינֵיהֶ֔ם הַזֹּנ֕וֹת אַחֲרֵ֖י גִּלּֽוּלֵיהֶ֑ם וְנָקֹ֙טּוּ֙ בִּפְנֵיהֶ֔ם אֶל־ הָֽרָעוֹת֙ אֲשֶׁ֣ר עָשׂ֔וּ לְכֹ֖ל תּוֹעֲבֹתֵיהֶֽם׃ ",
        "versenonikud": "וזכרו פליטיכם אותי בגוים אשר נשבו שם אשר נשברתי את לבם הזונה אשר סר מעלי ואת עיניהם הזנות אחרי גלוליהם ונקטו בפניהם אל הרעות אשר עשו לכל תועבתיהם "
    },
    {
        "bookchapter": "יחזקאל",
        "chapter": "ו",
        "versechapter": "י",
        "bookseder": "יחזקאל",
        "seder": "ג",
        "verseseder": "י",
        "versenikud": "וְיָדְע֖וּ כִּֽי־ אֲנִ֣י יְהוָ֑ה לֹ֤א אֶל־ חִנָּם֙ דִּבַּ֔רְתִּי לַעֲשׂ֥וֹת לָהֶ֖ם הָרָעָ֥ה הַזֹּֽאת׃ ",
        "versenonikud": "וידעו כי אני יהוה לא אל חנם דברתי לעשות להם הרעה הזאת "
    },
    {
        "bookchapter": "יחזקאל",
        "chapter": "ו",
        "versechapter": "יא",
        "bookseder": "יחזקאל",
        "seder": "ג",
        "verseseder": "יא",
        "versenikud": "כֹּֽה־ אָמַ֞ר אֲדֹנָ֣י יְהוִ֗ה הַכֵּ֨ה בְכַפְּךָ֜ וּרְקַ֤ע בְּרַגְלְךָ֙ וֶֽאֱמָר־ אָ֔ח אֶ֛ל כָּל־ תּוֹעֲב֥וֹת רָע֖וֹת בֵּ֣ית יִשְׂרָאֵ֑ל אֲשֶׁ֗ר בַּחֶ֛רֶב בָּרָעָ֥ב וּבַדֶּ֖בֶר יִפֹּֽלוּ׃ ",
        "versenonikud": "כה אמר אדני יהוה הכה בכפך ורקע ברגלך ואמר אח אל כל תועבות רעות בית ישראל אשר בחרב ברעב ובדבר יפלו "
    },
    {
        "bookchapter": "יחזקאל",
        "chapter": "ו",
        "versechapter": "יב",
        "bookseder": "יחזקאל",
        "seder": "ג",
        "verseseder": "יב",
        "versenikud": "הָרָח֞וֹק בַּדֶּ֣בֶר יָמ֗וּת וְהַקָּרוֹב֙ בַּחֶ֣רֶב יִפּ֔וֹל וְהַנִּשְׁאָר֙ וְהַנָּצ֔וּר בָּרָעָ֖ב יָמ֑וּת וְכִלֵּיתִ֥י חֲמָתִ֖י בָּֽם׃ ",
        "versenonikud": "הרחוק בדבר ימות והקרוב בחרב יפול והנשאר והנצור ברעב ימות וכליתי חמתי בם "
    },
    {
        "bookchapter": "יחזקאל",
        "chapter": "ו",
        "versechapter": "יג",
        "bookseder": "יחזקאל",
        "seder": "ג",
        "verseseder": "יג",
        "versenikud": "וִֽידַעְתֶּם֙ כִּֽי־ אֲנִ֣י יְהוָ֔ה בִּֽהְי֣וֹת חַלְלֵיהֶ֗ם בְּתוֹךְ֙ גִּלּ֣וּלֵיהֶ֔ם סְבִיב֖וֹת מִזְבְּחֽוֹתֵיהֶ֑ם אֶל֩ כָּל־ גִּבְעָ֨ה רָמָ֜ה בְּכֹ֣ל ׀ רָאשֵׁ֣י הֶהָרִ֗ים וְתַ֨חַת כָּל־ עֵ֤ץ רַֽעֲנָן֙ וְתַ֙חַת֙ כָּל־ אֵלָ֣ה עֲבֻתָּ֔ה מְק֗וֹם אֲשֶׁ֤ר נָֽתְנוּ־ שָׁם֙ רֵ֣יחַ נִיחֹ֔חַ לְכֹ֖ל גִּלּוּלֵיהֶֽם׃ ",
        "versenonikud": "וידעתם כי אני יהוה בהיות חלליהם בתוך גלוליהם סביבות מזבחותיהם אל כל גבעה רמה בכל  ראשי ההרים ותחת כל עץ רענן ותחת כל אלה עבתה מקום אשר נתנו שם ריח ניחח לכל גלוליהם "
    },
    {
        "bookchapter": "יחזקאל",
        "chapter": "ו",
        "versechapter": "יד",
        "bookseder": "יחזקאל",
        "seder": "ג",
        "verseseder": "יד",
        "versenikud": "וְנָטִ֤יתִי אֶת־ יָדִי֙ עֲלֵיהֶ֔ם וְנָתַתִּ֨י אֶת־ הָאָ֜רֶץ שְׁמָמָ֤ה וּמְשַׁמָּה֙ מִמִּדְבַּ֣ר דִּבְלָ֔תָה בְּכֹ֖ל מוֹשְׁבֽוֹתֵיהֶ֑ם וְיָדְע֖וּ כִּֽי־ אֲנִ֥י יְהוָֽה׃ ",
        "versenonikud": "ונטיתי את ידי עליהם ונתתי את הארץ שממה ומשמה ממדבר דבלתה בכל מושבותיהם וידעו כי אני יהוה "
    },
    {
        "bookchapter": "יחזקאל",
        "chapter": "ז",
        "versechapter": "א",
        "bookseder": "יחזקאל",
        "seder": "ג",
        "verseseder": "טו",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "ז",
        "versechapter": "ב",
        "bookseder": "יחזקאל",
        "seder": "ג",
        "verseseder": "טז",
        "versenikud": "וְאַתָּ֣ה בֶן־ אָדָ֗ם כֹּה־ אָמַ֞ר אֲדֹנָ֧י יְהוִ֛ה לְאַדְמַ֥ת יִשְׂרָאֵ֖ל קֵ֑ץ בָּ֣א הַקֵּ֔ץ עַל־ ארבעת אַרְבַּ֖ע כַּנְפ֥וֹת הָאָֽרֶץ׃ ",
        "versenonikud": "ואתה בן אדם כה אמר אדני יהוה לאדמת ישראל קץ בא הקץ על ארבעת ארבע כנפות הארץ "
    },
    {
        "bookchapter": "יחזקאל",
        "chapter": "ז",
        "versechapter": "ג",
        "bookseder": "יחזקאל",
        "seder": "ג",
        "verseseder": "יז",
        "versenikud": "עַתָּה֙ הַקֵּ֣ץ עָלַ֔יִךְ וְשִׁלַּחְתִּ֤י אַפִּי֙ בָּ֔ךְ וּשְׁפַטְתִּ֖יךְ כִּדְרָכָ֑יִךְ וְנָתַתִּ֣י עָלַ֔יִךְ אֵ֖ת כָּל־ תּוֹעֲבֹתָֽיִךְ׃ ",
        "versenonikud": "עתה הקץ עליך ושלחתי אפי בך ושפטתיך כדרכיך ונתתי עליך את כל תועבתיך "
    },
    {
        "bookchapter": "יחזקאל",
        "chapter": "ז",
        "versechapter": "ד",
        "bookseder": "יחזקאל",
        "seder": "ג",
        "verseseder": "יח",
        "versenikud": "וְלֹא־ תָח֥וֹס עֵינִ֛י עָלַ֖יִךְ וְלֹ֣א אֶחְמ֑וֹל כִּ֣י דְרָכַ֜יִךְ עָלַ֣יִךְ אֶתֵּ֗ן וְתוֹעֲבוֹתַ֙יִךְ֙ בְּתוֹכֵ֣ךְ תִּֽהְיֶ֔יןָ וִידַעְתֶּ֖ם כִּֽי־ אֲנִ֥י יְהוָֽה׃ ",
        "versenonikud": "ולא תחוס עיני עליך ולא אחמול כי דרכיך עליך אתן ותועבותיך בתוכך תהיין וידעתם כי אני יהוה "
    },
    {
        "bookchapter": "יחזקאל",
        "chapter": "ז",
        "versechapter": "ה",
        "bookseder": "יחזקאל",
        "seder": "ג",
        "verseseder": "יט",
        "versenikud": "כֹּ֥ה אָמַ֖ר אֲדֹנָ֣י יְהוִ֑ה רָעָ֛ה אַחַ֥ת רָעָ֖ה הִנֵּ֥ה בָאָֽה׃ ",
        "versenonikud": "כה אמר אדני יהוה רעה אחת רעה הנה באה "
    },
    {
        "bookchapter": "יחזקאל",
        "chapter": "ז",
        "versechapter": "ו",
        "bookseder": "יחזקאל",
        "seder": "ג",
        "verseseder": "כ",
        "versenikud": "קֵ֣ץ בָּ֔א בָּ֥א הַקֵּ֖ץ הֵקִ֣יץ אֵלָ֑יִךְ הִנֵּ֖ה בָּאָֽה׃ ",
        "versenonikud": "קץ בא בא הקץ הקיץ אליך הנה באה "
    },
    {
        "bookchapter": "יחזקאל",
        "chapter": "ז",
        "versechapter": "ז",
        "bookseder": "יחזקאל",
        "seder": "ג",
        "verseseder": "כא",
        "versenikud": "בָּ֧אָה הַצְּפִירָ֛ה אֵלֶ֖יךָ יוֹשֵׁ֣ב הָאָ֑רֶץ בָּ֣א הָעֵ֗ת קָר֛וֹב הַיּ֥וֹם מְהוּמָ֖ה וְלֹא־ הֵ֥ד הָרִֽים׃ ",
        "versenonikud": "באה הצפירה אליך יושב הארץ בא העת קרוב היום מהומה ולא הד הרים "
    },
    {
        "bookchapter": "יחזקאל",
        "chapter": "ז",
        "versechapter": "ח",
        "bookseder": "יחזקאל",
        "seder": "ג",
        "verseseder": "כב",
        "versenikud": "עַתָּ֣ה מִקָּר֗וֹב אֶשְׁפּ֤וֹךְ חֲמָתִי֙ עָלַ֔יִךְ וְכִלֵּיתִ֤י אַפִּי֙ בָּ֔ךְ וּשְׁפַטְתִּ֖יךְ כִּדְרָכָ֑יִךְ וְנָתַתִּ֣י עָלַ֔יִךְ אֵ֖ת כָּל־ תּוֹעֲבוֹתָֽיִךְ׃ ",
        "versenonikud": "עתה מקרוב אשפוך חמתי עליך וכליתי אפי בך ושפטתיך כדרכיך ונתתי עליך את כל תועבותיך "
    },
    {
        "bookchapter": "יחזקאל",
        "chapter": "ז",
        "versechapter": "ט",
        "bookseder": "יחזקאל",
        "seder": "ג",
        "verseseder": "כג",
        "versenikud": "וְלֹא־ תָח֥וֹס עֵינִ֖י וְלֹ֣א אֶחְמ֑וֹל כִּדְרָכַ֜יִךְ עָלַ֣יִךְ אֶתֵּ֗ן וְתוֹעֲבוֹתַ֙יִךְ֙ בְּתוֹכֵ֣ךְ תִּֽהְיֶ֔יןָ וִֽידַעְתֶּ֕ם כִּ֛י אֲנִ֥י יְהוָ֖ה מַכֶּֽה׃ ",
        "versenonikud": "ולא תחוס עיני ולא אחמול כדרכיך עליך אתן ותועבותיך בתוכך תהיין וידעתם כי אני יהוה מכה "
    },
    {
        "bookchapter": "יחזקאל",
        "chapter": "ז",
        "versechapter": "י",
        "bookseder": "יחזקאל",
        "seder": "ג",
        "verseseder": "כד",
        "versenikud": "הִנֵּ֥ה הַיּ֖וֹם הִנֵּ֣ה בָאָ֑ה יָֽצְאָה֙ הַצְּפִרָ֔ה צָ֚ץ הַמַּטֶּ֔ה פָּרַ֖ח הַזָּדֽוֹן׃ ",
        "versenonikud": "הנה היום הנה באה יצאה הצפרה צץ המטה פרח הזדון "
    },
    {
        "bookchapter": "יחזקאל",
        "chapter": "ז",
        "versechapter": "יא",
        "bookseder": "יחזקאל",
        "seder": "ג",
        "verseseder": "כה",
        "versenikud": "הֶחָמָ֥ס ׀ קָ֖ם לְמַטֵּה־ רֶ֑שַׁע לֹא־ מֵהֶ֞ם וְלֹ֧א מֵהֲמוֹנָ֛ם וְלֹ֥א מֶהֱמֵהֶ֖ם וְלֹא־ נֹ֥הַּ בָּהֶֽם׃ ",
        "versenonikud": "החמס  קם למטה רשע לא מהם ולא מהמונם ולא מהמהם ולא נה בהם "
    },
    {
        "bookchapter": "יחזקאל",
        "chapter": "ז",
        "versechapter": "יב",
        "bookseder": "יחזקאל",
        "seder": "ג",
        "verseseder": "כו",
        "versenikud": "בָּ֤א הָעֵת֙ הִגִּ֣יעַ הַיּ֔וֹם הַקּוֹנֶה֙ אַל־ יִשְׂמָ֔ח וְהַמּוֹכֵ֖ר אַל־ יִתְאַבָּ֑ל כִּ֥י חָר֖וֹן אֶל־ כָּל־ הֲמוֹנָֽהּ׃ ",
        "versenonikud": "בא העת הגיע היום הקונה אל ישמח והמוכר אל יתאבל כי חרון אל כל המונה "
    },
    {
        "bookchapter": "יחזקאל",
        "chapter": "ז",
        "versechapter": "יג",
        "bookseder": "יחזקאל",
        "seder": "ג",
        "verseseder": "כז",
        "versenikud": "כִּ֣י הַמּוֹכֵ֗ר אֶל־ הַמִּמְכָּר֙ לֹ֣א יָשׁ֔וּב וְע֥וֹד בַּחַיִּ֖ים חַיָּתָ֑ם כִּֽי־ חָז֤וֹן אֶל־ כָּל־ הֲמוֹנָהּ֙ לֹ֣א יָשׁ֔וּב וְאִ֧ישׁ בַּעֲוֺנ֛וֹ חַיָּת֖וֹ לֹ֥א יִתְחַזָּֽקוּ׃ ",
        "versenonikud": "כי המוכר אל הממכר לא ישוב ועוד בחיים חיתם כי חזון אל כל המונה לא ישוב ואיש בעונו חיתו לא יתחזקו "
    },
    {
        "bookchapter": "יחזקאל",
        "chapter": "ז",
        "versechapter": "יד",
        "bookseder": "יחזקאל",
        "seder": "ג",
        "verseseder": "כח",
        "versenikud": "תָּקְע֤וּ בַתָּק֙וֹעַ֙ וְהָכִ֣ין הַכֹּ֔ל וְאֵ֥ין הֹלֵ֖ךְ לַמִּלְחָמָ֑ה כִּ֥י חֲרוֹנִ֖י אֶל־ כָּל־ הֲמוֹנָֽהּ׃ ",
        "versenonikud": "תקעו בתקוע והכין הכל ואין הלך למלחמה כי חרוני אל כל המונה "
    },
    {
        "bookchapter": "יחזקאל",
        "chapter": "ז",
        "versechapter": "טו",
        "bookseder": "יחזקאל",
        "seder": "ג",
        "verseseder": "כט",
        "versenikud": "הַחֶ֣רֶב בַּח֔וּץ וְהַדֶּ֥בֶר וְהָרָעָ֖ב מִבָּ֑יִת אֲשֶׁ֤ר בַּשָּׂדֶה֙ בַּחֶ֣רֶב יָמ֔וּת וַאֲשֶׁ֣ר בָּעִ֔יר רָעָ֥ב וָדֶ֖בֶר יֹאכֲלֶֽנּוּ׃ ",
        "versenonikud": "החרב בחוץ והדבר והרעב מבית אשר בשדה בחרב ימות ואשר בעיר רעב ודבר יאכלנו "
    },
    {
        "bookchapter": "יחזקאל",
        "chapter": "ז",
        "versechapter": "טז",
        "bookseder": "יחזקאל",
        "seder": "ג",
        "verseseder": "ל",
        "versenikud": "וּפָֽלְטוּ֙ פְּלִ֣יטֵיהֶ֔ם וְהָי֣וּ אֶל־ הֶהָרִ֗ים כְּיוֹנֵ֧י הַגֵּאָי֛וֹת כֻּלָּ֖ם הֹמ֑וֹת אִ֖ישׁ בַּעֲוֺנֽוֹ׃ ",
        "versenonikud": "ופלטו פליטיהם והיו אל ההרים כיוני הגאיות כלם המות איש בעונו "
    },
    {
        "bookchapter": "יחזקאל",
        "chapter": "ז",
        "versechapter": "יז",
        "bookseder": "יחזקאל",
        "seder": "ג",
        "verseseder": "לא",
        "versenikud": "כָּל־ הַיָּדַ֖יִם תִּרְפֶּ֑ינָה וְכָל־ בִּרְכַּ֖יִם תֵּלַ֥כְנָה מָּֽיִם׃ ",
        "versenonikud": "כל הידים תרפינה וכל ברכים תלכנה מים "
    },
    {
        "bookchapter": "יחזקאל",
        "chapter": "ז",
        "versechapter": "יח",
        "bookseder": "יחזקאל",
        "seder": "ג",
        "verseseder": "לב",
        "versenikud": "וְחָגְר֣וּ שַׂקִּ֔ים וְכִסְּתָ֥ה אוֹתָ֖ם פַּלָּצ֑וּת וְאֶ֤ל כָּל־ פָּנִים֙ בּוּשָׁ֔ה וּבְכָל־ רָאשֵׁיהֶ֖ם קָרְחָֽה׃ ",
        "versenonikud": "וחגרו שקים וכסתה אותם פלצות ואל כל פנים בושה ובכל ראשיהם קרחה "
    },
    {
        "bookchapter": "יחזקאל",
        "chapter": "ז",
        "versechapter": "יט",
        "bookseder": "יחזקאל",
        "seder": "ג",
        "verseseder": "לג",
        "versenikud": "כַּסְפָּ֞ם בַּחוּצ֣וֹת יַשְׁלִ֗יכוּ וּזְהָבָם֮ לְנִדָּ֣ה יִֽהְיֶה֒ כַּסְפָּ֨ם וּזְהָבָ֜ם לֹֽא־ יוּכַ֣ל לְהַצִּילָ֗ם בְּיוֹם֙ עֶבְרַ֣ת יְהוָ֔ה נַפְשָׁם֙ לֹ֣א יְשַׂבֵּ֔עוּ וּמֵעֵיהֶ֖ם לֹ֣א יְמַלֵּ֑אוּ כִּֽי־ מִכְשׁ֥וֹל עֲוֺנָ֖ם הָיָֽה׃ ",
        "versenonikud": "כספם בחוצות ישליכו וזהבם לנדה יהיה כספם וזהבם לא יוכל להצילם ביום עברת יהוה נפשם לא ישבעו ומעיהם לא ימלאו כי מכשול עונם היה "
    },
    {
        "bookchapter": "יחזקאל",
        "chapter": "ז",
        "versechapter": "כ",
        "bookseder": "יחזקאל",
        "seder": "ג",
        "verseseder": "לד",
        "versenikud": "וּצְבִ֤י עֶדְיוֹ֙ לְגָא֣וֹן שָׂמָ֔הוּ וְצַלְמֵ֧י תוֹעֲבֹתָ֛ם שִׁקּוּצֵיהֶ֖ם עָ֣שׂוּ ב֑וֹ עַל־ כֵּ֛ן נְתַתִּ֥יו לָהֶ֖ם לְנִדָּֽה׃ ",
        "versenonikud": "וצבי עדיו לגאון שמהו וצלמי תועבתם שקוציהם עשו בו על כן נתתיו להם לנדה "
    },
    {
        "bookchapter": "יחזקאל",
        "chapter": "ז",
        "versechapter": "כא",
        "bookseder": "יחזקאל",
        "seder": "ג",
        "verseseder": "לה",
        "versenikud": "וּנְתַתִּ֤יו בְּיַֽד־ הַזָּרִים֙ לָבַ֔ז וּלְרִשְׁעֵ֥י הָאָ֖רֶץ לְשָׁלָ֑ל וחללה וְחִלְּלֽוּהוּ׃ ",
        "versenonikud": "ונתתיו ביד הזרים לבז ולרשעי הארץ לשלל וחללה וחללוהו "
    },
    {
        "bookchapter": "יחזקאל",
        "chapter": "ז",
        "versechapter": "כב",
        "bookseder": "יחזקאל",
        "seder": "ג",
        "verseseder": "לו",
        "versenikud": "וַהֲסִבּוֹתִ֤י פָנַי֙ מֵהֶ֔ם וְחִלְּל֖וּ אֶת־ צְפוּנִ֑י וּבָאוּ־ בָ֥הּ פָּרִיצִ֖ים וְחִלְּלֽוּהָ׃ ",
        "versenonikud": "והסבותי פני מהם וחללו את צפוני ובאו בה פריצים וחללוה "
    },
    {
        "bookchapter": "יחזקאל",
        "chapter": "ז",
        "versechapter": "כג",
        "bookseder": "יחזקאל",
        "seder": "ג",
        "verseseder": "לז",
        "versenikud": "עֲשֵׂ֖ה הָֽרַתּ֑וֹק כִּ֣י הָאָ֗רֶץ מָֽלְאָה֙ מִשְׁפַּ֣ט דָּמִ֔ים וְהָעִ֖יר מָלְאָ֥ה חָמָֽס׃ ",
        "versenonikud": "עשה הרתוק כי הארץ מלאה משפט דמים והעיר מלאה חמס "
    },
    {
        "bookchapter": "יחזקאל",
        "chapter": "ז",
        "versechapter": "כד",
        "bookseder": "יחזקאל",
        "seder": "ג",
        "verseseder": "לח",
        "versenikud": "וְהֵֽבֵאתִי֙ רָעֵ֣י גוֹיִ֔ם וְיָרְשׁ֖וּ אֶת־ בָּֽתֵּיהֶ֑ם וְהִשְׁבַּתִּי֙ גְּא֣וֹן עַזִּ֔ים וְנִחֲל֖וּ מְקַֽדְשֵׁיהֶֽם׃ ",
        "versenonikud": "והבאתי רעי גוים וירשו את בתיהם והשבתי גאון עזים ונחלו מקדשיהם "
    },
    {
        "bookchapter": "יחזקאל",
        "chapter": "ז",
        "versechapter": "כה",
        "bookseder": "יחזקאל",
        "seder": "ג",
        "verseseder": "לט",
        "versenikud": "קְפָ֖דָה־ בָ֑א וּבִקְשׁ֥וּ שָׁל֖וֹם וָאָֽיִן׃ ",
        "versenonikud": "קפדה בא ובקשו שלום ואין "
    },
    {
        "bookchapter": "יחזקאל",
        "chapter": "ז",
        "versechapter": "כו",
        "bookseder": "יחזקאל",
        "seder": "ג",
        "verseseder": "מ",
        "versenikud": "הֹוָ֤ה עַל־ הֹוָה֙ תָּב֔וֹא וּשְׁמֻעָ֥ה אֶל־ שְׁמוּעָ֖ה תִּֽהְיֶ֑ה וּבִקְשׁ֤וּ חָזוֹן֙ מִנָּבִ֔יא וְתוֹרָה֙ תֹּאבַ֣ד מִכֹּהֵ֔ן וְעֵצָ֖ה מִזְּקֵנִֽים׃ ",
        "versenonikud": "הוה על הוה תבוא ושמעה אל שמועה תהיה ובקשו חזון מנביא ותורה תאבד מכהן ועצה מזקנים "
    },
    {
        "bookchapter": "יחזקאל",
        "chapter": "ז",
        "versechapter": "כז",
        "bookseder": "יחזקאל",
        "seder": "ג",
        "verseseder": "מא",
        "versenikud": "הַמֶּ֣לֶךְ יִתְאַבָּ֗ל וְנָשִׂיא֙ יִלְבַּ֣שׁ שְׁמָמָ֔ה וִידֵ֥י עַם־ הָאָ֖רֶץ תִּבָּהַ֑לְנָה מִדַּרְכָּ֞ם אֶעֱשֶׂ֤ה אוֹתָם֙ וּבְמִשְׁפְּטֵיהֶ֣ם אֶשְׁפְּטֵ֔ם וְיָדְע֖וּ כִּֽי־ אֲנִ֥י יְהוָֽה׃ ",
        "versenonikud": "המלך יתאבל ונשיא ילבש שממה וידי עם הארץ תבהלנה מדרכם אעשה אותם ובמשפטיהם אשפטם וידעו כי אני יהוה "
    }
]