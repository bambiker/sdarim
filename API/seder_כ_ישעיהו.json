[
    {
        "bookchapter": "ישעיהו",
        "chapter": "מח",
        "versechapter": "ב",
        "bookseder": "ישעיהו",
        "seder": "כ",
        "verseseder": "א",
        "versenikud": "כִּֽי־ מֵעִ֤יר הַקֹּ֙דֶשׁ֙ נִקְרָ֔אוּ וְעַל־ אֱלֹהֵ֥י יִשְׂרָאֵ֖ל נִסְמָ֑כוּ יְהוָ֥ה צְבָא֖וֹת שְׁמֽוֹ׃ ",
        "versenonikud": "כי מעיר הקדש נקראו ועל אלהי ישראל נסמכו יהוה צבאות שמו "
    },
    {
        "bookchapter": "ישעיהו",
        "chapter": "מח",
        "versechapter": "ג",
        "bookseder": "ישעיהו",
        "seder": "כ",
        "verseseder": "ב",
        "versenikud": "הָרִֽאשֹׁנוֹת֙ מֵאָ֣ז הִגַּ֔דְתִּי וּמִפִּ֥י יָצְא֖וּ וְאַשְׁמִיעֵ֑ם פִּתְאֹ֥ם עָשִׂ֖יתִי וַתָּבֹֽאנָה׃ ",
        "versenonikud": "הראשנות מאז הגדתי ומפי יצאו ואשמיעם פתאם עשיתי ותבאנה "
    },
    {
        "bookchapter": "ישעיהו",
        "chapter": "מח",
        "versechapter": "ד",
        "bookseder": "ישעיהו",
        "seder": "כ",
        "verseseder": "ג",
        "versenikud": "מִדַּעְתִּ֕י כִּ֥י קָשֶׁ֖ה אָ֑תָּה וְגִ֤יד בַּרְזֶל֙ עָרְפֶּ֔ךָ וּמִצְחֲךָ֖ נְחוּשָֽׁה׃ ",
        "versenonikud": "מדעתי כי קשה אתה וגיד ברזל ערפך ומצחך נחושה "
    },
    {
        "bookchapter": "ישעיהו",
        "chapter": "מח",
        "versechapter": "ה",
        "bookseder": "ישעיהו",
        "seder": "כ",
        "verseseder": "ד",
        "versenikud": "וָאַגִּ֤יד לְךָ֙ מֵאָ֔ז בְּטֶ֥רֶם תָּב֖וֹא הִשְׁמַעְתִּ֑יךָ פֶּן־ תֹּאמַר֙ עָצְבִּ֣י עָשָׂ֔ם וּפִסְלִ֥י וְנִסְכִּ֖י צִוָּֽם׃ ",
        "versenonikud": "ואגיד לך מאז בטרם תבוא השמעתיך פן תאמר עצבי עשם ופסלי ונסכי צום "
    },
    {
        "bookchapter": "ישעיהו",
        "chapter": "מח",
        "versechapter": "ו",
        "bookseder": "ישעיהו",
        "seder": "כ",
        "verseseder": "ה",
        "versenikud": "שָׁמַ֤עְתָּֽ חֲזֵה֙ כֻּלָּ֔הּ וְאַתֶּ֖ם הֲל֣וֹא תַגִּ֑ידוּ הִשְׁמַעְתִּ֤יךָ חֲדָשׁוֹת֙ מֵעַ֔תָּה וּנְצֻר֖וֹת וְלֹ֥א יְדַעְתָּֽם׃ ",
        "versenonikud": "שמעת חזה כלה ואתם הלוא תגידו השמעתיך חדשות מעתה ונצרות ולא ידעתם "
    },
    {
        "bookchapter": "ישעיהו",
        "chapter": "מח",
        "versechapter": "ז",
        "bookseder": "ישעיהו",
        "seder": "כ",
        "verseseder": "ו",
        "versenikud": "עַתָּ֤ה נִבְרְאוּ֙ וְלֹ֣א מֵאָ֔ז וְלִפְנֵי־ י֖וֹם וְלֹ֣א שְׁמַעְתָּ֑ם פֶּן־ תֹּאמַ֖ר הִנֵּ֥ה יְדַעְתִּֽין׃ ",
        "versenonikud": "עתה נבראו ולא מאז ולפני יום ולא שמעתם פן תאמר הנה ידעתין "
    },
    {
        "bookchapter": "ישעיהו",
        "chapter": "מח",
        "versechapter": "ח",
        "bookseder": "ישעיהו",
        "seder": "כ",
        "verseseder": "ז",
        "versenikud": "גַּ֣ם לֹֽא־ שָׁמַ֗עְתָּ גַּ֚ם לֹ֣א יָדַ֔עְתָּ גַּ֕ם מֵאָ֖ז לֹא־ פִתְּחָ֣ה אָזְנֶ֑ךָ כִּ֤י יָדַ֙עְתִּי֙ בָּג֣וֹד תִּבְגּ֔וֹד וּפֹשֵׁ֥עַ מִבֶּ֖טֶן קֹ֥רָא לָֽךְ׃ ",
        "versenonikud": "גם לא שמעת גם לא ידעת גם מאז לא פתחה אזנך כי ידעתי בגוד תבגוד ופשע מבטן קרא לך "
    },
    {
        "bookchapter": "ישעיהו",
        "chapter": "מח",
        "versechapter": "ט",
        "bookseder": "ישעיהו",
        "seder": "כ",
        "verseseder": "ח",
        "versenikud": "לְמַ֤עַן שְׁמִי֙ אַאֲרִ֣יךְ אַפִּ֔י וּתְהִלָּתִ֖י אֶחֱטָם־ לָ֑ךְ לְבִלְתִּ֖י הַכְרִיתֶֽךָ׃ ",
        "versenonikud": "למען שמי אאריך אפי ותהלתי אחטם לך לבלתי הכריתך "
    },
    {
        "bookchapter": "ישעיהו",
        "chapter": "מח",
        "versechapter": "י",
        "bookseder": "ישעיהו",
        "seder": "כ",
        "verseseder": "ט",
        "versenikud": "הִנֵּ֥ה צְרַפְתִּ֖יךָ וְלֹ֣א בְכָ֑סֶף בְּחַרְתִּ֖יךָ בְּכ֥וּר עֹֽנִי׃ ",
        "versenonikud": "הנה צרפתיך ולא בכסף בחרתיך בכור עני "
    },
    {
        "bookchapter": "ישעיהו",
        "chapter": "מח",
        "versechapter": "יא",
        "bookseder": "ישעיהו",
        "seder": "כ",
        "verseseder": "י",
        "versenikud": "לְמַעֲנִ֧י לְמַעֲנִ֛י אֶעֱשֶׂ֖ה כִּ֣י אֵ֣יךְ יֵחָ֑ל וּכְבוֹדִ֖י לְאַחֵ֥ר לֹֽא־ אֶתֵּֽן׃ ",
        "versenonikud": "למעני למעני אעשה כי איך יחל וכבודי לאחר לא אתן "
    },
    {
        "bookchapter": "ישעיהו",
        "chapter": "מח",
        "versechapter": "יב",
        "bookseder": "ישעיהו",
        "seder": "כ",
        "verseseder": "יא",
        "versenikud": "שְׁמַ֤ע אֵלַי֙ יַֽעֲקֹ֔ב וְיִשְׂרָאֵ֖ל מְקֹרָאִ֑י אֲנִי־ הוּא֙ אֲנִ֣י רִאשׁ֔וֹן אַ֖ף אֲנִ֥י אַחֲרֽוֹן׃ ",
        "versenonikud": "שמע אלי יעקב וישראל מקראי אני הוא אני ראשון אף אני אחרון "
    },
    {
        "bookchapter": "ישעיהו",
        "chapter": "מח",
        "versechapter": "יג",
        "bookseder": "ישעיהו",
        "seder": "כ",
        "verseseder": "יב",
        "versenikud": "אַף־ יָדִי֙ יָ֣סְדָה אֶ֔רֶץ וִֽימִינִ֖י טִפְּחָ֣ה שָׁמָ֑יִם קֹרֵ֥א אֲנִ֛י אֲלֵיהֶ֖ם יַעַמְד֥וּ יַחְדָּֽו׃ ",
        "versenonikud": "אף ידי יסדה ארץ וימיני טפחה שמים קרא אני אליהם יעמדו יחדו "
    },
    {
        "bookchapter": "ישעיהו",
        "chapter": "מח",
        "versechapter": "יד",
        "bookseder": "ישעיהו",
        "seder": "כ",
        "verseseder": "יג",
        "versenikud": "הִקָּבְצ֤וּ כֻלְּכֶם֙ וּֽשֲׁמָ֔עוּ מִ֥י בָהֶ֖ם הִגִּ֣יד אֶת־ אֵ֑לֶּה יְהוָ֣ה אֲהֵב֔וֹ יַעֲשֶׂ֤ה חֶפְצוֹ֙ בְּבָבֶ֔ל וּזְרֹע֖וֹ כַּשְׂדִּֽים׃ ",
        "versenonikud": "הקבצו כלכם ושמעו מי בהם הגיד את אלה יהוה אהבו יעשה חפצו בבבל וזרעו כשדים "
    },
    {
        "bookchapter": "ישעיהו",
        "chapter": "מח",
        "versechapter": "טו",
        "bookseder": "ישעיהו",
        "seder": "כ",
        "verseseder": "יד",
        "versenikud": "אֲנִ֥י אֲנִ֛י דִּבַּ֖רְתִּי אַף־ קְרָאתִ֑יו הֲבִיאֹתִ֖יו וְהִצְלִ֥יחַ דַּרְכּֽוֹ׃ ",
        "versenonikud": "אני אני דברתי אף קראתיו הביאתיו והצליח דרכו "
    },
    {
        "bookchapter": "ישעיהו",
        "chapter": "מח",
        "versechapter": "טז",
        "bookseder": "ישעיהו",
        "seder": "כ",
        "verseseder": "טו",
        "versenikud": "קִרְב֧וּ אֵלַ֣י שִׁמְעוּ־ זֹ֗את לֹ֤א מֵרֹאשׁ֙ בַּסֵּ֣תֶר דִּבַּ֔רְתִּי מֵעֵ֥ת הֱיוֹתָ֖הּ שָׁ֣ם אָ֑נִי וְעַתָּ֗ה אֲדֹנָ֧י יְהוִ֛ה שְׁלָחַ֖נִי וְרוּחֽוֹ׃ ",
        "versenonikud": "קרבו אלי שמעו זאת לא מראש בסתר דברתי מעת היותה שם אני ועתה אדני יהוה שלחני ורוחו "
    },
    {
        "bookchapter": "ישעיהו",
        "chapter": "מח",
        "versechapter": "יז",
        "bookseder": "ישעיהו",
        "seder": "כ",
        "verseseder": "טז",
        "versenikud": "כֹּֽה־ אָמַ֧ר יְהוָ֛ה גֹּאַלְךָ֖ קְד֣וֹשׁ יִשְׂרָאֵ֑ל אֲנִ֨י יְהוָ֤ה אֱלֹהֶ֙יךָ֙ מְלַמֶּדְךָ֣ לְהוֹעִ֔יל מַדְרִֽיכֲךָ֖ בְּדֶ֥רֶךְ תֵּלֵֽךְ׃ ",
        "versenonikud": "כה אמר יהוה גאלך קדוש ישראל אני יהוה אלהיך מלמדך להועיל מדריכך בדרך תלך "
    },
    {
        "bookchapter": "ישעיהו",
        "chapter": "מח",
        "versechapter": "יח",
        "bookseder": "ישעיהו",
        "seder": "כ",
        "verseseder": "יז",
        "versenikud": "ל֥וּא הִקְשַׁ֖בְתָּ לְמִצְוֺתָ֑י וַיְהִ֤י כַנָּהָר֙ שְׁלוֹמֶ֔ךָ וְצִדְקָתְךָ֖ כְּגַלֵּ֥י הַיָּֽם׃ ",
        "versenonikud": "לוא הקשבת למצותי ויהי כנהר שלומך וצדקתך כגלי הים "
    },
    {
        "bookchapter": "ישעיהו",
        "chapter": "מח",
        "versechapter": "יט",
        "bookseder": "ישעיהו",
        "seder": "כ",
        "verseseder": "יח",
        "versenikud": "וַיְהִ֤י כַחוֹל֙ זַרְעֶ֔ךָ וְצֶאֱצָאֵ֥י מֵעֶ֖יךָ כִּמְעֹתָ֑יו לֹֽא־ יִכָּרֵ֧ת וְֽלֹא־ יִשָּׁמֵ֛ד שְׁמ֖וֹ מִלְּפָנָֽי׃ ",
        "versenonikud": "ויהי כחול זרעך וצאצאי מעיך כמעתיו לא יכרת ולא ישמד שמו מלפני "
    },
    {
        "bookchapter": "ישעיהו",
        "chapter": "מח",
        "versechapter": "כ",
        "bookseder": "ישעיהו",
        "seder": "כ",
        "verseseder": "יט",
        "versenikud": "צְא֣וּ מִבָּבֶל֮ בִּרְח֣וּ מִכַּשְׂדִּים֒ בְּק֣וֹל רִנָּ֗ה הַגִּ֤ידוּ הַשְׁמִ֙יעוּ֙ זֹ֔את הוֹצִיא֖וּהָ עַד־ קְצֵ֣ה הָאָ֑רֶץ אִמְר֕וּ גָּאַ֥ל יְהוָ֖ה עַבְדּ֥וֹ יַעֲקֹֽב׃ ",
        "versenonikud": "צאו מבבל ברחו מכשדים בקול רנה הגידו השמיעו זאת הוציאוה עד קצה הארץ אמרו גאל יהוה עבדו יעקב "
    },
    {
        "bookchapter": "ישעיהו",
        "chapter": "מח",
        "versechapter": "כא",
        "bookseder": "ישעיהו",
        "seder": "כ",
        "verseseder": "כ",
        "versenikud": "וְלֹ֣א צָמְא֗וּ בָּחֳרָבוֹת֙ הֽוֹלִיכָ֔ם מַ֥יִם מִצּ֖וּר הִזִּ֣יל לָ֑מוֹ וַיִּ֨בְקַע־ צ֔וּר וַיָּזֻ֖בוּ מָֽיִם׃ ",
        "versenonikud": "ולא צמאו בחרבות הוליכם מים מצור הזיל למו ויבקע צור ויזבו מים "
    },
    {
        "bookchapter": "ישעיהו",
        "chapter": "מח",
        "versechapter": "כב",
        "bookseder": "ישעיהו",
        "seder": "כ",
        "verseseder": "כא",
        "versenikud": "אֵ֣ין שָׁל֔וֹם אָמַ֥ר יְהוָ֖ה לָרְשָׁעִֽים׃ ",
        "versenonikud": "אין שלום אמר יהוה לרשעים "
    },
    {
        "bookchapter": "ישעיהו",
        "chapter": "מט",
        "versechapter": "א",
        "bookseder": "ישעיהו",
        "seder": "כ",
        "verseseder": "כב",
        "versenikud": "שִׁמְע֤וּ אִיִּים֙ אֵלַ֔י וְהַקְשִׁ֥יבוּ לְאֻמִּ֖ים מֵרָח֑וֹק יְהוָה֙ מִבֶּ֣טֶן קְרָאָ֔נִי מִמְּעֵ֥י אִמִּ֖י הִזְכִּ֥יר שְׁמִֽי׃ ",
        "versenonikud": "שמעו איים אלי והקשיבו לאמים מרחוק יהוה מבטן קראני ממעי אמי הזכיר שמי "
    },
    {
        "bookchapter": "ישעיהו",
        "chapter": "מט",
        "versechapter": "ב",
        "bookseder": "ישעיהו",
        "seder": "כ",
        "verseseder": "כג",
        "versenikud": "וַיָּ֤שֶׂם פִּי֙ כְּחֶ֣רֶב חַדָּ֔ה בְּצֵ֥ל יָד֖וֹ הֶחְבִּיאָ֑נִי וַיְשִׂימֵ֙נִי֙ לְחֵ֣ץ בָּר֔וּר בְּאַשְׁפָּת֖וֹ הִסְתִּירָֽנִי׃ ",
        "versenonikud": "וישם פי כחרב חדה בצל ידו החביאני וישימני לחץ ברור באשפתו הסתירני "
    },
    {
        "bookchapter": "ישעיהו",
        "chapter": "מט",
        "versechapter": "ג",
        "bookseder": "ישעיהו",
        "seder": "כ",
        "verseseder": "כד",
        "versenikud": "וַיֹּ֥אמֶר לִ֖י עַבְדִּי־ אָ֑תָּה יִשְׂרָאֵ֕ל אֲשֶׁר־ בְּךָ֖ אֶתְפָּאָֽר׃ ",
        "versenonikud": "ויאמר לי עבדי אתה ישראל אשר בך אתפאר "
    },
    {
        "bookchapter": "ישעיהו",
        "chapter": "מט",
        "versechapter": "ד",
        "bookseder": "ישעיהו",
        "seder": "כ",
        "verseseder": "כה",
        "versenikud": "וַאֲנִ֤י אָמַ֙רְתִּי֙ לְרִ֣יק יָגַ֔עְתִּי לְתֹ֥הוּ וְהֶ֖בֶל כֹּחִ֣י כִלֵּ֑יתִי אָכֵן֙ מִשְׁפָּטִ֣י אֶת־ יְהוָ֔ה וּפְעֻלָּתִ֖י אֶת־ אֱלֹהָֽי׃ ",
        "versenonikud": "ואני אמרתי לריק יגעתי לתהו והבל כחי כליתי אכן משפטי את יהוה ופעלתי את אלהי "
    },
    {
        "bookchapter": "ישעיהו",
        "chapter": "מט",
        "versechapter": "ה",
        "bookseder": "ישעיהו",
        "seder": "כ",
        "verseseder": "כו",
        "versenikud": "וְעַתָּ֣ה ׀ אָמַ֣ר יְהוָ֗ה יֹצְרִ֤י מִבֶּ֙טֶן֙ לְעֶ֣בֶד ל֔וֹ לְשׁוֹבֵ֤ב יַֽעֲקֹב֙ אֵלָ֔יו וְיִשְׂרָאֵ֖ל לא ל֣וֹ יֵאָסֵ֑ף וְאֶכָּבֵד֙ בְּעֵינֵ֣י יְהוָ֔ה וֵאלֹהַ֖י הָיָ֥ה עֻזִּֽי׃ ",
        "versenonikud": "ועתה  אמר יהוה יצרי מבטן לעבד לו לשובב יעקב אליו וישראל לא לו יאסף ואכבד בעיני יהוה ואלהי היה עזי "
    },
    {
        "bookchapter": "ישעיהו",
        "chapter": "מט",
        "versechapter": "ו",
        "bookseder": "ישעיהו",
        "seder": "כ",
        "verseseder": "כז",
        "versenikud": "וַיֹּ֗אמֶר נָקֵ֨ל מִֽהְיוֹתְךָ֥ לִי֙ עֶ֔בֶד לְהָקִים֙ אֶת־ שִׁבְטֵ֣י יַעֲקֹ֔ב ונצירי וּנְצוּרֵ֥י יִשְׂרָאֵ֖ל לְהָשִׁ֑יב וּנְתַתִּ֙יךָ֙ לְא֣וֹר גּוֹיִ֔ם לִֽהְי֥וֹת יְשׁוּעָתִ֖י עַד־ קְצֵ֥ה הָאָֽרֶץ׃ ",
        "versenonikud": "ויאמר נקל מהיותך לי עבד להקים את שבטי יעקב ונצירי ונצורי ישראל להשיב ונתתיך לאור גוים להיות ישועתי עד קצה הארץ "
    },
    {
        "bookchapter": "ישעיהו",
        "chapter": "מט",
        "versechapter": "ז",
        "bookseder": "ישעיהו",
        "seder": "כ",
        "verseseder": "כח",
        "versenikud": "כֹּ֣ה אָֽמַר־ יְהוָה֩ גֹּאֵ֨ל יִשְׂרָאֵ֜ל קְדוֹשׁ֗וֹ לִבְזֹה־ נֶ֜פֶשׁ לִמְתָ֤עֵֽב גּוֹי֙ לְעֶ֣בֶד מֹשְׁלִ֔ים מְלָכִים֙ יִרְא֣וּ וָקָ֔מוּ שָׂרִ֖ים וְיִֽשְׁתַּחֲוּ֑וּ לְמַ֤עַן יְהוָה֙ אֲשֶׁ֣ר נֶאֱמָ֔ן קְדֹ֥שׁ יִשְׂרָאֵ֖ל וַיִּבְחָרֶֽךָּ׃ ",
        "versenonikud": "כה אמר יהוה גאל ישראל קדושו לבזה נפש למתעב גוי לעבד משלים מלכים יראו וקמו שרים וישתחוו למען יהוה אשר נאמן קדש ישראל ויבחרך "
    },
    {
        "bookchapter": "ישעיהו",
        "chapter": "מט",
        "versechapter": "ח",
        "bookseder": "ישעיהו",
        "seder": "כ",
        "verseseder": "כט",
        "versenikud": "כֹּ֣ה ׀ אָמַ֣ר יְהוָ֗ה בְּעֵ֤ת רָצוֹן֙ עֲנִיתִ֔יךָ וּבְי֥וֹם יְשׁוּעָ֖ה עֲזַרְתִּ֑יךָ וְאֶצָּרְךָ֗ וְאֶתֶּנְךָ֙ לִבְרִ֣ית עָ֔ם לְהָקִ֣ים אֶ֔רֶץ לְהַנְחִ֖יל נְחָל֥וֹת שֹׁמֵמֽוֹת׃ ",
        "versenonikud": "כה  אמר יהוה בעת רצון עניתיך וביום ישועה עזרתיך ואצרך ואתנך לברית עם להקים ארץ להנחיל נחלות שממות "
    },
    {
        "bookchapter": "ישעיהו",
        "chapter": "מט",
        "versechapter": "ט",
        "bookseder": "ישעיהו",
        "seder": "כ",
        "verseseder": "ל",
        "versenikud": "לֵאמֹ֤ר לַֽאֲסוּרִים֙ צֵ֔אוּ לַאֲשֶׁ֥ר בַּחֹ֖שֶׁךְ הִגָּל֑וּ עַל־ דְּרָכִ֣ים יִרְע֔וּ וּבְכָל־ שְׁפָיִ֖ים מַרְעִיתָֽם׃ ",
        "versenonikud": "לאמר לאסורים צאו לאשר בחשך הגלו על דרכים ירעו ובכל שפיים מרעיתם "
    },
    {
        "bookchapter": "ישעיהו",
        "chapter": "מט",
        "versechapter": "י",
        "bookseder": "ישעיהו",
        "seder": "כ",
        "verseseder": "לא",
        "versenikud": "לֹ֤א יִרְעָ֙בוּ֙ וְלֹ֣א יִצְמָ֔אוּ וְלֹא־ יַכֵּ֥ם שָׁרָ֖ב וָשָׁ֑מֶשׁ כִּי־ מְרַחֲמָ֣ם יְנַהֲגֵ֔ם וְעַל־ מַבּ֥וּעֵי מַ֖יִם יְנַהֲלֵֽם׃ ",
        "versenonikud": "לא ירעבו ולא יצמאו ולא יכם שרב ושמש כי מרחמם ינהגם ועל מבועי מים ינהלם "
    },
    {
        "bookchapter": "ישעיהו",
        "chapter": "מט",
        "versechapter": "יא",
        "bookseder": "ישעיהו",
        "seder": "כ",
        "verseseder": "לב",
        "versenikud": "וְשַׂמְתִּ֥י כָל־ הָרַ֖י לַדָּ֑רֶךְ וּמְסִלֹּתַ֖י יְרֻמֽוּן׃ ",
        "versenonikud": "ושמתי כל הרי לדרך ומסלתי ירמון "
    },
    {
        "bookchapter": "ישעיהו",
        "chapter": "מט",
        "versechapter": "יב",
        "bookseder": "ישעיהו",
        "seder": "כ",
        "verseseder": "לג",
        "versenikud": "הִנֵּה־ אֵ֕לֶּה מֵרָח֖וֹק יָבֹ֑אוּ וְהִֽנֵּה־ אֵ֙לֶּה֙ מִצָּפ֣וֹן וּמִיָּ֔ם וְאֵ֖לֶּה מֵאֶ֥רֶץ סִינִֽים׃ ",
        "versenonikud": "הנה אלה מרחוק יבאו והנה אלה מצפון ומים ואלה מארץ סינים "
    },
    {
        "bookchapter": "ישעיהו",
        "chapter": "מט",
        "versechapter": "יג",
        "bookseder": "ישעיהו",
        "seder": "כ",
        "verseseder": "לד",
        "versenikud": "רָנּ֤וּ שָׁמַ֙יִם֙ וְגִ֣ילִי אָ֔רֶץ יפצחו וּפִצְח֥וּ הָרִ֖ים רִנָּ֑ה כִּֽי־ נִחַ֤ם יְהוָה֙ עַמּ֔וֹ וַעֲנִיָּ֖ו יְרַחֵֽם׃ ",
        "versenonikud": "רנו שמים וגילי ארץ יפצחו ופצחו הרים רנה כי נחם יהוה עמו ועניו ירחם "
    },
    {
        "bookchapter": "ישעיהו",
        "chapter": "מט",
        "versechapter": "יד",
        "bookseder": "ישעיהו",
        "seder": "כ",
        "verseseder": "לה",
        "versenikud": "וַתֹּ֥אמֶר צִיּ֖וֹן עֲזָבַ֣נִי יְהוָ֑ה וַאדֹנָ֖י שְׁכֵחָֽנִי׃ ",
        "versenonikud": "ותאמר ציון עזבני יהוה ואדני שכחני "
    },
    {
        "bookchapter": "ישעיהו",
        "chapter": "מט",
        "versechapter": "טו",
        "bookseder": "ישעיהו",
        "seder": "כ",
        "verseseder": "לו",
        "versenikud": "הֲתִשְׁכַּ֤ח אִשָּׁה֙ עוּלָ֔הּ מֵרַחֵ֖ם בֶּן־ בִּטְנָ֑הּ גַּם־ אֵ֣לֶּה תִשְׁכַּ֔חְנָה וְאָנֹכִ֖י לֹ֥א אֶשְׁכָּחֵֽךְ׃ ",
        "versenonikud": "התשכח אשה עולה מרחם בן בטנה גם אלה תשכחנה ואנכי לא אשכחך "
    },
    {
        "bookchapter": "ישעיהו",
        "chapter": "מט",
        "versechapter": "טז",
        "bookseder": "ישעיהו",
        "seder": "כ",
        "verseseder": "לז",
        "versenikud": "הֵ֥ן עַל־ כַּפַּ֖יִם חַקֹּתִ֑יךְ חוֹמֹתַ֥יִךְ נֶגְדִּ֖י תָּמִֽיד׃ ",
        "versenonikud": "הן על כפים חקתיך חומתיך נגדי תמיד "
    },
    {
        "bookchapter": "ישעיהו",
        "chapter": "מט",
        "versechapter": "יז",
        "bookseder": "ישעיהו",
        "seder": "כ",
        "verseseder": "לח",
        "versenikud": "מִֽהֲר֖וּ בָּנָ֑יִךְ מְהָֽרְסַ֥יִךְ וּמַחֲרִבַ֖יִךְ מִמֵּ֥ךְ יֵצֵֽאוּ׃ ",
        "versenonikud": "מהרו בניך מהרסיך ומחרביך ממך יצאו "
    },
    {
        "bookchapter": "ישעיהו",
        "chapter": "מט",
        "versechapter": "יח",
        "bookseder": "ישעיהו",
        "seder": "כ",
        "verseseder": "לט",
        "versenikud": "שְׂאִֽי־ סָבִ֤יב עֵינַ֙יִךְ֙ וּרְאִ֔י כֻּלָּ֖ם נִקְבְּצ֣וּ בָֽאוּ־ לָ֑ךְ חַי־ אָ֣נִי נְאֻם־ יְהוָ֗ה כִּ֤י כֻלָּם֙ כָּעֲדִ֣י תִלְבָּ֔שִׁי וּֽתְקַשְּׁרִ֖ים כַּכַּלָּֽה׃ ",
        "versenonikud": "שאי סביב עיניך וראי כלם נקבצו באו לך חי אני נאם יהוה כי כלם כעדי תלבשי ותקשרים ככלה "
    },
    {
        "bookchapter": "ישעיהו",
        "chapter": "מט",
        "versechapter": "יט",
        "bookseder": "ישעיהו",
        "seder": "כ",
        "verseseder": "מ",
        "versenikud": "כִּ֤י חָרְבֹתַ֙יִךְ֙ וְשֹׁ֣מְמֹתַ֔יִךְ וְאֶ֖רֶץ הֲרִֽסֻתֵ֑יךְ כִּ֤י עַתָּה֙ תֵּצְרִ֣י מִיּוֹשֵׁ֔ב וְרָחֲק֖וּ מְבַלְּעָֽיִךְ׃ ",
        "versenonikud": "כי חרבתיך ושממתיך וארץ הרסתיך כי עתה תצרי מיושב ורחקו מבלעיך "
    },
    {
        "bookchapter": "ישעיהו",
        "chapter": "מט",
        "versechapter": "כ",
        "bookseder": "ישעיהו",
        "seder": "כ",
        "verseseder": "מא",
        "versenikud": "ע֚וֹד יֹאמְר֣וּ בְאָזְנַ֔יִךְ בְּנֵ֖י שִׁכֻּלָ֑יִךְ צַר־ לִ֥י הַמָּק֖וֹם גְּשָׁה־ לִּ֥י וְאֵשֵֽׁבָה׃ ",
        "versenonikud": "עוד יאמרו באזניך בני שכליך צר לי המקום גשה לי ואשבה "
    },
    {
        "bookchapter": "ישעיהו",
        "chapter": "מט",
        "versechapter": "כא",
        "bookseder": "ישעיהו",
        "seder": "כ",
        "verseseder": "מב",
        "versenikud": "וְאָמַ֣רְתְּ בִּלְבָבֵ֗ךְ מִ֤י יָֽלַד־ לִי֙ אֶת־ אֵ֔לֶּה וַאֲנִ֥י שְׁכוּלָ֖ה וְגַלְמוּדָ֑ה גֹּלָ֣ה ׀ וְסוּרָ֗ה וְאֵ֙לֶּה֙ מִ֣י גִדֵּ֔ל הֵ֤ן אֲנִי֙ נִשְׁאַ֣רְתִּי לְבַדִּ֔י אֵ֖לֶּה אֵיפֹ֥ה הֵֽם׃ ",
        "versenonikud": "ואמרת בלבבך מי ילד לי את אלה ואני שכולה וגלמודה גלה  וסורה ואלה מי גדל הן אני נשארתי לבדי אלה איפה הם "
    },
    {
        "bookchapter": "ישעיהו",
        "chapter": "מט",
        "versechapter": "כב",
        "bookseder": "ישעיהו",
        "seder": "כ",
        "verseseder": "מג",
        "versenikud": "כֹּֽה־ אָמַ֞ר אֲדֹנָ֣י יְהוִ֗ה הִנֵּ֨ה אֶשָּׂ֤א אֶל־ גּוֹיִם֙ יָדִ֔י וְאֶל־ עַמִּ֖ים אָרִ֣ים נִסִּ֑י וְהֵבִ֤יאוּ בָנַ֙יִךְ֙ בְּחֹ֔צֶן וּבְנֹתַ֖יִךְ עַל־ כָּתֵ֥ף תִּנָּשֶֽׂאנָה׃ ",
        "versenonikud": "כה אמר אדני יהוה הנה אשא אל גוים ידי ואל עמים ארים נסי והביאו בניך בחצן ובנתיך על כתף תנשאנה "
    },
    {
        "bookchapter": "ישעיהו",
        "chapter": "מט",
        "versechapter": "כג",
        "bookseder": "ישעיהו",
        "seder": "כ",
        "verseseder": "מד",
        "versenikud": "וְהָי֨וּ מְלָכִ֜ים אֹֽמְנַ֗יִךְ וְשָׂרֽוֹתֵיהֶם֙ מֵינִ֣יקֹתַ֔יִךְ אַפַּ֗יִם אֶ֚רֶץ יִשְׁתַּ֣חֲווּ לָ֔ךְ וַעֲפַ֥ר רַגְלַ֖יִךְ יְלַחֵ֑כוּ וְיָדַ֙עַתְּ֙ כִּֽי־ אֲנִ֣י יְהוָ֔ה אֲשֶׁ֥ר לֹֽא־ יֵבֹ֖שׁוּ קוָֹֽי׃ ",
        "versenonikud": "והיו מלכים אמניך ושרותיהם מיניקתיך אפים ארץ ישתחוו לך ועפר רגליך ילחכו וידעת כי אני יהוה אשר לא יבשו קוי "
    },
    {
        "bookchapter": "ישעיהו",
        "chapter": "מט",
        "versechapter": "כד",
        "bookseder": "ישעיהו",
        "seder": "כ",
        "verseseder": "מה",
        "versenikud": "הֲיֻקַּ֥ח מִגִּבּ֖וֹר מַלְק֑וֹחַ וְאִם־ שְׁבִ֥י צַדִּ֖יק יִמָּלֵֽט׃ ",
        "versenonikud": "היקח מגבור מלקוח ואם שבי צדיק ימלט "
    },
    {
        "bookchapter": "ישעיהו",
        "chapter": "מט",
        "versechapter": "כה",
        "bookseder": "ישעיהו",
        "seder": "כ",
        "verseseder": "מו",
        "versenikud": "כִּי־ כֹ֣ה ׀ אָמַ֣ר יְהוָ֗ה גַּם־ שְׁבִ֤י גִבּוֹר֙ יֻקָּ֔ח וּמַלְק֥וֹחַ עָרִ֖יץ יִמָּלֵ֑ט וְאֶת־ יְרִיבֵךְ֙ אָנֹכִ֣י אָרִ֔יב וְאֶת־ בָּנַ֖יִךְ אָנֹכִ֥י אוֹשִֽׁיעַ׃ ",
        "versenonikud": "כי כה  אמר יהוה גם שבי גבור יקח ומלקוח עריץ ימלט ואת יריבך אנכי אריב ואת בניך אנכי אושיע "
    }
]