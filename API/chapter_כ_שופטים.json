[
    {
        "bookchapter": "שופטים",
        "chapter": "כ",
        "versechapter": "א",
        "bookseder": "שופטים",
        "seder": "יג",
        "verseseder": "יב",
        "versenikud": "וַיֵּצְאוּ֮ כָּל־ בְּנֵ֣י יִשְׂרָאֵל֒ וַתִּקָּהֵ֨ל הָעֵדָ֜ה כְּאִ֣ישׁ אֶחָ֗ד לְמִדָּן֙ וְעַד־ בְּאֵ֣ר שֶׁ֔בַע וְאֶ֖רֶץ הַגִּלְעָ֑ד אֶל־ יְהוָ֖ה הַמִּצְפָּֽה׃ ",
        "versenonikud": "ויצאו כל בני ישראל ותקהל העדה כאיש אחד למדן ועד באר שבע וארץ הגלעד אל יהוה המצפה "
    },
    {
        "bookchapter": "שופטים",
        "chapter": "כ",
        "versechapter": "ב",
        "bookseder": "שופטים",
        "seder": "יג",
        "verseseder": "יג",
        "versenikud": "וַיִּֽתְיַצְּב֞וּ פִּנּ֣וֹת כָּל־ הָעָ֗ם כֹּ֚ל שִׁבְטֵ֣י יִשְׂרָאֵ֔ל בִּקְהַ֖ל עַ֣ם הָאֱלֹהִ֑ים אַרְבַּ֨ע מֵא֥וֹת אֶ֛לֶף אִ֥ישׁ רַגְלִ֖י שֹׁ֥לֵֽף חָֽרֶב׃ ",
        "versenonikud": "ויתיצבו פנות כל העם כל שבטי ישראל בקהל עם האלהים ארבע מאות אלף איש רגלי שלף חרב "
    },
    {
        "bookchapter": "שופטים",
        "chapter": "כ",
        "versechapter": "ג",
        "bookseder": "שופטים",
        "seder": "יג",
        "verseseder": "יד",
        "versenikud": "וַֽיִּשְׁמְעוּ֙ בְּנֵ֣י בִנְיָמִ֔ן כִּֽי־ עָל֥וּ בְנֵֽי־ יִשְׂרָאֵ֖ל הַמִּצְפָּ֑ה וַיֹּֽאמְרוּ֙ בְּנֵ֣י יִשְׂרָאֵ֔ל דַּבְּר֕וּ אֵיכָ֥ה נִהְיְתָ֖ה הָרָעָ֥ה הַזֹּֽאת׃ ",
        "versenonikud": "וישמעו בני בנימן כי עלו בני ישראל המצפה ויאמרו בני ישראל דברו איכה נהיתה הרעה הזאת "
    },
    {
        "bookchapter": "שופטים",
        "chapter": "כ",
        "versechapter": "ד",
        "bookseder": "שופטים",
        "seder": "יג",
        "verseseder": "טו",
        "versenikud": "וַיַּ֜עַן הָאִ֣ישׁ הַלֵּוִ֗י אִ֛ישׁ הָאִשָּׁ֥ה הַנִּרְצָחָ֖ה וַיֹּאמַ֑ר הַגִּבְעָ֙תָה֙ אֲשֶׁ֣ר לְבִנְיָמִ֔ן בָּ֛אתִי אֲנִ֥י וּפִֽילַגְשִׁ֖י לָלֽוּן׃ ",
        "versenonikud": "ויען האיש הלוי איש האשה הנרצחה ויאמר הגבעתה אשר לבנימן באתי אני ופילגשי ללון "
    },
    {
        "bookchapter": "שופטים",
        "chapter": "כ",
        "versechapter": "ה",
        "bookseder": "שופטים",
        "seder": "יג",
        "verseseder": "טז",
        "versenikud": "וַיָּקֻ֤מוּ עָלַי֙ בַּעֲלֵ֣י הַגִּבְעָ֔ה וַיָּסֹ֧בּוּ עָלַ֛י אֶת־ הַבַּ֖יִת לָ֑יְלָה אוֹתִי֙ דִּמּ֣וּ לַהֲרֹ֔ג וְאֶת־ פִּילַגְשִׁ֥י עִנּ֖וּ וַתָּמֹֽת׃ ",
        "versenonikud": "ויקמו עלי בעלי הגבעה ויסבו עלי את הבית לילה אותי דמו להרג ואת פילגשי ענו ותמת "
    },
    {
        "bookchapter": "שופטים",
        "chapter": "כ",
        "versechapter": "ו",
        "bookseder": "שופטים",
        "seder": "יג",
        "verseseder": "יז",
        "versenikud": "וָֽאֹחֵ֤ז בְּפִֽילַגְשִׁי֙ וָֽאֲנַתְּחֶ֔הָ וָֽאֲשַׁלְּחֶ֔הָ בְּכָל־ שְׂדֵ֖ה נַחֲלַ֣ת יִשְׂרָאֵ֑ל כִּ֥י עָשׂ֛וּ זִמָּ֥ה וּנְבָלָ֖ה בְּיִשְׂרָאֵֽל׃ ",
        "versenonikud": "ואחז בפילגשי ואנתחה ואשלחה בכל שדה נחלת ישראל כי עשו זמה ונבלה בישראל "
    },
    {
        "bookchapter": "שופטים",
        "chapter": "כ",
        "versechapter": "ז",
        "bookseder": "שופטים",
        "seder": "יג",
        "verseseder": "יח",
        "versenikud": "הִנֵּ֥ה כֻלְּכֶ֖ם בְּנֵ֣י יִשְׂרָאֵ֑ל הָב֥וּ לָכֶ֛ם דָּבָ֥ר וְעֵצָ֖ה הֲלֹֽם׃ ",
        "versenonikud": "הנה כלכם בני ישראל הבו לכם דבר ועצה הלם "
    },
    {
        "bookchapter": "שופטים",
        "chapter": "כ",
        "versechapter": "ח",
        "bookseder": "שופטים",
        "seder": "יג",
        "verseseder": "יט",
        "versenikud": "וַיָּ֙קָם֙ כָּל־ הָעָ֔ם כְּאִ֥ישׁ אֶחָ֖ד לֵאמֹ֑ר לֹ֤א נֵלֵךְ֙ אִ֣ישׁ לְאָהֳל֔וֹ וְלֹ֥א נָס֖וּר אִ֥ישׁ לְבֵיתֽוֹ׃ ",
        "versenonikud": "ויקם כל העם כאיש אחד לאמר לא נלך איש לאהלו ולא נסור איש לביתו "
    },
    {
        "bookchapter": "שופטים",
        "chapter": "כ",
        "versechapter": "ט",
        "bookseder": "שופטים",
        "seder": "יג",
        "verseseder": "כ",
        "versenikud": "וְעַתָּ֕ה זֶ֣ה הַדָּבָ֔ר אֲשֶׁ֥ר נַעֲשֶׂ֖ה לַגִּבְעָ֑ה עָלֶ֖יהָ בְּגוֹרָֽל׃ ",
        "versenonikud": "ועתה זה הדבר אשר נעשה לגבעה עליה בגורל "
    },
    {
        "bookchapter": "שופטים",
        "chapter": "כ",
        "versechapter": "י",
        "bookseder": "שופטים",
        "seder": "יג",
        "verseseder": "כא",
        "versenikud": "וְלָקַ֣חְנוּ עֲשָׂרָה֩ אֲנָשִׁ֨ים לַמֵּאָ֜ה לְכֹ֣ל ׀ שִׁבְטֵ֣י יִשְׂרָאֵ֗ל וּמֵאָ֤ה לָאֶ֙לֶף֙ וְאֶ֣לֶף לָרְבָבָ֔ה לָקַ֥חַת צֵדָ֖ה לָעָ֑ם לַעֲשׂ֗וֹת לְבוֹאָם֙ לְגֶ֣בַע בִּנְיָמִ֔ן כְּכָל־ הַ֨נְּבָלָ֔ה אֲשֶׁ֥ר עָשָׂ֖ה בְּיִשְׂרָאֵֽל׃ ",
        "versenonikud": "ולקחנו עשרה אנשים למאה לכל  שבטי ישראל ומאה לאלף ואלף לרבבה לקחת צדה לעם לעשות לבואם לגבע בנימן ככל הנבלה אשר עשה בישראל "
    },
    {
        "bookchapter": "שופטים",
        "chapter": "כ",
        "versechapter": "יא",
        "bookseder": "שופטים",
        "seder": "יג",
        "verseseder": "כב",
        "versenikud": "וַיֵּֽאָסֵ֞ף כָּל־ אִ֤ישׁ יִשְׂרָאֵל֙ אֶל־ הָעִ֔יר כְּאִ֥ישׁ אֶחָ֖ד חֲבֵרִֽים׃ ",
        "versenonikud": "ויאסף כל איש ישראל אל העיר כאיש אחד חברים "
    },
    {
        "bookchapter": "שופטים",
        "chapter": "כ",
        "versechapter": "יב",
        "bookseder": "שופטים",
        "seder": "יג",
        "verseseder": "כג",
        "versenikud": "וַֽיִּשְׁלְח֞וּ שִׁבְטֵ֤י יִשְׂרָאֵל֙ אֲנָשִׁ֔ים בְּכָל־ שִׁבְטֵ֥י בִנְיָמִ֖ן לֵאמֹ֑ר מָ֚ה הָרָעָ֣ה הַזֹּ֔את אֲשֶׁ֥ר נִהְיְתָ֖ה בָּכֶֽם׃ ",
        "versenonikud": "וישלחו שבטי ישראל אנשים בכל שבטי בנימן לאמר מה הרעה הזאת אשר נהיתה בכם "
    },
    {
        "bookchapter": "שופטים",
        "chapter": "כ",
        "versechapter": "יג",
        "bookseder": "שופטים",
        "seder": "יג",
        "verseseder": "כד",
        "versenikud": "וְעַתָּ֡ה תְּנוּ֩ אֶת־ הָאֲנָשִׁ֨ים בְּנֵֽי־ בְלִיַּ֜עַל אֲשֶׁ֤ר בַּגִּבְעָה֙ וּנְמִיתֵ֔ם וּנְבַעֲרָ֥ה רָעָ֖ה מִיִּשְׂרָאֵ֑ל וְלֹ֤א אָבוּ֙ בְּנֵ֣י בִּנְיָמִ֔ן לִשְׁמֹ֕עַ בְּק֖וֹל אֲחֵיהֶ֥ם בְּנֵֽי־ יִשְׂרָאֵֽל׃ ",
        "versenonikud": "ועתה תנו את האנשים בני בליעל אשר בגבעה ונמיתם ונבערה רעה מישראל ולא אבו בני בנימן לשמע בקול אחיהם בני ישראל "
    },
    {
        "bookchapter": "שופטים",
        "chapter": "כ",
        "versechapter": "יד",
        "bookseder": "שופטים",
        "seder": "יג",
        "verseseder": "כה",
        "versenikud": "וַיֵּאָסְפ֧וּ בְנֵֽי־ בִנְיָמִ֛ן מִן־ הֶעָרִ֖ים הַגִּבְעָ֑תָה לָצֵ֥את לַמִּלְחָמָ֖ה עִם־ בְּנֵ֥י יִשְׂרָאֵֽל׃ ",
        "versenonikud": "ויאספו בני בנימן מן הערים הגבעתה לצאת למלחמה עם בני ישראל "
    },
    {
        "bookchapter": "שופטים",
        "chapter": "כ",
        "versechapter": "טו",
        "bookseder": "שופטים",
        "seder": "יג",
        "verseseder": "כו",
        "versenikud": "וַיִּתְפָּֽקְדוּ֩ בְנֵ֨י בִנְיָמִ֜ן בַּיּ֤וֹם הַהוּא֙ מֵהֶ֣עָרִ֔ים עֶשְׂרִ֨ים וְשִׁשָּׁ֥ה אֶ֛לֶף אִ֖ישׁ שֹׁ֣לֵֽף חָ֑רֶב לְ֠בַד מִיֹּשְׁבֵ֤י הַגִּבְעָה֙ הִתְפָּ֣קְד֔וּ שְׁבַ֥ע מֵא֖וֹת אִ֥ישׁ בָּחֽוּר׃ ",
        "versenonikud": "ויתפקדו בני בנימן ביום ההוא מהערים עשרים וששה אלף איש שלף חרב לבד מישבי הגבעה התפקדו שבע מאות איש בחור "
    },
    {
        "bookchapter": "שופטים",
        "chapter": "כ",
        "versechapter": "טז",
        "bookseder": "שופטים",
        "seder": "יג",
        "verseseder": "כז",
        "versenikud": "מִכֹּ֣ל ׀ הָעָ֣ם הַזֶּ֗ה שְׁבַ֤ע מֵאוֹת֙ אִ֣ישׁ בָּח֔וּר אִטֵּ֖ר יַד־ יְמִינ֑וֹ כָּל־ זֶ֗ה קֹלֵ֧עַ בָּאֶ֛בֶן אֶל־ הַֽשַּׂעֲרָ֖ה וְלֹ֥א יַחֲטִֽא׃ ",
        "versenonikud": "מכל  העם הזה שבע מאות איש בחור אטר יד ימינו כל זה קלע באבן אל השערה ולא יחטא "
    },
    {
        "bookchapter": "שופטים",
        "chapter": "כ",
        "versechapter": "יז",
        "bookseder": "שופטים",
        "seder": "יג",
        "verseseder": "כח",
        "versenikud": "וְאִ֨ישׁ יִשְׂרָאֵ֜ל הִתְפָּֽקְד֗וּ לְבַד֙ מִבִּנְיָמִ֔ן אַרְבַּ֨ע מֵא֥וֹת אֶ֛לֶף אִ֖ישׁ שֹׁ֣לֵֽף חָ֑רֶב כָּל־ זֶ֖ה אִ֥ישׁ מִלְחָמָֽה׃ ",
        "versenonikud": "ואיש ישראל התפקדו לבד מבנימן ארבע מאות אלף איש שלף חרב כל זה איש מלחמה "
    },
    {
        "bookchapter": "שופטים",
        "chapter": "כ",
        "versechapter": "יח",
        "bookseder": "שופטים",
        "seder": "יג",
        "verseseder": "כט",
        "versenikud": "וַיָּקֻ֜מוּ וַיַּעֲל֣וּ בֵֽית־ אֵל֮ וַיִּשְׁאֲל֣וּ בֵאלֹהִים֒ וַיֹּֽאמְרוּ֙ בְּנֵ֣י יִשְׂרָאֵ֔ל מִ֚י יַעֲלֶה־ לָּ֣נוּ בַתְּחִלָּ֔ה לַמִּלְחָמָ֖ה עִם־ בְּנֵ֣י בִנְיָמִ֑ן וַיֹּ֥אמֶר יְהוָ֖ה יְהוּדָ֥ה בַתְּחִלָּֽה׃ ",
        "versenonikud": "ויקמו ויעלו בית אל וישאלו באלהים ויאמרו בני ישראל מי יעלה לנו בתחלה למלחמה עם בני בנימן ויאמר יהוה יהודה בתחלה "
    },
    {
        "bookchapter": "שופטים",
        "chapter": "כ",
        "versechapter": "יט",
        "bookseder": "שופטים",
        "seder": "יג",
        "verseseder": "ל",
        "versenikud": "וַיָּק֥וּמוּ בְנֵֽי־ יִשְׂרָאֵ֖ל בַּבֹּ֑קֶר וַיַּֽחֲנ֖וּ עַל־ הַגִּבְעָֽה׃ ",
        "versenonikud": "ויקומו בני ישראל בבקר ויחנו על הגבעה "
    },
    {
        "bookchapter": "שופטים",
        "chapter": "כ",
        "versechapter": "כ",
        "bookseder": "שופטים",
        "seder": "יג",
        "verseseder": "לא",
        "versenikud": "וַיֵּצֵא֙ אִ֣ישׁ יִשְׂרָאֵ֔ל לַמִּלְחָמָ֖ה עִם־ בִּנְיָמִ֑ן וַיַּעַרְכ֨וּ אִתָּ֧ם אִֽישׁ־ יִשְׂרָאֵ֛ל מִלְחָמָ֖ה אֶל־ הַגִּבְעָֽה׃ ",
        "versenonikud": "ויצא איש ישראל למלחמה עם בנימן ויערכו אתם איש ישראל מלחמה אל הגבעה "
    },
    {
        "bookchapter": "שופטים",
        "chapter": "כ",
        "versechapter": "כא",
        "bookseder": "שופטים",
        "seder": "יג",
        "verseseder": "לב",
        "versenikud": "וַיֵּצְא֥וּ בְנֵֽי־ בִנְיָמִ֖ן מִן־ הַגִּבְעָ֑ה וַיַּשְׁחִ֨יתוּ בְיִשְׂרָאֵ֜ל בַּיּ֣וֹם הַה֗וּא שְׁנַ֨יִם וְעֶשְׂרִ֥ים אֶ֛לֶף אִ֖ישׁ אָֽרְצָה׃ ",
        "versenonikud": "ויצאו בני בנימן מן הגבעה וישחיתו בישראל ביום ההוא שנים ועשרים אלף איש ארצה "
    },
    {
        "bookchapter": "שופטים",
        "chapter": "כ",
        "versechapter": "כב",
        "bookseder": "שופטים",
        "seder": "יג",
        "verseseder": "לג",
        "versenikud": "וַיִּתְחַזֵּ֥ק הָעָ֖ם אִ֣ישׁ יִשְׂרָאֵ֑ל וַיֹּסִ֙פוּ֙ לַעֲרֹ֣ךְ מִלְחָמָ֔ה בַּמָּק֕וֹם אֲשֶׁר־ עָ֥רְכוּ שָׁ֖ם בַּיּ֥וֹם הָרִאשֽׁוֹן׃ ",
        "versenonikud": "ויתחזק העם איש ישראל ויספו לערך מלחמה במקום אשר ערכו שם ביום הראשון "
    },
    {
        "bookchapter": "שופטים",
        "chapter": "כ",
        "versechapter": "כג",
        "bookseder": "שופטים",
        "seder": "יג",
        "verseseder": "לד",
        "versenikud": "וַיַּעֲל֣וּ בְנֵֽי־ יִשְׂרָאֵ֗ל וַיִּבְכּ֣וּ לִפְנֵֽי־ יְהוָה֮ עַד־ הָעֶרֶב֒ וַיִּשְׁאֲל֤וּ בַֽיהוָה֙ לֵאמֹ֔ר הַאוֹסִ֗יף לָגֶ֙שֶׁת֙ לַמִּלְחָמָ֔ה עִם־ בְּנֵ֥י בִנְיָמִ֖ן אָחִ֑י וַיֹּ֥אמֶר יְהוָ֖ה עֲל֥וּ אֵלָֽיו׃ ",
        "versenonikud": "ויעלו בני ישראל ויבכו לפני יהוה עד הערב וישאלו ביהוה לאמר האוסיף לגשת למלחמה עם בני בנימן אחי ויאמר יהוה עלו אליו "
    },
    {
        "bookchapter": "שופטים",
        "chapter": "כ",
        "versechapter": "כד",
        "bookseder": "שופטים",
        "seder": "יג",
        "verseseder": "לה",
        "versenikud": "וַיִּקְרְב֧וּ בְנֵֽי־ יִשְׂרָאֵ֛ל אֶל־ בְּנֵ֥י בִנְיָמִ֖ן בַּיּ֥וֹם הַשֵּׁנִֽי׃ ",
        "versenonikud": "ויקרבו בני ישראל אל בני בנימן ביום השני "
    },
    {
        "bookchapter": "שופטים",
        "chapter": "כ",
        "versechapter": "כה",
        "bookseder": "שופטים",
        "seder": "יג",
        "verseseder": "לו",
        "versenikud": "וַיֵּצֵא֩ בִנְיָמִ֨ן ׀ לִקְרָאתָ֥ם ׀ מִֽן־ הַגִּבְעָה֮ בַּיּ֣וֹם הַשֵּׁנִי֒ וַיַּשְׁחִיתוּ֩ בִבְנֵ֨י יִשְׂרָאֵ֜ל ע֗וֹד שְׁמֹנַ֨ת עָשָׂ֥ר אֶ֛לֶף אִ֖ישׁ אָ֑רְצָה כָּל־ אֵ֖לֶּה שֹׁ֥לְפֵי חָֽרֶב׃ ",
        "versenonikud": "ויצא בנימן  לקראתם  מן הגבעה ביום השני וישחיתו בבני ישראל עוד שמנת עשר אלף איש ארצה כל אלה שלפי חרב "
    },
    {
        "bookchapter": "שופטים",
        "chapter": "כ",
        "versechapter": "כו",
        "bookseder": "שופטים",
        "seder": "יג",
        "verseseder": "לז",
        "versenikud": "וַיַּעֲל֣וּ כָל־ בְּנֵי֩ יִשְׂרָאֵ֨ל וְכָל־ הָעָ֜ם וַיָּבֹ֣אוּ בֵֽית־ אֵ֗ל וַיִּבְכּוּ֙ וַיֵּ֤שְׁבוּ שָׁם֙ לִפְנֵ֣י יְהוָ֔ה וַיָּצ֥וּמוּ בַיּוֹם־ הַה֖וּא עַד־ הָעָ֑רֶב וַֽיַּעֲל֛וּ עֹל֥וֹת וּשְׁלָמִ֖ים לִפְנֵ֥י יְהוָֽה׃ ",
        "versenonikud": "ויעלו כל בני ישראל וכל העם ויבאו בית אל ויבכו וישבו שם לפני יהוה ויצומו ביום ההוא עד הערב ויעלו עלות ושלמים לפני יהוה "
    },
    {
        "bookchapter": "שופטים",
        "chapter": "כ",
        "versechapter": "כז",
        "bookseder": "שופטים",
        "seder": "יד",
        "verseseder": "א",
        "versenikud": "וַיִּשְׁאֲל֥וּ בְנֵֽי־ יִשְׂרָאֵ֖ל בַּֽיהוָ֑ה וְשָׁ֗ם אֲרוֹן֙ בְּרִ֣ית הָאֱלֹהִ֔ים בַּיָּמִ֖ים הָהֵֽם׃ ",
        "versenonikud": "וישאלו בני ישראל ביהוה ושם ארון ברית האלהים בימים ההם "
    },
    {
        "bookchapter": "שופטים",
        "chapter": "כ",
        "versechapter": "כח",
        "bookseder": "שופטים",
        "seder": "יד",
        "verseseder": "ב",
        "versenikud": "וּ֠פִינְחָס בֶּן־ אֶלְעָזָ֨ר בֶּֽן־ אַהֲרֹ֜ן עֹמֵ֣ד ׀ לְפָנָ֗יו בַּיָּמִ֣ים הָהֵם֮ לֵאמֹר֒ הַאוֹסִ֨ף ע֜וֹד לָצֵ֧את לַמִּלְחָמָ֛ה עִם־ בְּנֵֽי־ בִנְיָמִ֥ן אָחִ֖י אִם־ אֶחְדָּ֑ל וַיֹּ֤אמֶר יְהוָה֙ עֲל֔וּ כִּ֥י מָחָ֖ר אֶתְּנֶ֥נּוּ בְיָדֶֽךָ׃ ",
        "versenonikud": "ופינחס בן אלעזר בן אהרן עמד  לפניו בימים ההם לאמר האוסף עוד לצאת למלחמה עם בני בנימן אחי אם אחדל ויאמר יהוה עלו כי מחר אתננו בידך "
    },
    {
        "bookchapter": "שופטים",
        "chapter": "כ",
        "versechapter": "כט",
        "bookseder": "שופטים",
        "seder": "יד",
        "verseseder": "ג",
        "versenikud": "וַיָּ֤שֶׂם יִשְׂרָאֵל֙ אֹֽרְבִ֔ים אֶל־ הַגִּבְעָ֖ה סָבִֽיב׃ ",
        "versenonikud": "וישם ישראל ארבים אל הגבעה סביב "
    },
    {
        "bookchapter": "שופטים",
        "chapter": "כ",
        "versechapter": "ל",
        "bookseder": "שופטים",
        "seder": "יד",
        "verseseder": "ד",
        "versenikud": "וַיַּעֲל֧וּ בְנֵֽי־ יִשְׂרָאֵ֛ל אֶל־ בְּנֵ֥י בִנְיָמִ֖ן בַּיּ֣וֹם הַשְּׁלִישִׁ֑י וַיַּעַרְכ֥וּ אֶל־ הַגִּבְעָ֖ה כְּפַ֥עַם בְּפָֽעַם׃ ",
        "versenonikud": "ויעלו בני ישראל אל בני בנימן ביום השלישי ויערכו אל הגבעה כפעם בפעם "
    },
    {
        "bookchapter": "שופטים",
        "chapter": "כ",
        "versechapter": "לא",
        "bookseder": "שופטים",
        "seder": "יד",
        "verseseder": "ה",
        "versenikud": "וַיֵּצְא֤וּ בְנֵֽי־ בִנְיָמִן֙ לִקְרַ֣את הָעָ֔ם הָנְתְּק֖וּ מִן־ הָעִ֑יר וַיָּחֵ֡לּוּ לְהַכּוֹת֩ מֵהָעָ֨ם חֲלָלִ֜ים כְּפַ֣עַם ׀ בְּפַ֗עַם בַּֽמְסִלּוֹת֙ אֲשֶׁ֨ר אַחַ֜ת עֹלָ֣ה בֵֽית־ אֵ֗ל וְאַחַ֤ת גִּבְעָ֙תָה֙ בַּשָּׂדֶ֔ה כִּשְׁלֹשִׁ֥ים אִ֖ישׁ בְּיִשְׂרָאֵֽל׃ ",
        "versenonikud": "ויצאו בני בנימן לקראת העם הנתקו מן העיר ויחלו להכות מהעם חללים כפעם  בפעם במסלות אשר אחת עלה בית אל ואחת גבעתה בשדה כשלשים איש בישראל "
    },
    {
        "bookchapter": "שופטים",
        "chapter": "כ",
        "versechapter": "לב",
        "bookseder": "שופטים",
        "seder": "יד",
        "verseseder": "ו",
        "versenikud": "וַיֹּֽאמְרוּ֙ בְּנֵ֣י בִנְיָמִ֔ן נִגָּפִ֥ים הֵ֛ם לְפָנֵ֖ינוּ כְּבָרִאשֹׁנָ֑ה וּבְנֵ֧י יִשְׂרָאֵ֣ל אָמְר֗וּ נָנ֙וּסָה֙ וּֽנְתַקְּנֻ֔הוּ מִן־ הָעִ֖יר אֶל־ הַֽמְסִלּֽוֹת׃ ",
        "versenonikud": "ויאמרו בני בנימן נגפים הם לפנינו כבראשנה ובני ישראל אמרו ננוסה ונתקנהו מן העיר אל המסלות "
    },
    {
        "bookchapter": "שופטים",
        "chapter": "כ",
        "versechapter": "לג",
        "bookseder": "שופטים",
        "seder": "יד",
        "verseseder": "ז",
        "versenikud": "וְכֹ֣ל ׀ אִ֣ישׁ יִשְׂרָאֵ֗ל קָ֚מוּ מִמְּקוֹמ֔וֹ וַיַּעַרְכ֖וּ בְּבַ֣עַל תָּמָ֑ר וְאֹרֵ֧ב יִשְׂרָאֵ֛ל מֵגִ֥יחַ מִמְּקֹמ֖וֹ מִמַּֽעֲרֵה־ גָֽבַע׃ ",
        "versenonikud": "וכל  איש ישראל קמו ממקומו ויערכו בבעל תמר וארב ישראל מגיח ממקמו ממערה גבע "
    },
    {
        "bookchapter": "שופטים",
        "chapter": "כ",
        "versechapter": "לד",
        "bookseder": "שופטים",
        "seder": "יד",
        "verseseder": "ח",
        "versenikud": "וַיָּבֹאוּ֩ מִנֶּ֨גֶד לַגִּבְעָ֜ה עֲשֶׂרֶת֩ אֲלָפִ֨ים אִ֤ישׁ בָּחוּר֙ מִכָּל־ יִשְׂרָאֵ֔ל וְהַמִּלְחָמָ֖ה כָּבֵ֑דָה וְהֵם֙ לֹ֣א יָדְע֔וּ כִּֽי־ נֹגַ֥עַת עֲלֵיהֶ֖ם הָרָעָֽה׃ ",
        "versenonikud": "ויבאו מנגד לגבעה עשרת אלפים איש בחור מכל ישראל והמלחמה כבדה והם לא ידעו כי נגעת עליהם הרעה "
    },
    {
        "bookchapter": "שופטים",
        "chapter": "כ",
        "versechapter": "לה",
        "bookseder": "שופטים",
        "seder": "יד",
        "verseseder": "ט",
        "versenikud": "וַיִּגֹּ֨ף יְהוָ֥ה ׀ אֶֽת־ בִּנְיָמִן֮ לִפְנֵ֣י יִשְׂרָאֵל֒ וַיַּשְׁחִיתוּ֩ בְנֵ֨י יִשְׂרָאֵ֤ל בְּבִנְיָמִן֙ בַּיּ֣וֹם הַה֔וּא עֶשְׂרִ֨ים וַחֲמִשָּׁ֥ה אֶ֛לֶף וּמֵאָ֖ה אִ֑ישׁ כָּל־ אֵ֖לֶּה שֹׁ֥לֵף חָֽרֶב׃ ",
        "versenonikud": "ויגף יהוה  את בנימן לפני ישראל וישחיתו בני ישראל בבנימן ביום ההוא עשרים וחמשה אלף ומאה איש כל אלה שלף חרב "
    },
    {
        "bookchapter": "שופטים",
        "chapter": "כ",
        "versechapter": "לו",
        "bookseder": "שופטים",
        "seder": "יד",
        "verseseder": "י",
        "versenikud": "וַיִּרְא֥וּ בְנֵֽי־ בִנְיָמִ֖ן כִּ֣י נִגָּ֑פוּ וַיִּתְּנ֨וּ אִֽישׁ־ יִשְׂרָאֵ֤ל מָקוֹם֙ לְבִנְיָמִ֔ן כִּ֤י בָֽטְחוּ֙ אֶל־ הָ֣אֹרֵ֔ב אֲשֶׁר שָׂ֖מוּ אֶל־ הַגִּבְעָֽה׃ ",
        "versenonikud": "ויראו בני בנימן כי נגפו ויתנו איש ישראל מקום לבנימן כי בטחו אל הארב אשר שמו אל הגבעה "
    },
    {
        "bookchapter": "שופטים",
        "chapter": "כ",
        "versechapter": "לז",
        "bookseder": "שופטים",
        "seder": "יד",
        "verseseder": "יא",
        "versenikud": "וְהָאֹרֵ֣ב הֵחִ֔ישׁוּ וַֽיִּפְשְׁט֖וּ אֶל־ הַגִּבְעָ֑ה וַיִּמְשֹׁךְ֙ הָאֹרֵ֔ב וַיַּ֥ךְ אֶת־ כָּל־ הָעִ֖יר לְפִי־ חָֽרֶב׃ ",
        "versenonikud": "והארב החישו ויפשטו אל הגבעה וימשך הארב ויך את כל העיר לפי חרב "
    },
    {
        "bookchapter": "שופטים",
        "chapter": "כ",
        "versechapter": "לח",
        "bookseder": "שופטים",
        "seder": "יד",
        "verseseder": "יב",
        "versenikud": "וְהַמּוֹעֵ֗ד הָיָ֛ה לְאִ֥ישׁ יִשְׂרָאֵ֖ל עִם־ הָאֹרֵ֑ב הֶ֕רֶב לְהַעֲלוֹתָ֛ם מַשְׂאַ֥ת הֶעָשָׁ֖ן מִן־ הָעִֽיר׃ ",
        "versenonikud": "והמועד היה לאיש ישראל עם הארב הרב להעלותם משאת העשן מן העיר "
    },
    {
        "bookchapter": "שופטים",
        "chapter": "כ",
        "versechapter": "לט",
        "bookseder": "שופטים",
        "seder": "יד",
        "verseseder": "יג",
        "versenikud": "וַיַּהֲפֹ֥ךְ אִֽישׁ־ יִשְׂרָאֵ֖ל בַּמִּלְחָמָ֑ה וּבִנְיָמִ֡ן הֵחֵל֩ לְהַכּ֨וֹת חֲלָלִ֤ים בְּאִֽישׁ־ יִשְׂרָאֵל֙ כִּשְׁלֹשִׁ֣ים אִ֔ישׁ כִּ֣י אָמְר֔וּ אַךְ֩ נִגּ֨וֹף נִגָּ֥ף הוּא֙ לְפָנֵ֔ינוּ כַּמִּלְחָמָ֖ה הָרִאשֹׁנָֽה׃ ",
        "versenonikud": "ויהפך איש ישראל במלחמה ובנימן החל להכות חללים באיש ישראל כשלשים איש כי אמרו אך נגוף נגף הוא לפנינו כמלחמה הראשנה "
    },
    {
        "bookchapter": "שופטים",
        "chapter": "כ",
        "versechapter": "מ",
        "bookseder": "שופטים",
        "seder": "יד",
        "verseseder": "יד",
        "versenikud": "וְהַמַּשְׂאֵ֗ת הֵחֵ֛לָּה לַעֲל֥וֹת מִן־ הָעִ֖יר עַמּ֣וּד עָשָׁ֑ן וַיִּ֤פֶן בִּנְיָמִן֙ אַחֲרָ֔יו וְהִנֵּ֛ה עָלָ֥ה כְלִיל־ הָעִ֖יר הַשָּׁמָֽיְמָה׃ ",
        "versenonikud": "והמשאת החלה לעלות מן העיר עמוד עשן ויפן בנימן אחריו והנה עלה כליל העיר השמימה "
    },
    {
        "bookchapter": "שופטים",
        "chapter": "כ",
        "versechapter": "מא",
        "bookseder": "שופטים",
        "seder": "יד",
        "verseseder": "טו",
        "versenikud": "וְאִ֤ישׁ יִשְׂרָאֵל֙ הָפַ֔ךְ וַיִּבָּהֵ֖ל אִ֣ישׁ בִּנְיָמִ֑ן כִּ֣י רָאָ֔ה כִּֽי־ נָגְעָ֥ה עָלָ֖יו הָרָעָֽה׃ ",
        "versenonikud": "ואיש ישראל הפך ויבהל איש בנימן כי ראה כי נגעה עליו הרעה "
    },
    {
        "bookchapter": "שופטים",
        "chapter": "כ",
        "versechapter": "מב",
        "bookseder": "שופטים",
        "seder": "יד",
        "verseseder": "טז",
        "versenikud": "וַיִּפְנ֞וּ לִפְנֵ֨י אִ֤ישׁ יִשְׂרָאֵל֙ אֶל־ דֶּ֣רֶךְ הַמִּדְבָּ֔ר וְהַמִּלְחָמָ֖ה הִדְבִּיקָ֑תְהוּ וַאֲשֶׁר֙ מֵהֶ֣עָרִ֔ים מַשְׁחִיתִ֥ים אוֹת֖וֹ בְּתוֹכֽוֹ׃ ",
        "versenonikud": "ויפנו לפני איש ישראל אל דרך המדבר והמלחמה הדביקתהו ואשר מהערים משחיתים אותו בתוכו "
    },
    {
        "bookchapter": "שופטים",
        "chapter": "כ",
        "versechapter": "מג",
        "bookseder": "שופטים",
        "seder": "יד",
        "verseseder": "יז",
        "versenikud": "כִּתְּר֤וּ אֶת־ בִּנְיָמִן֙ הִרְדִיפֻ֔הוּ מְנוּחָ֖ה הִדְרִיכֻ֑הוּ עַ֛ד נֹ֥כַח הַגִּבְעָ֖ה מִמִּזְרַח־ שָֽׁמֶשׁ׃ ",
        "versenonikud": "כתרו את בנימן הרדיפהו מנוחה הדריכהו עד נכח הגבעה ממזרח שמש "
    },
    {
        "bookchapter": "שופטים",
        "chapter": "כ",
        "versechapter": "מד",
        "bookseder": "שופטים",
        "seder": "יד",
        "verseseder": "יח",
        "versenikud": "וַֽיִּפְּלוּ֙ מִבִּנְיָמִ֔ן שְׁמֹנָֽה־ עָשָׂ֥ר אֶ֖לֶף אִ֑ישׁ אֶת־ כָּל־ אֵ֖לֶּה אַנְשֵׁי־ חָֽיִל׃ ",
        "versenonikud": "ויפלו מבנימן שמנה עשר אלף איש את כל אלה אנשי חיל "
    },
    {
        "bookchapter": "שופטים",
        "chapter": "כ",
        "versechapter": "מה",
        "bookseder": "שופטים",
        "seder": "יד",
        "verseseder": "יט",
        "versenikud": "וַיִּפְנ֞וּ וַיָּנֻ֤סוּ הַמִּדְבָּ֙רָה֙ אֶל־ סֶ֣לַע הָֽרִמּ֔וֹן וַיְעֹֽלְלֻ֙הוּ֙ בַּֽמְסִלּ֔וֹת חֲמֵ֥שֶׁת אֲלָפִ֖ים אִ֑ישׁ וַיַּדְבִּ֤יקוּ אַחֲרָיו֙ עַד־ גִּדְעֹ֔ם וַיַּכּ֥וּ מִמֶּ֖נּוּ אַלְפַּ֥יִם אִֽישׁ׃ ",
        "versenonikud": "ויפנו וינסו המדברה אל סלע הרמון ויעללהו במסלות חמשת אלפים איש וידביקו אחריו עד גדעם ויכו ממנו אלפים איש "
    },
    {
        "bookchapter": "שופטים",
        "chapter": "כ",
        "versechapter": "מו",
        "bookseder": "שופטים",
        "seder": "יד",
        "verseseder": "כ",
        "versenikud": "וַיְהִי֩ כָל־ הַנֹּ֨פְלִ֜ים מִבִּנְיָמִ֗ן עֶשְׂרִים֩ וַחֲמִשָּׁ֨ה אֶ֥לֶף אִ֛ישׁ שֹׁ֥לֵֽף חֶ֖רֶב בַּיּ֣וֹם הַה֑וּא אֶֽת־ כָּל־ אֵ֖לֶּה אַנְשֵׁי־ חָֽיִל׃ ",
        "versenonikud": "ויהי כל הנפלים מבנימן עשרים וחמשה אלף איש שלף חרב ביום ההוא את כל אלה אנשי חיל "
    },
    {
        "bookchapter": "שופטים",
        "chapter": "כ",
        "versechapter": "מז",
        "bookseder": "שופטים",
        "seder": "יד",
        "verseseder": "כא",
        "versenikud": "וַיִּפְנ֞וּ וַיָּנֻ֤סוּ הַמִּדְבָּ֙רָה֙ אֶל־ סֶ֣לַע הָֽרִמּ֔וֹן שֵׁ֥שׁ מֵא֖וֹת אִ֑ישׁ וַיֵּֽשְׁבוּ֙ בְּסֶ֣לַע רִמּ֔וֹן אַרְבָּעָ֖ה חֳדָשִֽׁים׃ ",
        "versenonikud": "ויפנו וינסו המדברה אל סלע הרמון שש מאות איש וישבו בסלע רמון ארבעה חדשים "
    },
    {
        "bookchapter": "שופטים",
        "chapter": "כ",
        "versechapter": "מח",
        "bookseder": "שופטים",
        "seder": "יד",
        "verseseder": "כב",
        "versenikud": "וְאִ֨ישׁ יִשְׂרָאֵ֜ל שָׁ֣בוּ אֶל־ בְּנֵ֤י בִנְיָמִן֙ וַיַּכּ֣וּם לְפִי־ חֶ֔רֶב מֵעִ֤יר מְתֹם֙ עַד־ בְּהֵמָ֔ה עַ֖ד כָּל־ הַנִּמְצָ֑א גַּ֛ם כָּל־ הֶעָרִ֥ים הַנִּמְצָא֖וֹת שִׁלְּח֥וּ בָאֵֽשׁ׃ ",
        "versenonikud": "ואיש ישראל שבו אל בני בנימן ויכום לפי חרב מעיר מתם עד בהמה עד כל הנמצא גם כל הערים הנמצאות שלחו באש "
    }
]