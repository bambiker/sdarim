[
    {
        "bookchapter": "ישעיהו",
        "chapter": "לה",
        "versechapter": "י",
        "bookseder": "ישעיהו",
        "seder": "יד",
        "verseseder": "א",
        "versenikud": "וּפְדוּיֵ֨י יְהוָ֜ה יְשֻׁב֗וּן וּבָ֤אוּ צִיּוֹן֙ בְּרִנָּ֔ה וְשִׂמְחַ֥ת עוֹלָ֖ם עַל־ רֹאשָׁ֑ם שָׂשׂ֤וֹן וְשִׂמְחָה֙ יַשִּׂ֔יגוּ וְנָ֖סוּ יָג֥וֹן וַאֲנָחָֽה׃ ",
        "versenonikud": "ופדויי יהוה ישבון ובאו ציון ברנה ושמחת עולם על ראשם ששון ושמחה ישיגו ונסו יגון ואנחה "
    },
    {
        "bookchapter": "ישעיהו",
        "chapter": "לו",
        "versechapter": "א",
        "bookseder": "ישעיהו",
        "seder": "יד",
        "verseseder": "ב",
        "versenikud": "וַיְהִ֡י בְּאַרְבַּע֩ עֶשְׂרֵ֨ה שָׁנָ֜ה לַמֶּ֣לֶךְ חִזְקִיָּ֗הוּ עָלָ֞ה סַנְחֵרִ֤יב מֶֽלֶךְ־ אַשּׁוּר֙ עַ֣ל כָּל־ עָרֵ֧י יְהוּדָ֛ה הַבְּצֻר֖וֹת וַֽיִּתְפְּשֵֽׂם׃ ",
        "versenonikud": "ויהי בארבע עשרה שנה למלך חזקיהו עלה סנחריב מלך אשור על כל ערי יהודה הבצרות ויתפשם "
    },
    {
        "bookchapter": "ישעיהו",
        "chapter": "לו",
        "versechapter": "ב",
        "bookseder": "ישעיהו",
        "seder": "יד",
        "verseseder": "ג",
        "versenikud": "וַיִּשְׁלַ֣ח מֶֽלֶךְ־ אַשּׁ֣וּר ׀ אֶת־ רַב־ שָׁקֵ֨ה מִלָּכִ֧ישׁ יְרוּשָׁלְַ֛מָה אֶל־ הַמֶּ֥לֶךְ חִזְקִיָּ֖הוּ בְּחֵ֣יל כָּבֵ֑ד וַֽיַּעֲמֹ֗ד בִּתְעָלַת֙ הַבְּרֵכָ֣ה הָעֶלְיוֹנָ֔ה בִּמְסִלַּ֖ת שְׂדֵ֥ה כוֹבֵֽס׃ ",
        "versenonikud": "וישלח מלך אשור  את רב שקה מלכיש ירושלמה אל המלך חזקיהו בחיל כבד ויעמד בתעלת הברכה העליונה במסלת שדה כובס "
    },
    {
        "bookchapter": "ישעיהו",
        "chapter": "לו",
        "versechapter": "ג",
        "bookseder": "ישעיהו",
        "seder": "יד",
        "verseseder": "ד",
        "versenikud": "וַיֵּצֵ֥א אֵלָ֛יו אֶלְיָקִ֥ים בֶּן־ חִלְקִיָּ֖הוּ אֲשֶׁ֣ר עַל־ הַבָּ֑יִת וְשֶׁבְנָא֙ הַסֹּפֵ֔ר וְיוֹאָ֥ח בֶּן־ אָסָ֖ף הַמַּזְכִּֽיר׃ ",
        "versenonikud": "ויצא אליו אליקים בן חלקיהו אשר על הבית ושבנא הספר ויואח בן אסף המזכיר "
    },
    {
        "bookchapter": "ישעיהו",
        "chapter": "לו",
        "versechapter": "ד",
        "bookseder": "ישעיהו",
        "seder": "יד",
        "verseseder": "ה",
        "versenikud": "וַיֹּ֤אמֶר אֲלֵיהֶם֙ רַב־ שָׁקֵ֔ה אִמְרוּ־ נָ֖א אֶל־ חִזְקִיָּ֑הוּ כֹּֽה־ אָמַ֞ר הַמֶּ֤לֶךְ הַגָּדוֹל֙ מֶ֣לֶךְ אַשּׁ֔וּר מָ֧ה הַבִּטָּח֛וֹן הַזֶּ֖ה אֲשֶׁ֥ר בָּטָֽחְתָּ׃ ",
        "versenonikud": "ויאמר אליהם רב שקה אמרו נא אל חזקיהו כה אמר המלך הגדול מלך אשור מה הבטחון הזה אשר בטחת "
    },
    {
        "bookchapter": "ישעיהו",
        "chapter": "לו",
        "versechapter": "ה",
        "bookseder": "ישעיהו",
        "seder": "יד",
        "verseseder": "ו",
        "versenikud": "אָמַ֙רְתִּי֙ אַךְ־ דְּבַר־ שְׂפָתַ֔יִם עֵצָ֥ה וּגְבוּרָ֖ה לַמִּלְחָמָ֑ה עַתָּה֙ עַל־ מִ֣י בָטַ֔חְתָּ כִּ֥י מָרַ֖דְתָּ בִּֽי׃ ",
        "versenonikud": "אמרתי אך דבר שפתים עצה וגבורה למלחמה עתה על מי בטחת כי מרדת בי "
    },
    {
        "bookchapter": "ישעיהו",
        "chapter": "לו",
        "versechapter": "ו",
        "bookseder": "ישעיהו",
        "seder": "יד",
        "verseseder": "ז",
        "versenikud": "הִנֵּ֣ה בָטַ֡חְתָּ עַל־ מִשְׁעֶנֶת֩ הַקָּנֶ֨ה הָרָצ֤וּץ הַזֶּה֙ עַל־ מִצְרַ֔יִם אֲשֶׁ֨ר יִסָּמֵ֥ךְ אִישׁ֙ עָלָ֔יו וּבָ֥א בְכַפּ֖וֹ וּנְקָבָ֑הּ כֵּ֚ן פַּרְעֹ֣ה מֶֽלֶךְ־ מִצְרַ֔יִם לְכָֽל־ הַבֹּטְחִ֖ים עָלָֽיו׃ ",
        "versenonikud": "הנה בטחת על משענת הקנה הרצוץ הזה על מצרים אשר יסמך איש עליו ובא בכפו ונקבה כן פרעה מלך מצרים לכל הבטחים עליו "
    },
    {
        "bookchapter": "ישעיהו",
        "chapter": "לו",
        "versechapter": "ז",
        "bookseder": "ישעיהו",
        "seder": "יד",
        "verseseder": "ח",
        "versenikud": "וְכִי־ תֹאמַ֣ר אֵלַ֔י אֶל־ יְהוָ֥ה אֱלֹהֵ֖ינוּ בָּטָ֑חְנוּ הֲלוֹא־ ה֗וּא אֲשֶׁ֨ר הֵסִ֤יר חִזְקִיָּ֙הוּ֙ אֶת־ בָּמֹתָ֣יו וְאֶת־ מִזְבְּחֹתָ֔יו וַיֹּ֤אמֶר לִֽיהוּדָה֙ וְלִיר֣וּשָׁלִַ֔ם לִפְנֵ֛י הַמִּזְבֵּ֥חַ הַזֶּ֖ה תִּֽשְׁתַּחֲוֽוּ׃ ",
        "versenonikud": "וכי תאמר אלי אל יהוה אלהינו בטחנו הלוא הוא אשר הסיר חזקיהו את במתיו ואת מזבחתיו ויאמר ליהודה ולירושלם לפני המזבח הזה תשתחוו "
    },
    {
        "bookchapter": "ישעיהו",
        "chapter": "לו",
        "versechapter": "ח",
        "bookseder": "ישעיהו",
        "seder": "יד",
        "verseseder": "ט",
        "versenikud": "וְעַתָּה֙ הִתְעָ֣רֶב נָ֔א אֶת־ אֲדֹנִ֖י הַמֶּ֣לֶךְ אַשּׁ֑וּר וְאֶתְּנָ֤ה לְךָ֙ אַלְפַּ֣יִם סוּסִ֔ים אִם־ תּוּכַ֕ל לָ֥תֶת לְךָ֖ רֹכְבִ֥ים עֲלֵיהֶֽם׃ ",
        "versenonikud": "ועתה התערב נא את אדני המלך אשור ואתנה לך אלפים סוסים אם תוכל לתת לך רכבים עליהם "
    },
    {
        "bookchapter": "ישעיהו",
        "chapter": "לו",
        "versechapter": "ט",
        "bookseder": "ישעיהו",
        "seder": "יד",
        "verseseder": "י",
        "versenikud": "וְאֵ֣יךְ תָּשִׁ֗יב אֵ֠ת פְּנֵ֨י פַחַ֥ת אַחַ֛ד עַבְדֵ֥י אֲדֹנִ֖י הַקְטַנִּ֑ים וַתִּבְטַ֤ח לְךָ֙ עַל־ מִצְרַ֔יִם לְרֶ֖כֶב וּלְפָרָשִֽׁים׃ ",
        "versenonikud": "ואיך תשיב את פני פחת אחד עבדי אדני הקטנים ותבטח לך על מצרים לרכב ולפרשים "
    },
    {
        "bookchapter": "ישעיהו",
        "chapter": "לו",
        "versechapter": "י",
        "bookseder": "ישעיהו",
        "seder": "יד",
        "verseseder": "יא",
        "versenikud": "וְעַתָּה֙ הֲמִבַּלְעֲדֵ֣י יְהוָ֔ה עָלִ֛יתִי עַל־ הָאָ֥רֶץ הַזֹּ֖את לְהַשְׁחִיתָ֑הּ יְהוָה֙ אָמַ֣ר אֵלַ֔י עֲלֵ֛ה אֶל־ הָאָ֥רֶץ הַזֹּ֖את וְהַשְׁחִיתָֽהּ׃ ",
        "versenonikud": "ועתה המבלעדי יהוה עליתי על הארץ הזאת להשחיתה יהוה אמר אלי עלה אל הארץ הזאת והשחיתה "
    },
    {
        "bookchapter": "ישעיהו",
        "chapter": "לו",
        "versechapter": "יא",
        "bookseder": "ישעיהו",
        "seder": "יד",
        "verseseder": "יב",
        "versenikud": "וַיֹּ֣אמֶר אֶלְיָקִים֩ וְשֶׁבְנָ֨א וְיוֹאָ֜ח אֶל־ רַב־ שָׁקֵ֗ה דַּבֶּר־ נָ֤א אֶל־ עֲבָדֶ֙יךָ֙ אֲרָמִ֔ית כִּ֥י שֹׁמְעִ֖ים אֲנָ֑חְנוּ וְאַל־ תְּדַבֵּ֤ר אֵלֵ֙ינוּ֙ יְהוּדִ֔ית בְּאָזְנֵ֣י הָעָ֔ם אֲשֶׁ֖ר עַל־ הַחוֹמָֽה׃ ",
        "versenonikud": "ויאמר אליקים ושבנא ויואח אל רב שקה דבר נא אל עבדיך ארמית כי שמעים אנחנו ואל תדבר אלינו יהודית באזני העם אשר על החומה "
    },
    {
        "bookchapter": "ישעיהו",
        "chapter": "לו",
        "versechapter": "יב",
        "bookseder": "ישעיהו",
        "seder": "יד",
        "verseseder": "יג",
        "versenikud": "וַיֹּ֣אמֶר רַב־ שָׁקֵ֗ה הַאֶ֨ל אֲדֹנֶ֤יךָ וְאֵלֶ֙יךָ֙ שְׁלָחַ֣נִי אֲדֹנִ֔י לְדַבֵּ֖ר אֶת־ הַדְּבָרִ֣ים הָאֵ֑לֶּה הֲלֹ֣א עַל־ הָאֲנָשִׁ֗ים הַיֹּֽשְׁבִים֙ עַל־ הַ֣חוֹמָ֔ה לֶאֱכֹ֣ל אֶת־ חראיהם צוֹאָתָ֗ם וְלִשְׁתּ֛וֹת אֶת־ שיניהם מֵימֵ֥י רַגְלֵיהֶ֖ם עִמָּכֶֽם׃ ",
        "versenonikud": "ויאמר רב שקה האל אדניך ואליך שלחני אדני לדבר את הדברים האלה הלא על האנשים הישבים על החומה לאכל את חראיהם צואתם ולשתות את שיניהם מימי רגליהם עמכם "
    },
    {
        "bookchapter": "ישעיהו",
        "chapter": "לו",
        "versechapter": "יג",
        "bookseder": "ישעיהו",
        "seder": "יד",
        "verseseder": "יד",
        "versenikud": "וַֽיַּעֲמֹד֙ רַב־ שָׁקֵ֔ה וַיִּקְרָ֥א בְקוֹל־ גָּד֖וֹל יְהוּדִ֑ית וַיֹּ֕אמֶר שִׁמְע֗וּ אֶת־ דִּבְרֵ֛י הַמֶּ֥לֶךְ הַגָּד֖וֹל מֶ֥לֶךְ אַשּֽׁוּר׃ ",
        "versenonikud": "ויעמד רב שקה ויקרא בקול גדול יהודית ויאמר שמעו את דברי המלך הגדול מלך אשור "
    },
    {
        "bookchapter": "ישעיהו",
        "chapter": "לו",
        "versechapter": "יד",
        "bookseder": "ישעיהו",
        "seder": "יד",
        "verseseder": "טו",
        "versenikud": "כֹּ֚ה אָמַ֣ר הַמֶּ֔לֶךְ אַל־ יַשִּׁ֥א לָכֶ֖ם חִזְקִיָּ֑הוּ כִּ֥י לֹֽא־ יוּכַ֖ל לְהַצִּ֥יל אֶתְכֶֽם׃ ",
        "versenonikud": "כה אמר המלך אל ישא לכם חזקיהו כי לא יוכל להציל אתכם "
    },
    {
        "bookchapter": "ישעיהו",
        "chapter": "לו",
        "versechapter": "טו",
        "bookseder": "ישעיהו",
        "seder": "יד",
        "verseseder": "טז",
        "versenikud": "וְאַל־ יַבְטַ֨ח אֶתְכֶ֤ם חִזְקִיָּ֙הוּ֙ אֶל־ יְהוָ֣ה לֵאמֹ֔ר הַצֵּ֥ל יַצִּילֵ֖נוּ יְהוָ֑ה לֹ֤א תִנָּתֵן֙ הָעִ֣יר הַזֹּ֔את בְּיַ֖ד מֶ֥לֶךְ אַשּֽׁוּר׃ ",
        "versenonikud": "ואל יבטח אתכם חזקיהו אל יהוה לאמר הצל יצילנו יהוה לא תנתן העיר הזאת ביד מלך אשור "
    },
    {
        "bookchapter": "ישעיהו",
        "chapter": "לו",
        "versechapter": "טז",
        "bookseder": "ישעיהו",
        "seder": "יד",
        "verseseder": "יז",
        "versenikud": "אַֽל־ תִּשְׁמְע֖וּ אֶל־ חִזְקִיָּ֑הוּ כִּי֩ כֹ֨ה אָמַ֜ר הַמֶּ֣לֶךְ אַשּׁ֗וּר עֲשֽׂוּ־ אִתִּ֤י בְרָכָה֙ וּצְא֣וּ אֵלַ֔י וְאִכְל֤וּ אִישׁ־ גַּפְנוֹ֙ וְאִ֣ישׁ תְּאֵנָת֔וֹ וּשְׁת֖וּ אִ֥ישׁ מֵי־ בוֹרֽוֹ׃ ",
        "versenonikud": "אל תשמעו אל חזקיהו כי כה אמר המלך אשור עשו אתי ברכה וצאו אלי ואכלו איש גפנו ואיש תאנתו ושתו איש מי בורו "
    },
    {
        "bookchapter": "ישעיהו",
        "chapter": "לו",
        "versechapter": "יז",
        "bookseder": "ישעיהו",
        "seder": "יד",
        "verseseder": "יח",
        "versenikud": "עַד־ בֹּאִ֕י וְלָקַחְתִּ֥י אֶתְכֶ֖ם אֶל־ אֶ֣רֶץ כְּאַרְצְכֶ֑ם אֶ֤רֶץ דָּגָן֙ וְתִיר֔וֹשׁ אֶ֥רֶץ לֶ֖חֶם וּכְרָמִֽים׃ ",
        "versenonikud": "עד באי ולקחתי אתכם אל ארץ כארצכם ארץ דגן ותירוש ארץ לחם וכרמים "
    },
    {
        "bookchapter": "ישעיהו",
        "chapter": "לו",
        "versechapter": "יח",
        "bookseder": "ישעיהו",
        "seder": "יד",
        "verseseder": "יט",
        "versenikud": "פֶּן־ יַסִּ֨ית אֶתְכֶ֤ם חִזְקִיָּ֙הוּ֙ לֵאמֹ֔ר יְהוָ֖ה יַצִּילֵ֑נוּ הַהִצִּ֜ילוּ אֱלֹהֵ֤י הַגּוֹיִם֙ אִ֣ישׁ אֶת־ אַרְצ֔וֹ מִיַּ֖ד מֶ֥לֶךְ אַשּֽׁוּר׃ ",
        "versenonikud": "פן יסית אתכם חזקיהו לאמר יהוה יצילנו ההצילו אלהי הגוים איש את ארצו מיד מלך אשור "
    },
    {
        "bookchapter": "ישעיהו",
        "chapter": "לו",
        "versechapter": "יט",
        "bookseder": "ישעיהו",
        "seder": "יד",
        "verseseder": "כ",
        "versenikud": "אַיֵּ֞ה אֱלֹהֵ֤י חֲמָת֙ וְאַרְפָּ֔ד אַיֵּ֖ה אֱלֹהֵ֣י סְפַרְוָ֑יִם וְכִֽי־ הִצִּ֥ילוּ אֶת־ שֹׁמְר֖וֹן מִיָּדִֽי׃ ",
        "versenonikud": "איה אלהי חמת וארפד איה אלהי ספרוים וכי הצילו את שמרון מידי "
    },
    {
        "bookchapter": "ישעיהו",
        "chapter": "לו",
        "versechapter": "כ",
        "bookseder": "ישעיהו",
        "seder": "יד",
        "verseseder": "כא",
        "versenikud": "מִ֗י בְּכָל־ אֱלֹהֵ֤י הָֽאֲרָצוֹת֙ הָאֵ֔לֶּה אֲשֶׁר־ הִצִּ֥ילוּ אֶת־ אַרְצָ֖ם מִיָּדִ֑י כִּֽי־ יַצִּ֧יל יְהוָ֛ה אֶת־ יְרוּשָׁלִַ֖ם מִיָּדִֽי׃ ",
        "versenonikud": "מי בכל אלהי הארצות האלה אשר הצילו את ארצם מידי כי יציל יהוה את ירושלם מידי "
    },
    {
        "bookchapter": "ישעיהו",
        "chapter": "לו",
        "versechapter": "כא",
        "bookseder": "ישעיהו",
        "seder": "יד",
        "verseseder": "כב",
        "versenikud": "וַֽיַּחֲרִ֔ישׁוּ וְלֹֽא־ עָנ֥וּ אֹת֖וֹ דָּבָ֑ר כִּֽי־ מִצְוַ֨ת הַמֶּ֥לֶךְ הִ֛יא לֵאמֹ֖ר לֹ֥א תַעֲנֻֽהוּ׃ ",
        "versenonikud": "ויחרישו ולא ענו אתו דבר כי מצות המלך היא לאמר לא תענהו "
    },
    {
        "bookchapter": "ישעיהו",
        "chapter": "לו",
        "versechapter": "כב",
        "bookseder": "ישעיהו",
        "seder": "יד",
        "verseseder": "כג",
        "versenikud": "וַיָּבֹ֣א אֶלְיָקִ֣ים בֶּן־ חִלְקִיָּ֣הוּ אֲשֶׁר־ עַל־ הַ֠בַּיִת וְשֶׁבְנָ֨א הַסּוֹפֵ֜ר וְיוֹאָ֨ח בֶּן־ אָסָ֧ף הַמַּזְכִּ֛יר אֶל־ חִזְקִיָּ֖הוּ קְרוּעֵ֣י בְגָדִ֑ים וַיַּגִּ֣ידוּ ל֔וֹ אֵ֖ת דִּבְרֵ֥י רַב־ שָׁקֵֽה׃ ",
        "versenonikud": "ויבא אליקים בן חלקיהו אשר על הבית ושבנא הסופר ויואח בן אסף המזכיר אל חזקיהו קרועי בגדים ויגידו לו את דברי רב שקה "
    },
    {
        "bookchapter": "ישעיהו",
        "chapter": "לז",
        "versechapter": "א",
        "bookseder": "ישעיהו",
        "seder": "יד",
        "verseseder": "כד",
        "versenikud": "וַיְהִ֗י כִּשְׁמֹ֙עַ֙ הַמֶּ֣לֶךְ חִזְקִיָּ֔הוּ וַיִּקְרַ֖ע אֶת־ בְּגָדָ֑יו וַיִּתְכַּ֣ס בַּשָּׂ֔ק וַיָּבֹ֖א בֵּ֥ית יְהוָֽה׃ ",
        "versenonikud": "ויהי כשמע המלך חזקיהו ויקרע את בגדיו ויתכס בשק ויבא בית יהוה "
    },
    {
        "bookchapter": "ישעיהו",
        "chapter": "לז",
        "versechapter": "ב",
        "bookseder": "ישעיהו",
        "seder": "יד",
        "verseseder": "כה",
        "versenikud": "וַ֠יִּשְׁלַח אֶת־ אֶלְיָקִ֨ים אֲשֶׁר־ עַל־ הַבַּ֜יִת וְאֵ֣ת ׀ שֶׁבְנָ֣א הַסּוֹפֵ֗ר וְאֵת֙ זִקְנֵ֣י הַכֹּהֲנִ֔ים מִתְכַּסִּ֖ים בַּשַּׂקִּ֑ים אֶל־ יְשַֽׁעְיָ֥הוּ בֶן־ אָמ֖וֹץ הַנָּבִֽיא׃ ",
        "versenonikud": "וישלח את אליקים אשר על הבית ואת  שבנא הסופר ואת זקני הכהנים מתכסים בשקים אל ישעיהו בן אמוץ הנביא "
    },
    {
        "bookchapter": "ישעיהו",
        "chapter": "לז",
        "versechapter": "ג",
        "bookseder": "ישעיהו",
        "seder": "יד",
        "verseseder": "כו",
        "versenikud": "וַיֹּאמְר֣וּ אֵלָ֗יו כֹּ֚ה אָמַ֣ר חִזְקִיָּ֔הוּ יוֹם־ צָרָ֧ה וְתוֹכֵחָ֛ה וּנְאָצָ֖ה הַיּ֣וֹם הַזֶּ֑ה כִּ֣י בָ֤אוּ בָנִים֙ עַד־ מַשְׁבֵּ֔ר וְכֹ֥חַ אַ֖יִן לְלֵדָֽה׃ ",
        "versenonikud": "ויאמרו אליו כה אמר חזקיהו יום צרה ותוכחה ונאצה היום הזה כי באו בנים עד משבר וכח אין ללדה "
    },
    {
        "bookchapter": "ישעיהו",
        "chapter": "לז",
        "versechapter": "ד",
        "bookseder": "ישעיהו",
        "seder": "יד",
        "verseseder": "כז",
        "versenikud": "אוּלַ֡י יִשְׁמַע֩ יְהוָ֨ה אֱלֹהֶ֜יךָ אֵ֣ת ׀ דִּבְרֵ֣י רַב־ שָׁקֵ֗ה אֲשֶׁר֩ שְׁלָח֨וֹ מֶֽלֶךְ־ אַשּׁ֤וּר ׀ אֲדֹנָיו֙ לְחָרֵף֙ אֱלֹהִ֣ים חַ֔י וְהוֹכִ֙יחַ֙ בַּדְּבָרִ֔ים אֲשֶׁ֥ר שָׁמַ֖ע יְהוָ֣ה אֱלֹהֶ֑יךָ וְנָשָׂ֣אתָ תְפִלָּ֔ה בְּעַ֥ד הַשְּׁאֵרִ֖ית הַנִּמְצָאָֽה׃ ",
        "versenonikud": "אולי ישמע יהוה אלהיך את  דברי רב שקה אשר שלחו מלך אשור  אדניו לחרף אלהים חי והוכיח בדברים אשר שמע יהוה אלהיך ונשאת תפלה בעד השארית הנמצאה "
    },
    {
        "bookchapter": "ישעיהו",
        "chapter": "לז",
        "versechapter": "ה",
        "bookseder": "ישעיהו",
        "seder": "יד",
        "verseseder": "כח",
        "versenikud": "וַיָּבֹ֗אוּ עַבְדֵ֛י הַמֶּ֥לֶךְ חִזְקִיָּ֖הוּ אֶל־ יְשַׁעְיָֽהוּ׃ ",
        "versenonikud": "ויבאו עבדי המלך חזקיהו אל ישעיהו "
    },
    {
        "bookchapter": "ישעיהו",
        "chapter": "לז",
        "versechapter": "ו",
        "bookseder": "ישעיהו",
        "seder": "יד",
        "verseseder": "כט",
        "versenikud": "וַיֹּ֤אמֶר אֲלֵיהֶם֙ יְשַֽׁעְיָ֔הוּ כֹּ֥ה תֹאמְר֖וּן אֶל־ אֲדֹנֵיכֶ֑ם כֹּ֣ה ׀ אָמַ֣ר יְהוָ֗ה אַל־ תִּירָא֙ מִפְּנֵ֤י הַדְּבָרִים֙ אֲשֶׁ֣ר שָׁמַ֔עְתָּ אֲשֶׁ֧ר גִּדְּפ֛וּ נַעֲרֵ֥י מֶלֶךְ־ אַשּׁ֖וּר אוֹתִֽי׃ ",
        "versenonikud": "ויאמר אליהם ישעיהו כה תאמרון אל אדניכם כה  אמר יהוה אל תירא מפני הדברים אשר שמעת אשר גדפו נערי מלך אשור אותי "
    },
    {
        "bookchapter": "ישעיהו",
        "chapter": "לז",
        "versechapter": "ז",
        "bookseder": "ישעיהו",
        "seder": "יד",
        "verseseder": "ל",
        "versenikud": "הִנְנִ֨י נוֹתֵ֥ן בּוֹ֙ ר֔וּחַ וְשָׁמַ֥ע שְׁמוּעָ֖ה וְשָׁ֣ב אֶל־ אַרְצ֑וֹ וְהִפַּלְתִּ֥יו בַּחֶ֖רֶב בְּאַרְצֽוֹ׃ ",
        "versenonikud": "הנני נותן בו רוח ושמע שמועה ושב אל ארצו והפלתיו בחרב בארצו "
    },
    {
        "bookchapter": "ישעיהו",
        "chapter": "לז",
        "versechapter": "ח",
        "bookseder": "ישעיהו",
        "seder": "יד",
        "verseseder": "לא",
        "versenikud": "וַיָּ֙שָׁב֙ רַב־ שָׁקֵ֔ה וַיִּמְצָא֙ אֶת־ מֶ֣לֶךְ אַשּׁ֔וּר נִלְחָ֖ם עַל־ לִבְנָ֑ה כִּ֣י שָׁמַ֔ע כִּ֥י נָסַ֖ע מִלָּכִֽישׁ׃ ",
        "versenonikud": "וישב רב שקה וימצא את מלך אשור נלחם על לבנה כי שמע כי נסע מלכיש "
    },
    {
        "bookchapter": "ישעיהו",
        "chapter": "לז",
        "versechapter": "ט",
        "bookseder": "ישעיהו",
        "seder": "יד",
        "verseseder": "לב",
        "versenikud": "וַיִּשְׁמַ֗ע עַל־ תִּרְהָ֤קָה מֶֽלֶךְ־ כּוּשׁ֙ לֵאמֹ֔ר יָצָ֖א לְהִלָּחֵ֣ם אִתָּ֑ךְ וַיִּשְׁמַע֙ וַיִּשְׁלַ֣ח מַלְאָכִ֔ים אֶל־ חִזְקִיָּ֖הוּ לֵאמֹֽר׃ ",
        "versenonikud": "וישמע על תרהקה מלך כוש לאמר יצא להלחם אתך וישמע וישלח מלאכים אל חזקיהו לאמר "
    },
    {
        "bookchapter": "ישעיהו",
        "chapter": "לז",
        "versechapter": "י",
        "bookseder": "ישעיהו",
        "seder": "יד",
        "verseseder": "לג",
        "versenikud": "כֹּ֣ה תֹאמְר֗וּן אֶל־ חִזְקִיָּ֤הוּ מֶֽלֶךְ־ יְהוּדָה֙ לֵאמֹ֔ר אַל־ יַשִּֽׁאֲךָ֣ אֱלֹהֶ֔יךָ אֲשֶׁ֥ר אַתָּ֛ה בּוֹטֵ֥חַ בּ֖וֹ לֵאמֹ֑ר לֹ֤א תִנָּתֵן֙ יְר֣וּשָׁלִַ֔ם בְּיַ֖ד מֶ֥לֶךְ אַשּֽׁוּר׃ ",
        "versenonikud": "כה תאמרון אל חזקיהו מלך יהודה לאמר אל ישאך אלהיך אשר אתה בוטח בו לאמר לא תנתן ירושלם ביד מלך אשור "
    },
    {
        "bookchapter": "ישעיהו",
        "chapter": "לז",
        "versechapter": "יא",
        "bookseder": "ישעיהו",
        "seder": "יד",
        "verseseder": "לד",
        "versenikud": "הִנֵּ֣ה ׀ אַתָּ֣ה שָׁמַ֗עְתָּ אֲשֶׁ֨ר עָשׂ֜וּ מַלְכֵ֥י אַשּׁ֛וּר לְכָל־ הָאֲרָצ֖וֹת לְהַחֲרִימָ֑ם וְאַתָּ֖ה תִּנָּצֵֽל׃ ",
        "versenonikud": "הנה  אתה שמעת אשר עשו מלכי אשור לכל הארצות להחרימם ואתה תנצל "
    },
    {
        "bookchapter": "ישעיהו",
        "chapter": "לז",
        "versechapter": "יב",
        "bookseder": "ישעיהו",
        "seder": "יד",
        "verseseder": "לה",
        "versenikud": "הַהִצִּ֨ילוּ אוֹתָ֜ם אֱלֹהֵ֤י הַגּוֹיִם֙ אֲשֶׁ֣ר הִשְׁחִ֣יתוּ אֲבוֹתַ֔י אֶת־ גּוֹזָ֖ן וְאֶת־ חָרָ֑ן וְרֶ֥צֶף וּבְנֵי־ עֶ֖דֶן אֲשֶׁ֥ר בִּתְלַשָּֽׂר׃ ",
        "versenonikud": "ההצילו אותם אלהי הגוים אשר השחיתו אבותי את גוזן ואת חרן ורצף ובני עדן אשר בתלשר "
    },
    {
        "bookchapter": "ישעיהו",
        "chapter": "לז",
        "versechapter": "יג",
        "bookseder": "ישעיהו",
        "seder": "יד",
        "verseseder": "לו",
        "versenikud": "אַיֵּ֤ה מֶֽלֶךְ־ חֲמָת֙ וּמֶ֣לֶךְ אַרְפָּ֔ד וּמֶ֖לֶךְ לָעִ֣יר סְפַרְוָ֑יִם הֵנַ֖ע וְעִוָּֽה׃ ",
        "versenonikud": "איה מלך חמת ומלך ארפד ומלך לעיר ספרוים הנע ועוה "
    },
    {
        "bookchapter": "ישעיהו",
        "chapter": "לז",
        "versechapter": "יד",
        "bookseder": "ישעיהו",
        "seder": "יד",
        "verseseder": "לז",
        "versenikud": "וַיִּקַּ֨ח חִזְקִיָּ֧הוּ אֶת־ הַסְּפָרִ֛ים מִיַּ֥ד הַמַּלְאָכִ֖ים וַיִּקְרָאֵ֑הוּ וַיַּ֙עַל֙ בֵּ֣ית יְהוָ֔ה וַיִּפְרְשֵׂ֥הוּ חִזְקִיָּ֖הוּ לִפְנֵ֥י יְהוָֽה׃ ",
        "versenonikud": "ויקח חזקיהו את הספרים מיד המלאכים ויקראהו ויעל בית יהוה ויפרשהו חזקיהו לפני יהוה "
    },
    {
        "bookchapter": "ישעיהו",
        "chapter": "לז",
        "versechapter": "טו",
        "bookseder": "ישעיהו",
        "seder": "יד",
        "verseseder": "לח",
        "versenikud": "וַיִּתְפַּלֵּל֙ חִזְקִיָּ֔הוּ אֶל־ יְהוָ֖ה לֵאמֹֽר׃ ",
        "versenonikud": "ויתפלל חזקיהו אל יהוה לאמר "
    },
    {
        "bookchapter": "ישעיהו",
        "chapter": "לז",
        "versechapter": "טז",
        "bookseder": "ישעיהו",
        "seder": "יד",
        "verseseder": "לט",
        "versenikud": "יְהוָ֨ה צְבָא֜וֹת אֱלֹהֵ֤י יִשְׂרָאֵל֙ יֹשֵׁ֣ב הַכְּרֻבִ֔ים אַתָּה־ ה֤וּא הָֽאֱלֹהִים֙ לְבַדְּךָ֔ לְכֹ֖ל מַמְלְכ֣וֹת הָאָ֑רֶץ אַתָּ֣ה עָשִׂ֔יתָ אֶת־ הַשָּׁמַ֖יִם וְאֶת־ הָאָֽרֶץ׃ ",
        "versenonikud": "יהוה צבאות אלהי ישראל ישב הכרבים אתה הוא האלהים לבדך לכל ממלכות הארץ אתה עשית את השמים ואת הארץ "
    },
    {
        "bookchapter": "ישעיהו",
        "chapter": "לז",
        "versechapter": "יז",
        "bookseder": "ישעיהו",
        "seder": "יד",
        "verseseder": "מ",
        "versenikud": "הַטֵּ֨ה יְהוָ֤ה ׀ אָזְנְךָ֙ וּֽשְׁמָ֔ע פְּקַ֧ח יְהוָ֛ה עֵינֶ֖ךָ וּרְאֵ֑ה וּשְׁמַ֗ע אֵ֚ת כָּל־ דִּבְרֵ֣י סַנְחֵרִ֔יב אֲשֶׁ֣ר שָׁלַ֔ח לְחָרֵ֖ף אֱלֹהִ֥ים חָֽי׃ ",
        "versenonikud": "הטה יהוה  אזנך ושמע פקח יהוה עינך וראה ושמע את כל דברי סנחריב אשר שלח לחרף אלהים חי "
    },
    {
        "bookchapter": "ישעיהו",
        "chapter": "לז",
        "versechapter": "יח",
        "bookseder": "ישעיהו",
        "seder": "יד",
        "verseseder": "מא",
        "versenikud": "אָמְנָ֖ם יְהוָ֑ה הֶחֱרִ֜יבוּ מַלְכֵ֥י אַשּׁ֛וּר אֶת־ כָּל־ הָאֲרָצ֖וֹת וְאֶת־ אַרְצָֽם׃ ",
        "versenonikud": "אמנם יהוה החריבו מלכי אשור את כל הארצות ואת ארצם "
    },
    {
        "bookchapter": "ישעיהו",
        "chapter": "לז",
        "versechapter": "יט",
        "bookseder": "ישעיהו",
        "seder": "יד",
        "verseseder": "מב",
        "versenikud": "וְנָתֹ֥ן אֶת־ אֱלֹהֵיהֶ֖ם בָּאֵ֑שׁ כִּי֩ לֹ֨א אֱלֹהִ֜ים הֵ֗מָּה כִּ֣י אִם־ מַעֲשֵׂ֧ה יְדֵֽי־ אָדָ֛ם עֵ֥ץ וָאֶ֖בֶן וַֽיְאַבְּדֽוּם׃ ",
        "versenonikud": "ונתן את אלהיהם באש כי לא אלהים המה כי אם מעשה ידי אדם עץ ואבן ויאבדום "
    }
]