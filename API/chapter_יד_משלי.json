[
    {
        "bookchapter": "משלי",
        "chapter": "יד",
        "versechapter": "א",
        "bookseder": "משלי",
        "seder": "ג",
        "verseseder": "קכה",
        "versenikud": "חַכְמ֣וֹת נָ֭שִׁים בָּנְתָ֣ה בֵיתָ֑הּ וְ֝אִוֶּ֗לֶת בְּיָדֶ֥יהָ תֶהֶרְסֶֽנּוּ׃ ",
        "versenonikud": "חכמות נשים בנתה ביתה ואולת בידיה תהרסנו "
    },
    {
        "bookchapter": "משלי",
        "chapter": "יד",
        "versechapter": "ב",
        "bookseder": "משלי",
        "seder": "ג",
        "verseseder": "קכו",
        "versenikud": "הוֹלֵ֣ךְ בְּ֭יָשְׁרוֹ יְרֵ֣א יְהוָ֑ה וּנְל֖וֹז דְּרָכָ֣יו בּוֹזֵֽהוּ׃ ",
        "versenonikud": "הולך בישרו ירא יהוה ונלוז דרכיו בוזהו "
    },
    {
        "bookchapter": "משלי",
        "chapter": "יד",
        "versechapter": "ג",
        "bookseder": "משלי",
        "seder": "ג",
        "verseseder": "קכז",
        "versenikud": "בְּֽפִי־ אֱ֭וִיל חֹ֣טֶר גַּאֲוָ֑ה וְשִׂפְתֵ֥י חֲ֝כָמִ֗ים תִּשְׁמוּרֵֽם׃ ",
        "versenonikud": "בפי אויל חטר גאוה ושפתי חכמים תשמורם "
    },
    {
        "bookchapter": "משלי",
        "chapter": "יד",
        "versechapter": "ד",
        "bookseder": "משלי",
        "seder": "ד",
        "verseseder": "א",
        "versenikud": "בְּאֵ֣ין אֲ֭לָפִים אֵב֣וּס בָּ֑ר וְרָב־ תְּ֝בוּא֗וֹת בְּכֹ֣חַ שֽׁוֹר׃ ",
        "versenonikud": "באין אלפים אבוס בר ורב תבואות בכח שור "
    },
    {
        "bookchapter": "משלי",
        "chapter": "יד",
        "versechapter": "ה",
        "bookseder": "משלי",
        "seder": "ד",
        "verseseder": "ב",
        "versenikud": "עֵ֣ד אֱ֭מוּנִים לֹ֣א יְכַזֵּ֑ב וְיָפִ֥יחַ כְּ֝זָבִ֗ים עֵ֣ד שָֽׁקֶר׃ ",
        "versenonikud": "עד אמונים לא יכזב ויפיח כזבים עד שקר "
    },
    {
        "bookchapter": "משלי",
        "chapter": "יד",
        "versechapter": "ו",
        "bookseder": "משלי",
        "seder": "ד",
        "verseseder": "ג",
        "versenikud": "בִּקֶּשׁ־ לֵ֣ץ חָכְמָ֣ה וָאָ֑יִן וְדַ֖עַת לְנָב֣וֹן נָקָֽל׃ ",
        "versenonikud": "בקש לץ חכמה ואין ודעת לנבון נקל "
    },
    {
        "bookchapter": "משלי",
        "chapter": "יד",
        "versechapter": "ז",
        "bookseder": "משלי",
        "seder": "ד",
        "verseseder": "ד",
        "versenikud": "לֵ֣ךְ מִ֭נֶּגֶד לְאִ֣ישׁ כְּסִ֑יל וּבַל־ יָ֝דַ֗עְתָּ שִׂפְתֵי־ דָֽעַת׃ ",
        "versenonikud": "לך מנגד לאיש כסיל ובל ידעת שפתי דעת "
    },
    {
        "bookchapter": "משלי",
        "chapter": "יד",
        "versechapter": "ח",
        "bookseder": "משלי",
        "seder": "ד",
        "verseseder": "ה",
        "versenikud": "חָכְמַ֣ת עָ֭רוּם הָבִ֣ין דַּרְכּ֑וֹ וְאִוֶּ֖לֶת כְּסִילִ֣ים מִרְמָֽה׃ ",
        "versenonikud": "חכמת ערום הבין דרכו ואולת כסילים מרמה "
    },
    {
        "bookchapter": "משלי",
        "chapter": "יד",
        "versechapter": "ט",
        "bookseder": "משלי",
        "seder": "ד",
        "verseseder": "ו",
        "versenikud": "אֱ֭וִלִים יָלִ֣יץ אָשָׁ֑ם וּבֵ֖ין יְשָׁרִ֣ים רָצֽוֹן׃ ",
        "versenonikud": "אולים יליץ אשם ובין ישרים רצון "
    },
    {
        "bookchapter": "משלי",
        "chapter": "יד",
        "versechapter": "י",
        "bookseder": "משלי",
        "seder": "ד",
        "verseseder": "ז",
        "versenikud": "לֵ֗ב י֭וֹדֵעַ מָרַּ֣ת נַפְשׁ֑וֹ וּ֝בְשִׂמְחָת֗וֹ לֹא־ יִתְעָ֥רַב זָֽר׃ ",
        "versenonikud": "לב יודע מרת נפשו ובשמחתו לא יתערב זר "
    },
    {
        "bookchapter": "משלי",
        "chapter": "יד",
        "versechapter": "יא",
        "bookseder": "משלי",
        "seder": "ד",
        "verseseder": "ח",
        "versenikud": "בֵּ֣ית רְ֭שָׁעִים יִשָּׁמֵ֑ד וְאֹ֖הֶל יְשָׁרִ֣ים יַפְרִֽיחַ׃ ",
        "versenonikud": "בית רשעים ישמד ואהל ישרים יפריח "
    },
    {
        "bookchapter": "משלי",
        "chapter": "יד",
        "versechapter": "יב",
        "bookseder": "משלי",
        "seder": "ד",
        "verseseder": "ט",
        "versenikud": "יֵ֤שׁ דֶּ֣רֶךְ יָ֭שָׁר לִפְנֵי־ אִ֑ישׁ וְ֝אַחֲרִיתָ֗הּ דַּרְכֵי־ מָֽוֶת׃ ",
        "versenonikud": "יש דרך ישר לפני איש ואחריתה דרכי מות "
    },
    {
        "bookchapter": "משלי",
        "chapter": "יד",
        "versechapter": "יג",
        "bookseder": "משלי",
        "seder": "ד",
        "verseseder": "י",
        "versenikud": "גַּם־ בִּשְׂח֥וֹק יִכְאַב־ לֵ֑ב וְאַחֲרִיתָ֖הּ שִׂמְחָ֣ה תוּגָֽה׃ ",
        "versenonikud": "גם בשחוק יכאב לב ואחריתה שמחה תוגה "
    },
    {
        "bookchapter": "משלי",
        "chapter": "יד",
        "versechapter": "יד",
        "bookseder": "משלי",
        "seder": "ד",
        "verseseder": "יא",
        "versenikud": "מִדְּרָכָ֣יו יִ֭שְׂבַּע ס֣וּג לֵ֑ב וּ֝מֵעָלָ֗יו אִ֣ישׁ טֽוֹב׃ ",
        "versenonikud": "מדרכיו ישבע סוג לב ומעליו איש טוב "
    },
    {
        "bookchapter": "משלי",
        "chapter": "יד",
        "versechapter": "טו",
        "bookseder": "משלי",
        "seder": "ד",
        "verseseder": "יב",
        "versenikud": "פֶּ֭תִי יַאֲמִ֣ין לְכָל־ דָּבָ֑ר וְ֝עָר֗וּם יָבִ֥ין לַאֲשֻׁרֽוֹ׃ ",
        "versenonikud": "פתי יאמין לכל דבר וערום יבין לאשרו "
    },
    {
        "bookchapter": "משלי",
        "chapter": "יד",
        "versechapter": "טז",
        "bookseder": "משלי",
        "seder": "ד",
        "verseseder": "יג",
        "versenikud": "חָכָ֣ם יָ֭רֵא וְסָ֣ר מֵרָ֑ע וּ֝כְסִ֗יל מִתְעַבֵּ֥ר וּבוֹטֵֽחַ׃ ",
        "versenonikud": "חכם ירא וסר מרע וכסיל מתעבר ובוטח "
    },
    {
        "bookchapter": "משלי",
        "chapter": "יד",
        "versechapter": "יז",
        "bookseder": "משלי",
        "seder": "ד",
        "verseseder": "יד",
        "versenikud": "קְֽצַר־ אַ֭פַּיִם יַעֲשֶׂ֣ה אִוֶּ֑לֶת וְאִ֥ישׁ מְ֝זִמּ֗וֹת יִשָּׂנֵֽא׃ ",
        "versenonikud": "קצר אפים יעשה אולת ואיש מזמות ישנא "
    },
    {
        "bookchapter": "משלי",
        "chapter": "יד",
        "versechapter": "יח",
        "bookseder": "משלי",
        "seder": "ד",
        "verseseder": "טו",
        "versenikud": "נָחֲל֣וּ פְתָאיִ֣ם אִוֶּ֑לֶת וַֽ֝עֲרוּמִ֗ים יַכְתִּ֥רוּ דָֽעַת׃ ",
        "versenonikud": "נחלו פתאים אולת וערומים יכתרו דעת "
    },
    {
        "bookchapter": "משלי",
        "chapter": "יד",
        "versechapter": "יט",
        "bookseder": "משלי",
        "seder": "ד",
        "verseseder": "טז",
        "versenikud": "שַׁח֣וּ רָ֭עִים לִפְנֵ֣י טוֹבִ֑ים וּ֝רְשָׁעִ֗ים עַֽל־ שַׁעֲרֵ֥י צַדִּֽיק׃ ",
        "versenonikud": "שחו רעים לפני טובים ורשעים על שערי צדיק "
    },
    {
        "bookchapter": "משלי",
        "chapter": "יד",
        "versechapter": "כ",
        "bookseder": "משלי",
        "seder": "ד",
        "verseseder": "יז",
        "versenikud": "גַּם־ לְ֭רֵעֵהוּ יִשָּׂ֣נֵא רָ֑שׁ וְאֹהֲבֵ֖י עָשִׁ֣יר רַבִּֽים׃ ",
        "versenonikud": "גם לרעהו ישנא רש ואהבי עשיר רבים "
    },
    {
        "bookchapter": "משלי",
        "chapter": "יד",
        "versechapter": "כא",
        "bookseder": "משלי",
        "seder": "ד",
        "verseseder": "יח",
        "versenikud": "בָּז־ לְרֵעֵ֥הוּ חוֹטֵ֑א וּמְחוֹנֵ֖ן עניים עֲנָוִ֣ים אַשְׁרָֽיו׃ ",
        "versenonikud": "בז לרעהו חוטא ומחונן עניים ענוים אשריו "
    },
    {
        "bookchapter": "משלי",
        "chapter": "יד",
        "versechapter": "כב",
        "bookseder": "משלי",
        "seder": "ד",
        "verseseder": "יט",
        "versenikud": "הֲ‍ֽלוֹא־ יִ֭תְעוּ חֹ֣רְשֵׁי רָ֑ע וְחֶ֥סֶד וֶ֝אֱמֶ֗ת חֹ֣רְשֵׁי טֽוֹב׃ ",
        "versenonikud": "הלוא יתעו חרשי רע וחסד ואמת חרשי טוב "
    },
    {
        "bookchapter": "משלי",
        "chapter": "יד",
        "versechapter": "כג",
        "bookseder": "משלי",
        "seder": "ד",
        "verseseder": "כ",
        "versenikud": "בְּכָל־ עֶ֭צֶב יִהְיֶ֣ה מוֹתָ֑ר וּדְבַר־ שְׂ֝פָתַ֗יִם אַךְ־ לְמַחְסֽוֹר׃ ",
        "versenonikud": "בכל עצב יהיה מותר ודבר שפתים אך למחסור "
    },
    {
        "bookchapter": "משלי",
        "chapter": "יד",
        "versechapter": "כד",
        "bookseder": "משלי",
        "seder": "ד",
        "verseseder": "כא",
        "versenikud": "עֲטֶ֣רֶת חֲכָמִ֣ים עָשְׁרָ֑ם אִוֶּ֖לֶת כְּסִילִ֣ים אִוֶּֽלֶת׃ ",
        "versenonikud": "עטרת חכמים עשרם אולת כסילים אולת "
    },
    {
        "bookchapter": "משלי",
        "chapter": "יד",
        "versechapter": "כה",
        "bookseder": "משלי",
        "seder": "ד",
        "verseseder": "כב",
        "versenikud": "מַצִּ֣יל נְ֭פָשׁוֹת עֵ֣ד אֱמֶ֑ת וְיָפִ֖חַ כְּזָבִ֣ים מִרְמָֽה׃ ",
        "versenonikud": "מציל נפשות עד אמת ויפח כזבים מרמה "
    },
    {
        "bookchapter": "משלי",
        "chapter": "יד",
        "versechapter": "כו",
        "bookseder": "משלי",
        "seder": "ד",
        "verseseder": "כג",
        "versenikud": "בְּיִרְאַ֣ת יְ֭הוָה מִבְטַח־ עֹ֑ז וּ֝לְבָנָ֗יו יִהְיֶ֥ה מַחְסֶֽה׃ ",
        "versenonikud": "ביראת יהוה מבטח עז ולבניו יהיה מחסה "
    },
    {
        "bookchapter": "משלי",
        "chapter": "יד",
        "versechapter": "כז",
        "bookseder": "משלי",
        "seder": "ד",
        "verseseder": "כד",
        "versenikud": "יִרְאַ֣ת יְ֭הוָה מְק֣וֹר חַיִּ֑ים לָ֝ס֗וּר מִמֹּ֥קְשֵׁי מָֽוֶת׃ ",
        "versenonikud": "יראת יהוה מקור חיים לסור ממקשי מות "
    },
    {
        "bookchapter": "משלי",
        "chapter": "יד",
        "versechapter": "כח",
        "bookseder": "משלי",
        "seder": "ד",
        "verseseder": "כה",
        "versenikud": "בְּרָב־ עָ֥ם הַדְרַת־ מֶ֑לֶךְ וּבְאֶ֥פֶס לְ֝אֹ֗ם מְחִתַּ֥ת רָזֽוֹן׃ ",
        "versenonikud": "ברב עם הדרת מלך ובאפס לאם מחתת רזון "
    },
    {
        "bookchapter": "משלי",
        "chapter": "יד",
        "versechapter": "כט",
        "bookseder": "משלי",
        "seder": "ד",
        "verseseder": "כו",
        "versenikud": "אֶ֣רֶךְ אַ֭פַּיִם רַב־ תְּבוּנָ֑ה וּקְצַר־ ר֝֗וּחַ מֵרִ֥ים אִוֶּֽלֶת׃ ",
        "versenonikud": "ארך אפים רב תבונה וקצר רוח מרים אולת "
    },
    {
        "bookchapter": "משלי",
        "chapter": "יד",
        "versechapter": "ל",
        "bookseder": "משלי",
        "seder": "ד",
        "verseseder": "כז",
        "versenikud": "חַיֵּ֣י בְ֭שָׂרִים לֵ֣ב מַרְפֵּ֑א וּרְקַ֖ב עֲצָמ֣וֹת קִנְאָֽה׃ ",
        "versenonikud": "חיי בשרים לב מרפא ורקב עצמות קנאה "
    },
    {
        "bookchapter": "משלי",
        "chapter": "יד",
        "versechapter": "לא",
        "bookseder": "משלי",
        "seder": "ד",
        "verseseder": "כח",
        "versenikud": "עֹ֣שֵֽׁק דָּ֭ל חֵרֵ֣ף עֹשֵׂ֑הוּ וּ֝מְכַבְּד֗וֹ חֹנֵ֥ן אֶבְיֽוֹן׃ ",
        "versenonikud": "עשק דל חרף עשהו ומכבדו חנן אביון "
    },
    {
        "bookchapter": "משלי",
        "chapter": "יד",
        "versechapter": "לב",
        "bookseder": "משלי",
        "seder": "ד",
        "verseseder": "כט",
        "versenikud": "בְּֽ֭רָעָתוֹ יִדָּחֶ֣ה רָשָׁ֑ע וְחֹסֶ֖ה בְמוֹת֣וֹ צַדִּֽיק׃ ",
        "versenonikud": "ברעתו ידחה רשע וחסה במותו צדיק "
    },
    {
        "bookchapter": "משלי",
        "chapter": "יד",
        "versechapter": "לג",
        "bookseder": "משלי",
        "seder": "ד",
        "verseseder": "ל",
        "versenikud": "בְּלֵ֣ב נָ֭בוֹן תָּנ֣וּחַ חָכְמָ֑ה וּבְקֶ֥רֶב כְּ֝סִילִ֗ים תִּוָּדֵֽעַ׃ ",
        "versenonikud": "בלב נבון תנוח חכמה ובקרב כסילים תודע "
    },
    {
        "bookchapter": "משלי",
        "chapter": "יד",
        "versechapter": "לד",
        "bookseder": "משלי",
        "seder": "ד",
        "verseseder": "לא",
        "versenikud": "צְדָקָ֥ה תְרֽוֹמֵֽם־ גּ֑וֹי וְחֶ֖סֶד לְאֻמִּ֣ים חַטָּֽאת׃ ",
        "versenonikud": "צדקה תרומם גוי וחסד לאמים חטאת "
    },
    {
        "bookchapter": "משלי",
        "chapter": "יד",
        "versechapter": "לה",
        "bookseder": "משלי",
        "seder": "ד",
        "verseseder": "לב",
        "versenikud": "רְֽצוֹן־ מֶ֭לֶךְ לְעֶ֣בֶד מַשְׂכִּ֑יל וְ֝עֶבְרָת֗וֹ תִּהְיֶ֥ה מֵבִֽישׁ׃ ",
        "versenonikud": "רצון מלך לעבד משכיל ועברתו תהיה מביש "
    }
]