[
    {
        "bookchapter": "דניאל",
        "chapter": "ב",
        "versechapter": "א",
        "bookseder": "דניאל",
        "seder": "א",
        "verseseder": "כב",
        "versenikud": "וּבִשְׁנַ֣ת שְׁתַּ֗יִם לְמַלְכוּת֙ נְבֻֽכַדְנֶצַּ֔ר חָלַ֥ם נְבֻֽכַדְנֶצַּ֖ר חֲלֹמ֑וֹת וַתִּתְפָּ֣עֶם רוּח֔וֹ וּשְׁנָת֖וֹ נִהְיְתָ֥ה עָלָֽיו׃ ",
        "versenonikud": "ובשנת שתים למלכות נבכדנצר חלם נבכדנצר חלמות ותתפעם רוחו ושנתו נהיתה עליו "
    },
    {
        "bookchapter": "דניאל",
        "chapter": "ב",
        "versechapter": "ב",
        "bookseder": "דניאל",
        "seder": "א",
        "verseseder": "כג",
        "versenikud": "וַיֹּ֣אמֶר הַ֠מֶּלֶךְ לִקְרֹ֨א לַֽחַרְטֻמִּ֜ים וְלָֽאַשָּׁפִ֗ים וְלַֽמְכַשְּׁפִים֙ וְלַכַּשְׂדִּ֔ים לְהַגִּ֥יד לַמֶּ֖לֶךְ חֲלֹמֹתָ֑יו וַיָּבֹ֕אוּ וַיַּֽעַמְד֖וּ לִפְנֵ֥י הַמֶּֽלֶךְ׃ ",
        "versenonikud": "ויאמר המלך לקרא לחרטמים ולאשפים ולמכשפים ולכשדים להגיד למלך חלמתיו ויבאו ויעמדו לפני המלך "
    },
    {
        "bookchapter": "דניאל",
        "chapter": "ב",
        "versechapter": "ג",
        "bookseder": "דניאל",
        "seder": "א",
        "verseseder": "כד",
        "versenikud": "וַיֹּ֧אמֶר לָהֶ֛ם הַמֶּ֖לֶךְ חֲל֣וֹם חָלָ֑מְתִּי וַתִּפָּ֣עֶם רוּחִ֔י לָדַ֖עַת אֶֽת־ הַחֲלֽוֹם׃ ",
        "versenonikud": "ויאמר להם המלך חלום חלמתי ותפעם רוחי לדעת את החלום "
    },
    {
        "bookchapter": "דניאל",
        "chapter": "ב",
        "versechapter": "ד",
        "bookseder": "דניאל",
        "seder": "א",
        "verseseder": "כה",
        "versenikud": "וַֽיְדַבְּר֧וּ הַכַּשְׂדִּ֛ים לַמֶּ֖לֶךְ אֲרָמִ֑ית מַלְכָּא֙ לְעָלְמִ֣ין חֱיִ֔י אֱמַ֥ר חֶלְמָ֛א לעבדיך לְעַבְדָ֖ךְ וּפִשְׁרָ֥א נְחַוֵּֽא׃ ",
        "versenonikud": "וידברו הכשדים למלך ארמית מלכא לעלמין חיי אמר חלמא לעבדיך לעבדך ופשרא נחוא "
    },
    {
        "bookchapter": "דניאל",
        "chapter": "ב",
        "versechapter": "ה",
        "bookseder": "דניאל",
        "seder": "א",
        "verseseder": "כו",
        "versenikud": "עָנֵ֤ה מַלְכָּא֙ וְאָמַ֣ר לכשדיא לְכַשְׂדָּאֵ֔י מִלְּתָ֖א מִנִּ֣י אַזְדָּ֑א הֵ֣ן לָ֤א תְהֽוֹדְעוּנַּ֙נִי֙ חֶלְמָ֣א וּפִשְׁרֵ֔הּ הַדָּמִין֙ תִּתְעַבְד֔וּן וּבָתֵּיכ֖וֹן נְוָלִ֥י יִתְּשָׂמֽוּן׃ ",
        "versenonikud": "ענה מלכא ואמר לכשדיא לכשדאי מלתא מני אזדא הן לא תהודעונני חלמא ופשרה הדמין תתעבדון ובתיכון נולי יתשמון "
    },
    {
        "bookchapter": "דניאל",
        "chapter": "ב",
        "versechapter": "ו",
        "bookseder": "דניאל",
        "seder": "א",
        "verseseder": "כז",
        "versenikud": "וְהֵ֨ן חֶלְמָ֤א וּפִשְׁרֵהּ֙ תְּֽהַחֲוֺ֔ן מַתְּנָ֤ן וּנְבִזְבָּה֙ וִיקָ֣ר שַׂגִּ֔יא תְּקַבְּל֖וּן מִן־ קֳדָמָ֑י לָהֵ֕ן חֶלְמָ֥א וּפִשְׁרֵ֖הּ הַחֲוֺֽנִי׃ ",
        "versenonikud": "והן חלמא ופשרה תהחון מתנן ונבזבה ויקר שגיא תקבלון מן קדמי להן חלמא ופשרה החוני "
    },
    {
        "bookchapter": "דניאל",
        "chapter": "ב",
        "versechapter": "ז",
        "bookseder": "דניאל",
        "seder": "א",
        "verseseder": "כח",
        "versenikud": "עֲנ֥וֹ תִנְיָנ֖וּת וְאָמְרִ֑ין מַלְכָּ֕א חֶלְמָ֛א יֵאמַ֥ר לְעַבְד֖וֹהִי וּפִשְׁרָ֥ה נְהַחֲוֵֽה׃ ",
        "versenonikud": "ענו תנינות ואמרין מלכא חלמא יאמר לעבדוהי ופשרה נהחוה "
    },
    {
        "bookchapter": "דניאל",
        "chapter": "ב",
        "versechapter": "ח",
        "bookseder": "דניאל",
        "seder": "א",
        "verseseder": "כט",
        "versenikud": "עָנֵ֤ה מַלְכָּא֙ וְאָמַ֔ר מִן־ יַצִּיב֙ יָדַ֣ע אֲנָ֔ה דִּ֥י עִדָּנָ֖א אַנְתּ֣וּן זָבְנִ֑ין כָּל־ קֳבֵל֙ דִּ֣י חֲזֵית֔וֹן דִּ֥י אַזְדָּ֖א מִנִּ֥י מִלְּתָֽא׃ ",
        "versenonikud": "ענה מלכא ואמר מן יציב ידע אנה די עדנא אנתון זבנין כל קבל די חזיתון די אזדא מני מלתא "
    },
    {
        "bookchapter": "דניאל",
        "chapter": "ב",
        "versechapter": "ט",
        "bookseder": "דניאל",
        "seder": "א",
        "verseseder": "ל",
        "versenikud": "דִּ֣י הֵן־ חֶלְמָא֩ לָ֨א תְהֽוֹדְעֻנַּ֜נִי חֲדָה־ הִ֣יא דָֽתְכ֗וֹן וּמִלָּ֨ה כִדְבָ֤ה וּשְׁחִיתָה֙ הזמנתון הִזְדְּמִנְתּוּן֙ לְמֵאמַ֣ר קָֽדָמַ֔י עַ֛ד דִּ֥י עִדָּנָ֖א יִשְׁתַּנֵּ֑א לָהֵ֗ן חֶלְמָא֙ אֱמַ֣רוּ לִ֔י וְֽאִנְדַּ֕ע דִּ֥י פִשְׁרֵ֖הּ תְּהַחֲוֻנַּֽנִי׃ ",
        "versenonikud": "די הן חלמא לא תהודענני חדה היא דתכון ומלה כדבה ושחיתה הזמנתון הזדמנתון למאמר קדמי עד די עדנא ישתנא להן חלמא אמרו לי ואנדע די פשרה תהחונני "
    },
    {
        "bookchapter": "דניאל",
        "chapter": "ב",
        "versechapter": "י",
        "bookseder": "דניאל",
        "seder": "א",
        "verseseder": "לא",
        "versenikud": "עֲנ֨וֹ כשדיא כַשְׂדָּאֵ֤י קֳדָם־ מַלְכָּא֙ וְאָ֣מְרִ֔ין לָֽא־ אִיתַ֤י אֲנָשׁ֙ עַל־ יַבֶּשְׁתָּ֔א דִּ֚י מִלַּ֣ת מַלְכָּ֔א יוּכַ֖ל לְהַחֲוָיָ֑ה כָּל־ קֳבֵ֗ל דִּ֚י כָּל־ מֶ֙לֶךְ֙ רַ֣ב וְשַׁלִּ֔יט מִלָּ֤ה כִדְנָה֙ לָ֣א שְׁאֵ֔ל לְכָל־ חַרְטֹּ֖ם וְאָשַׁ֥ף וְכַשְׂדָּֽי׃ ",
        "versenonikud": "ענו כשדיא כשדאי קדם מלכא ואמרין לא איתי אנש על יבשתא די מלת מלכא יוכל להחויה כל קבל די כל מלך רב ושליט מלה כדנה לא שאל לכל חרטם ואשף וכשדי "
    },
    {
        "bookchapter": "דניאל",
        "chapter": "ב",
        "versechapter": "יא",
        "bookseder": "דניאל",
        "seder": "א",
        "verseseder": "לב",
        "versenikud": "וּמִלְּתָ֨א דִֽי־ מַלְכָּ֤ה שָׁאֵל֙ יַקִּירָ֔ה וְאָחֳרָן֙ לָ֣א אִיתַ֔י דִּ֥י יְחַוִּנַּ֖הּ קֳדָ֣ם מַלְכָּ֑א לָהֵ֣ן אֱלָהִ֔ין דִּ֚י מְדָ֣רְה֔וֹן עִם־ בִּשְׂרָ֖א לָ֥א אִיתֽוֹהִי׃ ",
        "versenonikud": "ומלתא די מלכה שאל יקירה ואחרן לא איתי די יחונה קדם מלכא להן אלהין די מדרהון עם בשרא לא איתוהי "
    },
    {
        "bookchapter": "דניאל",
        "chapter": "ב",
        "versechapter": "יב",
        "bookseder": "דניאל",
        "seder": "א",
        "verseseder": "לג",
        "versenikud": "כָּל־ קֳבֵ֣ל דְּנָ֔ה מַלְכָּ֕א בְּנַ֖ס וּקְצַ֣ף שַׂגִּ֑יא וַאֲמַר֙ לְה֣וֹבָדָ֔ה לְכֹ֖ל חַכִּימֵ֥י בָבֶֽל׃ ",
        "versenonikud": "כל קבל דנה מלכא בנס וקצף שגיא ואמר להובדה לכל חכימי בבל "
    },
    {
        "bookchapter": "דניאל",
        "chapter": "ב",
        "versechapter": "יג",
        "bookseder": "דניאל",
        "seder": "א",
        "verseseder": "לד",
        "versenikud": "וְדָתָ֣א נֶפְקַ֔ת וְחַכִּֽימַיָּ֖א מִֽתְקַטְּלִ֑ין וּבְע֛וֹ דָּנִיֵּ֥אל וְחַבְר֖וֹהִי לְהִתְקְטָלָֽה׃ ",
        "versenonikud": "ודתא נפקת וחכימיא מתקטלין ובעו דניאל וחברוהי להתקטלה "
    },
    {
        "bookchapter": "דניאל",
        "chapter": "ב",
        "versechapter": "יד",
        "bookseder": "דניאל",
        "seder": "א",
        "verseseder": "לה",
        "versenikud": "בֵּאדַ֣יִן דָּנִיֵּ֗אל הֲתִיב֙ עֵטָ֣א וּטְעֵ֔ם לְאַרְי֕וֹךְ רַב־ טַבָּחַיָּ֖א דִּ֣י מַלְכָּ֑א דִּ֚י נְפַ֣ק לְקַטָּלָ֔ה לְחַכִּימֵ֖י בָּבֶֽל׃ ",
        "versenonikud": "באדין דניאל התיב עטא וטעם לאריוך רב טבחיא די מלכא די נפק לקטלה לחכימי בבל "
    },
    {
        "bookchapter": "דניאל",
        "chapter": "ב",
        "versechapter": "טו",
        "bookseder": "דניאל",
        "seder": "א",
        "verseseder": "לו",
        "versenikud": "עָנֵ֣ה וְאָמַ֗ר לְאַרְיוֹךְ֙ שַׁלִּיטָ֣א דִֽי־ מַלְכָּ֔א עַל־ מָ֥ה דָתָ֛א מְהַחְצְפָ֖ה מִן־ קֳדָ֣ם מַלְכָּ֑א אֱדַ֣יִן מִלְּתָ֔א הוֹדַ֥ע אַרְי֖וֹךְ לְדָנִיֵּֽאל׃ ",
        "versenonikud": "ענה ואמר לאריוך שליטא די מלכא על מה דתא מהחצפה מן קדם מלכא אדין מלתא הודע אריוך לדניאל "
    },
    {
        "bookchapter": "דניאל",
        "chapter": "ב",
        "versechapter": "טז",
        "bookseder": "דניאל",
        "seder": "א",
        "verseseder": "לז",
        "versenikud": "וְדָ֣נִיֵּ֔אל עַ֖ל וּבְעָ֣ה מִן־ מַלְכָּ֑א דִּ֚י זְמָ֣ן יִנְתֵּן־ לֵ֔הּ וּפִשְׁרָ֖א לְהַֽחֲוָיָ֥ה לְמַלְכָּֽא׃ ",
        "versenonikud": "ודניאל על ובעה מן מלכא די זמן ינתן לה ופשרא להחויה למלכא "
    },
    {
        "bookchapter": "דניאל",
        "chapter": "ב",
        "versechapter": "יז",
        "bookseder": "דניאל",
        "seder": "א",
        "verseseder": "לח",
        "versenikud": "אֱדַ֥יִן דָּֽנִיֵּ֖אל לְבַיְתֵ֣הּ אֲזַ֑ל וְ֠לַחֲנַנְיָה מִֽישָׁאֵ֧ל וַעֲזַרְיָ֛ה חַבְר֖וֹהִי מִלְּתָ֥א הוֹדַֽע׃ ",
        "versenonikud": "אדין דניאל לביתה אזל ולחנניה מישאל ועזריה חברוהי מלתא הודע "
    },
    {
        "bookchapter": "דניאל",
        "chapter": "ב",
        "versechapter": "יח",
        "bookseder": "דניאל",
        "seder": "א",
        "verseseder": "לט",
        "versenikud": "וְרַחֲמִ֗ין לְמִבְעֵא֙ מִן־ קֳדָם֙ אֱלָ֣הּ שְׁמַיָּ֔א עַל־ רָזָ֖ה דְּנָ֑ה דִּ֣י לָ֤א יְהֹֽבְדוּן֙ דָּנִיֵּ֣אל וְחַבְר֔וֹהִי עִם־ שְׁאָ֖ר חַכִּימֵ֥י בָבֶֽל׃ ",
        "versenonikud": "ורחמין למבעא מן קדם אלה שמיא על רזה דנה די לא יהבדון דניאל וחברוהי עם שאר חכימי בבל "
    },
    {
        "bookchapter": "דניאל",
        "chapter": "ב",
        "versechapter": "יט",
        "bookseder": "דניאל",
        "seder": "א",
        "verseseder": "מ",
        "versenikud": "אֱדַ֗יִן לְדָנִיֵּ֛אל בְּחֶזְוָ֥א דִֽי־ לֵילְיָ֖א רָזָ֣ה גֲלִ֑י אֱדַ֙יִן֙ דָּֽנִיֵּ֔אל בָּרִ֖ךְ לֶאֱלָ֥הּ שְׁמַיָּֽא׃ ",
        "versenonikud": "אדין לדניאל בחזוא די ליליא רזה גלי אדין דניאל ברך לאלה שמיא "
    },
    {
        "bookchapter": "דניאל",
        "chapter": "ב",
        "versechapter": "כ",
        "bookseder": "דניאל",
        "seder": "א",
        "verseseder": "מא",
        "versenikud": "עָנֵ֤ה דָֽנִיֵּאל֙ וְאָמַ֔ר לֶהֱוֵ֨א שְׁמֵ֤הּ דִּֽי־ אֱלָהָא֙ מְבָרַ֔ךְ מִן־ עָלְמָ֖א וְעַ֣ד־ עָלְמָ֑א דִּ֧י חָכְמְתָ֛א וּגְבוּרְתָ֖א דִּ֥י לֵֽהּ־ הִֽיא׃ ",
        "versenonikud": "ענה דניאל ואמר להוא שמה די אלהא מברך מן עלמא ועד עלמא די חכמתא וגבורתא די לה היא "
    },
    {
        "bookchapter": "דניאל",
        "chapter": "ב",
        "versechapter": "כא",
        "bookseder": "דניאל",
        "seder": "א",
        "verseseder": "מב",
        "versenikud": "וְ֠הוּא מְהַשְׁנֵ֤א עִדָּנַיָּא֙ וְזִמְנַיָּ֔א מְהַעְדֵּ֥ה מַלְכִ֖ין וּמְהָקֵ֣ים מַלְכִ֑ין יָהֵ֤ב חָכְמְתָא֙ לְחַכִּימִ֔ין וּמַנְדְּעָ֖א לְיָדְעֵ֥י בִינָֽה׃ ",
        "versenonikud": "והוא מהשנא עדניא וזמניא מהעדה מלכין ומהקים מלכין יהב חכמתא לחכימין ומנדעא לידעי בינה "
    },
    {
        "bookchapter": "דניאל",
        "chapter": "ב",
        "versechapter": "כב",
        "bookseder": "דניאל",
        "seder": "א",
        "verseseder": "מג",
        "versenikud": "ה֛וּא גָּלֵ֥א עַמִּיקָתָ֖א וּמְסַתְּרָתָ֑א יָדַע֙ מָ֣ה בַחֲשׁוֹכָ֔א ונהירא וּנְהוֹרָ֖א עִמֵּ֥הּ שְׁרֵֽא׃ ",
        "versenonikud": "הוא גלא עמיקתא ומסתרתא ידע מה בחשוכא ונהירא ונהורא עמה שרא "
    },
    {
        "bookchapter": "דניאל",
        "chapter": "ב",
        "versechapter": "כג",
        "bookseder": "דניאל",
        "seder": "א",
        "verseseder": "מד",
        "versenikud": "לָ֣ךְ ׀ אֱלָ֣הּ אֲבָהָתִ֗י מְהוֹדֵ֤א וּמְשַׁבַּח֙ אֲנָ֔ה דִּ֧י חָכְמְתָ֛א וּגְבוּרְתָ֖א יְהַ֣בְתְּ לִ֑י וּכְעַ֤ן הֽוֹדַעְתַּ֙נִי֙ דִּֽי־ בְעֵ֣ינָא מִנָּ֔ךְ דִּֽי־ מִלַּ֥ת מַלְכָּ֖א הוֹדַעְתֶּֽנָא׃ ",
        "versenonikud": "לך  אלה אבהתי מהודא ומשבח אנה די חכמתא וגבורתא יהבת לי וכען הודעתני די בעינא מנך די מלת מלכא הודעתנא "
    },
    {
        "bookchapter": "דניאל",
        "chapter": "ב",
        "versechapter": "כד",
        "bookseder": "דניאל",
        "seder": "א",
        "verseseder": "מה",
        "versenikud": "כָּל־ קֳבֵ֣ל דְּנָ֗ה דָּֽנִיֵּאל֙ עַ֣ל עַל־ אַרְי֔וֹךְ דִּ֚י מַנִּ֣י מַלְכָּ֔א לְהוֹבָדָ֖ה לְחַכִּימֵ֣י בָבֶ֑ל אֲזַ֣ל ׀ וְכֵ֣ן אֲמַר־ לֵ֗הּ לְחַכִּימֵ֤י בָבֶל֙ אַל־ תְּהוֹבֵ֔ד הַעֵ֙לְנִי֙ קֳדָ֣ם מַלְכָּ֔א וּפִשְׁרָ֖א לְמַלְכָּ֥א אֲחַוֵּֽא׃ ",
        "versenonikud": "כל קבל דנה דניאל על על אריוך די מני מלכא להובדה לחכימי בבל אזל  וכן אמר לה לחכימי בבל אל תהובד העלני קדם מלכא ופשרא למלכא אחוא "
    },
    {
        "bookchapter": "דניאל",
        "chapter": "ב",
        "versechapter": "כה",
        "bookseder": "דניאל",
        "seder": "א",
        "verseseder": "מו",
        "versenikud": "אֱדַ֤יִן אַרְיוֹךְ֙ בְּהִתְבְּהָלָ֔ה הַנְעֵ֥ל לְדָנִיֵּ֖אל קֳדָ֣ם מַלְכָּ֑א וְכֵ֣ן אֲמַר־ לֵ֗הּ דִּֽי־ הַשְׁכַּ֤חַת גְּבַר֙ מִן־ בְּנֵ֤י גָֽלוּתָא֙ דִּ֣י יְה֔וּד דִּ֥י פִשְׁרָ֖א לְמַלְכָּ֥א יְהוֹדַֽע׃ ",
        "versenonikud": "אדין אריוך בהתבהלה הנעל לדניאל קדם מלכא וכן אמר לה די השכחת גבר מן בני גלותא די יהוד די פשרא למלכא יהודע "
    },
    {
        "bookchapter": "דניאל",
        "chapter": "ב",
        "versechapter": "כו",
        "bookseder": "דניאל",
        "seder": "א",
        "verseseder": "מז",
        "versenikud": "עָנֵ֤ה מַלְכָּא֙ וְאָמַ֣ר לְדָנִיֵּ֔אל דִּ֥י שְׁמֵ֖הּ בֵּלְטְשַׁאצַּ֑ר האיתיך הַֽאִיתָ֣ךְ כָּהֵ֗ל לְהוֹדָעֻתַ֛נִי חֶלְמָ֥א דִֽי־ חֲזֵ֖ית וּפִשְׁרֵֽהּ׃ ",
        "versenonikud": "ענה מלכא ואמר לדניאל די שמה בלטשאצר האיתיך האיתך כהל להודעתני חלמא די חזית ופשרה "
    },
    {
        "bookchapter": "דניאל",
        "chapter": "ב",
        "versechapter": "כז",
        "bookseder": "דניאל",
        "seder": "א",
        "verseseder": "מח",
        "versenikud": "עָנֵ֧ה דָנִיֵּ֛אל קֳדָ֥ם מַלְכָּ֖א וְאָמַ֑ר רָזָה֙ דִּֽי־ מַלְכָּ֣א שָׁאֵ֔ל לָ֧א חַכִּימִ֣ין אָֽשְׁפִ֗ין חַרְטֻמִּין֙ גָּזְרִ֔ין יָכְלִ֖ין לְהַֽחֲוָיָ֥ה לְמַלְכָּֽא׃ ",
        "versenonikud": "ענה דניאל קדם מלכא ואמר רזה די מלכא שאל לא חכימין אשפין חרטמין גזרין יכלין להחויה למלכא "
    },
    {
        "bookchapter": "דניאל",
        "chapter": "ב",
        "versechapter": "כח",
        "bookseder": "דניאל",
        "seder": "א",
        "verseseder": "מט",
        "versenikud": "בְּרַ֡ם אִיתַ֞י אֱלָ֤הּ בִּשְׁמַיָּא֙ גָּלֵ֣א רָזִ֔ין וְהוֹדַ֗ע לְמַלְכָּא֙ נְבֽוּכַדְנֶצַּ֔ר מָ֛ה דִּ֥י לֶהֱוֵ֖א בְּאַחֲרִ֣ית יוֹמַיָּ֑א חֶלְמָ֨ךְ וְחֶזְוֵ֥י רֵאשָׁ֛ךְ עַֽל־ מִשְׁכְּבָ֖ךְ דְּנָ֥ה הֽוּא׃ ",
        "versenonikud": "ברם איתי אלה בשמיא גלא רזין והודע למלכא נבוכדנצר מה די להוא באחרית יומיא חלמך וחזוי ראשך על משכבך דנה הוא "
    },
    {
        "bookchapter": "דניאל",
        "chapter": "ב",
        "versechapter": "כט",
        "bookseder": "דניאל",
        "seder": "א",
        "verseseder": "נ",
        "versenikud": "אַ֣נְתְּה מַלְכָּ֗א רַעְיוֹנָךְ֙ עַל־ מִשְׁכְּבָ֣ךְ סְלִ֔קוּ מָ֛ה דִּ֥י לֶהֱוֵ֖א אַחֲרֵ֣י דְנָ֑ה וְגָלֵ֧א רָזַיָּ֛א הוֹדְעָ֖ךְ מָה־ דִ֥י לֶהֱוֵֽא׃ ",
        "versenonikud": "אנתה מלכא רעיונך על משכבך סלקו מה די להוא אחרי דנה וגלא רזיא הודעך מה די להוא "
    },
    {
        "bookchapter": "דניאל",
        "chapter": "ב",
        "versechapter": "ל",
        "bookseder": "דניאל",
        "seder": "א",
        "verseseder": "נא",
        "versenikud": "וַאֲנָ֗ה לָ֤א בְחָכְמָה֙ דִּֽי־ אִיתַ֥י בִּי֙ מִן־ כָּל־ חַיַּיָּ֔א רָזָ֥א דְנָ֖ה גֱּלִ֣י לִ֑י לָהֵ֗ן עַל־ דִּבְרַת֙ דִּ֤י פִשְׁרָא֙ לְמַלְכָּ֣א יְהוֹדְע֔וּן וְרַעְיוֹנֵ֥י לִבְבָ֖ךְ תִּנְדַּֽע׃ ",
        "versenonikud": "ואנה לא בחכמה די איתי בי מן כל חייא רזא דנה גלי לי להן על דברת די פשרא למלכא יהודעון ורעיוני לבבך תנדע "
    },
    {
        "bookchapter": "דניאל",
        "chapter": "ב",
        "versechapter": "לא",
        "bookseder": "דניאל",
        "seder": "א",
        "verseseder": "נב",
        "versenikud": "אַ֣נְתְּה מַלְכָּ֗א חָזֵ֤ה הֲוַ֙יְתָ֙ וַאֲל֨וּ צְלֵ֥ם חַד֙ שַׂגִּ֔יא צַלְמָ֨א דִּכֵּ֥ן רַ֛ב וְזִיוֵ֥הּ יַתִּ֖יר קָאֵ֣ם לְקָבְלָ֑ךְ וְרֵוֵ֖הּ דְּחִֽיל׃ ",
        "versenonikud": "אנתה מלכא חזה הוית ואלו צלם חד שגיא צלמא דכן רב וזיוה יתיר קאם לקבלך ורוה דחיל "
    },
    {
        "bookchapter": "דניאל",
        "chapter": "ב",
        "versechapter": "לב",
        "bookseder": "דניאל",
        "seder": "א",
        "verseseder": "נג",
        "versenikud": "ה֣וּא צַלְמָ֗א רֵאשֵׁהּ֙ דִּֽי־ דְהַ֣ב טָ֔ב חֲד֥וֹהִי וּדְרָע֖וֹהִי דִּ֣י כְסַ֑ף מְע֥וֹהִי וְיַרְכָתֵ֖הּ דִּ֥י נְחָֽשׁ׃ ",
        "versenonikud": "הוא צלמא ראשה די דהב טב חדוהי ודרעוהי די כסף מעוהי וירכתה די נחש "
    },
    {
        "bookchapter": "דניאל",
        "chapter": "ב",
        "versechapter": "לג",
        "bookseder": "דניאל",
        "seder": "א",
        "verseseder": "נד",
        "versenikud": "שָׁק֖וֹהִי דִּ֣י פַרְזֶ֑ל רַגְל֕וֹהִי מנהון מִנְּהֵין֙ דִּ֣י פַרְזֶ֔ל ומנהון וּמִנְּהֵ֖ין דִּ֥י חֲסַֽף׃ ",
        "versenonikud": "שקוהי די פרזל רגלוהי מנהון מנהין די פרזל ומנהון ומנהין די חסף "
    },
    {
        "bookchapter": "דניאל",
        "chapter": "ב",
        "versechapter": "לד",
        "bookseder": "דניאל",
        "seder": "א",
        "verseseder": "נה",
        "versenikud": "חָזֵ֣ה הֲוַ֗יְתָ עַ֠ד דִּ֣י הִתְגְּזֶ֤רֶת אֶ֙בֶן֙ דִּי־ לָ֣א בִידַ֔יִן וּמְחָ֤ת לְצַלְמָא֙ עַל־ רַגְל֔וֹהִי דִּ֥י פַרְזְלָ֖א וְחַסְפָּ֑א וְהַדֵּ֖קֶת הִמּֽוֹן׃ ",
        "versenonikud": "חזה הוית עד די התגזרת אבן די לא בידין ומחת לצלמא על רגלוהי די פרזלא וחספא והדקת המון "
    },
    {
        "bookchapter": "דניאל",
        "chapter": "ב",
        "versechapter": "לה",
        "bookseder": "דניאל",
        "seder": "ב",
        "verseseder": "א",
        "versenikud": "בֵּאדַ֣יִן דָּ֣קוּ כַחֲדָ֡ה פַּרְזְלָא֩ חַסְפָּ֨א נְחָשָׁ֜א כַּסְפָּ֣א וְדַהֲבָ֗א וַהֲווֹ֙ כְּע֣וּר מִן־ אִדְּרֵי־ קַ֔יִט וּנְשָׂ֤א הִמּוֹן֙ רוּחָ֔א וְכָל־ אֲתַ֖ר לָא־ הִשְׁתֲּכַ֣ח לְה֑וֹן וְאַבְנָ֣א ׀ דִּֽי־ מְחָ֣ת לְצַלְמָ֗א הֲוָ֛ת לְט֥וּר רַ֖ב וּמְלָ֥ת כָּל־ אַרְעָֽא׃ ",
        "versenonikud": "באדין דקו כחדה פרזלא חספא נחשא כספא ודהבא והוו כעור מן אדרי קיט ונשא המון רוחא וכל אתר לא השתכח להון ואבנא  די מחת לצלמא הות לטור רב ומלת כל ארעא "
    },
    {
        "bookchapter": "דניאל",
        "chapter": "ב",
        "versechapter": "לו",
        "bookseder": "דניאל",
        "seder": "ב",
        "verseseder": "ב",
        "versenikud": "דְּנָ֣ה חֶלְמָ֔א וּפִשְׁרֵ֖הּ נֵאמַ֥ר קֳדָם־ מַלְכָּֽא׃ ",
        "versenonikud": "דנה חלמא ופשרה נאמר קדם מלכא "
    },
    {
        "bookchapter": "דניאל",
        "chapter": "ב",
        "versechapter": "לז",
        "bookseder": "דניאל",
        "seder": "ב",
        "verseseder": "ג",
        "versenikud": "אַ֣נְתְּה מַלְכָּ֔א מֶ֖לֶךְ מַלְכַיָּ֑א דִּ֚י אֱלָ֣הּ שְׁמַיָּ֔א מַלְכוּתָ֥א חִסְנָ֛א וְתָקְפָּ֥א וִֽיקָרָ֖א יְהַב־ לָֽךְ׃ ",
        "versenonikud": "אנתה מלכא מלך מלכיא די אלה שמיא מלכותא חסנא ותקפא ויקרא יהב לך "
    },
    {
        "bookchapter": "דניאל",
        "chapter": "ב",
        "versechapter": "לח",
        "bookseder": "דניאל",
        "seder": "ב",
        "verseseder": "ד",
        "versenikud": "וּבְכָל־ דִּ֣י דארין דָֽיְרִ֣ין בְּֽנֵי־ אֲ֠נָשָׁא חֵיוַ֨ת בָּרָ֤א וְעוֹף־ שְׁמַיָּא֙ יְהַ֣ב בִּידָ֔ךְ וְהַשְׁלְטָ֖ךְ בְּכָלְּה֑וֹן אַנְתְּה־ ה֔וּא רֵאשָׁ֖ה דִּ֥י דַהֲבָֽא׃ ",
        "versenonikud": "ובכל די דארין דירין בני אנשא חיות ברא ועוף שמיא יהב בידך והשלטך בכלהון אנתה הוא ראשה די דהבא "
    },
    {
        "bookchapter": "דניאל",
        "chapter": "ב",
        "versechapter": "לט",
        "bookseder": "דניאל",
        "seder": "ב",
        "verseseder": "ה",
        "versenikud": "וּבָתְרָ֗ךְ תְּק֛וּם מַלְכ֥וּ אָחֳרִ֖י אֲרַ֣עא מִנָּ֑ךְ וּמַלְכ֨וּ תליתיא תְלִיתָאָ֤ה אָחֳרִי֙ דִּ֣י נְחָשָׁ֔א דִּ֥י תִשְׁלַ֖ט בְּכָל־ אַרְעָֽא׃ ",
        "versenonikud": "ובתרך תקום מלכו אחרי ארעא מנך ומלכו תליתיא תליתאה אחרי די נחשא די תשלט בכל ארעא "
    },
    {
        "bookchapter": "דניאל",
        "chapter": "ב",
        "versechapter": "מ",
        "bookseder": "דניאל",
        "seder": "ב",
        "verseseder": "ו",
        "versenikud": "וּמַלְכוּ֙ רביעיה רְבִ֣יעָאָ֔ה תֶּהֱוֵ֥א תַקִּיפָ֖ה כְּפַרְזְלָ֑א כָּל־ קֳבֵ֗ל דִּ֤י פַרְזְלָא֙ מְהַדֵּ֤ק וְחָשֵׁל֙ כֹּ֔לָּא וּֽכְפַרְזְלָ֛א דִּֽי־ מְרָעַ֥ע כָּל־ אִלֵּ֖ין תַּדִּ֥ק וְתֵרֹֽעַ׃ ",
        "versenonikud": "ומלכו רביעיה רביעאה תהוא תקיפה כפרזלא כל קבל די פרזלא מהדק וחשל כלא וכפרזלא די מרעע כל אלין תדק ותרע "
    },
    {
        "bookchapter": "דניאל",
        "chapter": "ב",
        "versechapter": "מא",
        "bookseder": "דניאל",
        "seder": "ב",
        "verseseder": "ז",
        "versenikud": "וְדִֽי־ חֲזַ֜יְתָה רַגְלַיָּ֣א וְאֶצְבְּעָתָ֗א מנהון מִנְּהֵ֞ן חֲסַ֤ף דִּֽי־ פֶחָר֙ ומנהון וּמִנְּהֵ֣ין פַּרְזֶ֔ל מַלְכ֤וּ פְלִיגָה֙ תֶּהֱוֵ֔ה וּמִן־ נִצְבְּתָ֥א דִ֥י פַרְזְלָ֖א לֶֽהֱוֵא־ בַ֑הּ כָּל־ קֳבֵל֙ דִּ֣י חֲזַ֔יְתָה פַּ֨רְזְלָ֔א מְעָרַ֖ב בַּחֲסַ֥ף טִינָֽא׃ ",
        "versenonikud": "ודי חזיתה רגליא ואצבעתא מנהון מנהן חסף די פחר ומנהון ומנהין פרזל מלכו פליגה תהוה ומן נצבתא די פרזלא להוא בה כל קבל די חזיתה פרזלא מערב בחסף טינא "
    },
    {
        "bookchapter": "דניאל",
        "chapter": "ב",
        "versechapter": "מב",
        "bookseder": "דניאל",
        "seder": "ב",
        "verseseder": "ח",
        "versenikud": "וְאֶצְבְּעָת֙ רַגְלַיָּ֔א מנהון מִנְּהֵ֥ין פַּרְזֶ֖ל ומנהון וּמִנְּהֵ֣ין חֲסַ֑ף מִן־ קְצָ֤ת מַלְכוּתָא֙ תֶּהֱוֵ֣ה תַקִּיפָ֔ה וּמִנַּ֖הּ תֶּהֱוֵ֥ה תְבִירָֽה׃ ",
        "versenonikud": "ואצבעת רגליא מנהון מנהין פרזל ומנהון ומנהין חסף מן קצת מלכותא תהוה תקיפה ומנה תהוה תבירה "
    },
    {
        "bookchapter": "דניאל",
        "chapter": "ב",
        "versechapter": "מג",
        "bookseder": "דניאל",
        "seder": "ב",
        "verseseder": "ט",
        "versenikud": "די וְדִ֣י חֲזַ֗יְתָ פַּרְזְלָא֙ מְעָרַב֙ בַּחֲסַ֣ף טִינָ֔א מִתְעָרְבִ֤ין לֶהֱוֺן֙ בִּזְרַ֣ע אֲנָשָׁ֔א וְלָֽא־ לֶהֱוֺ֥ן דָּבְקִ֖ין דְּנָ֣ה עִם־ דְּנָ֑ה הֵֽא־ כְדִ֣י פַרְזְלָ֔א לָ֥א מִתְעָרַ֖ב עִם־ חַסְפָּֽא׃ ",
        "versenonikud": "די ודי חזית פרזלא מערב בחסף טינא מתערבין להון בזרע אנשא ולא להון דבקין דנה עם דנה הא כדי פרזלא לא מתערב עם חספא "
    },
    {
        "bookchapter": "דניאל",
        "chapter": "ב",
        "versechapter": "מד",
        "bookseder": "דניאל",
        "seder": "ב",
        "verseseder": "י",
        "versenikud": "וּֽבְיוֹמֵיה֞וֹן דִּ֧י מַלְכַיָּ֣א אִנּ֗וּן יְקִים֩ אֱלָ֨הּ שְׁמַיָּ֤א מַלְכוּ֙ דִּ֤י לְעָלְמִין֙ לָ֣א תִתְחַבַּ֔ל וּמַ֨לְכוּתָ֔ה לְעַ֥ם אָחֳרָ֖ן לָ֣א תִשְׁתְּבִ֑ק תַּדִּ֤ק וְתָסֵיף֙ כָּל־ אִלֵּ֣ין מַלְכְוָתָ֔א וְהִ֖יא תְּק֥וּם לְעָלְמַיָּֽא׃ ",
        "versenonikud": "וביומיהון די מלכיא אנון יקים אלה שמיא מלכו די לעלמין לא תתחבל ומלכותה לעם אחרן לא תשתבק תדק ותסיף כל אלין מלכותא והיא תקום לעלמיא "
    },
    {
        "bookchapter": "דניאל",
        "chapter": "ב",
        "versechapter": "מה",
        "bookseder": "דניאל",
        "seder": "ב",
        "verseseder": "יא",
        "versenikud": "כָּל־ קֳבֵ֣ל דִּֽי־ חֲזַ֡יְתָ דִּ֣י מִטּוּרָא֩ אִתְגְּזֶ֨רֶת אֶ֜בֶן דִּי־ לָ֣א בִידַ֗יִן וְ֠הַדֶּקֶת פַּרְזְלָ֨א נְחָשָׁ֤א חַסְפָּא֙ כַּסְפָּ֣א וְדַהֲבָ֔א אֱלָ֥הּ רַב֙ הוֹדַ֣ע לְמַלְכָּ֔א מָ֛ה דִּ֥י לֶהֱוֵ֖א אַחֲרֵ֣י דְנָ֑ה וְיַצִּ֥יב חֶלְמָ֖א וּמְהֵימַ֥ן פִּשְׁרֵֽהּ׃ ",
        "versenonikud": "כל קבל די חזית די מטורא אתגזרת אבן די לא בידין והדקת פרזלא נחשא חספא כספא ודהבא אלה רב הודע למלכא מה די להוא אחרי דנה ויציב חלמא ומהימן פשרה "
    },
    {
        "bookchapter": "דניאל",
        "chapter": "ב",
        "versechapter": "מו",
        "bookseder": "דניאל",
        "seder": "ב",
        "verseseder": "יב",
        "versenikud": "בֵּ֠אדַיִן מַלְכָּ֤א נְבֽוּכַדְנֶצַּר֙ נְפַ֣ל עַל־ אַנְפּ֔וֹהִי וּלְדָנִיֵּ֖אל סְגִ֑ד וּמִנְחָה֙ וְנִ֣יחֹחִ֔ין אֲמַ֖ר לְנַסָּ֥כָה לֵֽהּ׃ ",
        "versenonikud": "באדין מלכא נבוכדנצר נפל על אנפוהי ולדניאל סגד ומנחה וניחחין אמר לנסכה לה "
    },
    {
        "bookchapter": "דניאל",
        "chapter": "ב",
        "versechapter": "מז",
        "bookseder": "דניאל",
        "seder": "ב",
        "verseseder": "יג",
        "versenikud": "עָנֵה֩ מַלְכָּ֨א לְדָנִיֵּ֜אל וְאָמַ֗ר מִן־ קְשֹׁט֙ דִּ֣י אֱלָהֲכ֗וֹן ה֣וּא אֱלָ֧הּ אֱלָהִ֛ין וּמָרֵ֥א מַלְכִ֖ין וְגָלֵ֣ה רָזִ֑ין דִּ֣י יְכֵ֔לְתָּ לְמִגְלֵ֖א רָזָ֥ה דְנָֽה׃ ",
        "versenonikud": "ענה מלכא לדניאל ואמר מן קשט די אלהכון הוא אלה אלהין ומרא מלכין וגלה רזין די יכלת למגלא רזה דנה "
    },
    {
        "bookchapter": "דניאל",
        "chapter": "ב",
        "versechapter": "מח",
        "bookseder": "דניאל",
        "seder": "ב",
        "verseseder": "יד",
        "versenikud": "אֱדַ֨יִן מַלְכָּ֜א לְדָנִיֵּ֣אל רַבִּ֗י וּמַתְּנָ֨ן רַבְרְבָ֤ן שַׂגִּיאָן֙ יְהַב־ לֵ֔הּ וְהַ֨שְׁלְטֵ֔הּ עַ֖ל כָּל־ מְדִינַ֣ת בָּבֶ֑ל וְרַב־ סִגְנִ֔ין עַ֖ל כָּל־ חַכִּימֵ֥י בָבֶֽל׃ ",
        "versenonikud": "אדין מלכא לדניאל רבי ומתנן רברבן שגיאן יהב לה והשלטה על כל מדינת בבל ורב סגנין על כל חכימי בבל "
    },
    {
        "bookchapter": "דניאל",
        "chapter": "ב",
        "versechapter": "מט",
        "bookseder": "דניאל",
        "seder": "ב",
        "verseseder": "טו",
        "versenikud": "וְדָנִיֵּאל֙ בְּעָ֣א מִן־ מַלְכָּ֔א וּמַנִּ֗י עַ֤ל עֲבִֽידְתָּא֙ דִּ֚י מְדִינַ֣ת בָּבֶ֔ל לְשַׁדְרַ֥ךְ מֵישַׁ֖ךְ וַעֲבֵ֣ד נְג֑וֹ וְדָנִיֵּ֖אל בִּתְרַ֥ע מַלְכָּֽא׃ ",
        "versenonikud": "ודניאל בעא מן מלכא ומני על עבידתא די מדינת בבל לשדרך מישך ועבד נגו ודניאל בתרע מלכא "
    }
]