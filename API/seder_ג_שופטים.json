[
    {
        "bookchapter": "שופטים",
        "chapter": "ג",
        "versechapter": "לא",
        "bookseder": "שופטים",
        "seder": "ג",
        "verseseder": "א",
        "versenikud": "וְאַחֲרָ֤יו הָיָה֙ שַׁמְגַּ֣ר בֶּן־ עֲנָ֔ת וַיַּ֤ךְ אֶת־ פְּלִשְׁתִּים֙ שֵֽׁשׁ־ מֵא֣וֹת אִ֔ישׁ בְּמַלְמַ֖ד הַבָּקָ֑ר וַיֹּ֥שַׁע גַּם־ ה֖וּא אֶת־ יִשְׂרָאֵֽל׃ ",
        "versenonikud": "ואחריו היה שמגר בן ענת ויך את פלשתים שש מאות איש במלמד הבקר וישע גם הוא את ישראל "
    },
    {
        "bookchapter": "שופטים",
        "chapter": "ד",
        "versechapter": "א",
        "bookseder": "שופטים",
        "seder": "ג",
        "verseseder": "ב",
        "versenikud": "וַיֹּסִ֙פוּ֙ בְּנֵ֣י יִשְׂרָאֵ֔ל לַעֲשׂ֥וֹת הָרַ֖ע בְּעֵינֵ֣י יְהוָ֑ה וְאֵה֖וּד מֵֽת׃ ",
        "versenonikud": "ויספו בני ישראל לעשות הרע בעיני יהוה ואהוד מת "
    },
    {
        "bookchapter": "שופטים",
        "chapter": "ד",
        "versechapter": "ב",
        "bookseder": "שופטים",
        "seder": "ג",
        "verseseder": "ג",
        "versenikud": "וַיִּמְכְּרֵ֣ם יְהוָ֗ה בְּיַד֙ יָבִ֣ין מֶֽלֶךְ־ כְּנַ֔עַן אֲשֶׁ֥ר מָלַ֖ךְ בְּחָצ֑וֹר וְשַׂר־ צְבָאוֹ֙ סִֽיסְרָ֔א וְה֥וּא יוֹשֵׁ֖ב בַּחֲרֹ֥שֶׁת הַגּוֹיִֽם׃ ",
        "versenonikud": "וימכרם יהוה ביד יבין מלך כנען אשר מלך בחצור ושר צבאו סיסרא והוא יושב בחרשת הגוים "
    },
    {
        "bookchapter": "שופטים",
        "chapter": "ד",
        "versechapter": "ג",
        "bookseder": "שופטים",
        "seder": "ג",
        "verseseder": "ד",
        "versenikud": "וַיִּצְעֲק֥וּ בְנֵֽי־ יִשְׂרָאֵ֖ל אֶל־ יְהוָ֑ה כִּ֠י תְּשַׁ֨ע מֵא֤וֹת רֶֽכֶב־ בַּרְזֶל֙ ל֔וֹ וְ֠הוּא לָחַ֞ץ אֶת־ בְּנֵ֧י יִשְׂרָאֵ֛ל בְּחָזְקָ֖ה עֶשְׂרִ֥ים שָׁנָֽה׃ ",
        "versenonikud": "ויצעקו בני ישראל אל יהוה כי תשע מאות רכב ברזל לו והוא לחץ את בני ישראל בחזקה עשרים שנה "
    },
    {
        "bookchapter": "שופטים",
        "chapter": "ד",
        "versechapter": "ד",
        "bookseder": "שופטים",
        "seder": "ג",
        "verseseder": "ה",
        "versenikud": "וּדְבוֹרָה֙ אִשָּׁ֣ה נְבִיאָ֔ה אֵ֖שֶׁת לַפִּיד֑וֹת הִ֛יא שֹׁפְטָ֥ה אֶת־ יִשְׂרָאֵ֖ל בָּעֵ֥ת הַהִֽיא׃ ",
        "versenonikud": "ודבורה אשה נביאה אשת לפידות היא שפטה את ישראל בעת ההיא "
    },
    {
        "bookchapter": "שופטים",
        "chapter": "ד",
        "versechapter": "ה",
        "bookseder": "שופטים",
        "seder": "ג",
        "verseseder": "ו",
        "versenikud": "וְ֠הִיא יוֹשֶׁ֨בֶת תַּֽחַת־ תֹּ֜מֶר דְּבוֹרָ֗ה בֵּ֧ין הָרָמָ֛ה וּבֵ֥ין בֵּֽית־ אֵ֖ל בְּהַ֣ר אֶפְרָ֑יִם וַיַּעֲל֥וּ אֵלֶ֛יהָ בְּנֵ֥י יִשְׂרָאֵ֖ל לַמִּשְׁפָּֽט׃ ",
        "versenonikud": "והיא יושבת תחת תמר דבורה בין הרמה ובין בית אל בהר אפרים ויעלו אליה בני ישראל למשפט "
    },
    {
        "bookchapter": "שופטים",
        "chapter": "ד",
        "versechapter": "ו",
        "bookseder": "שופטים",
        "seder": "ג",
        "verseseder": "ז",
        "versenikud": "וַתִּשְׁלַ֗ח וַתִּקְרָא֙ לְבָרָ֣ק בֶּן־ אֲבִינֹ֔עַם מִקֶּ֖דֶשׁ נַפְתָּלִ֑י וַתֹּ֨אמֶר אֵלָ֜יו הֲלֹ֥א צִוָּ֣ה ׀ יְהוָ֣ה אֱלֹהֵֽי־ יִשְׂרָאֵ֗ל לֵ֤ךְ וּמָֽשַׁכְתָּ֙ בְּהַ֣ר תָּב֔וֹר וְלָקַחְתָּ֣ עִמְּךָ֗ עֲשֶׂ֤רֶת אֲלָפִים֙ אִ֔ישׁ מִבְּנֵ֥י נַפְתָּלִ֖י וּמִבְּנֵ֥י זְבֻלֽוּן׃ ",
        "versenonikud": "ותשלח ותקרא לברק בן אבינעם מקדש נפתלי ותאמר אליו הלא צוה  יהוה אלהי ישראל לך ומשכת בהר תבור ולקחת עמך עשרת אלפים איש מבני נפתלי ומבני זבלון "
    },
    {
        "bookchapter": "שופטים",
        "chapter": "ד",
        "versechapter": "ז",
        "bookseder": "שופטים",
        "seder": "ג",
        "verseseder": "ח",
        "versenikud": "וּמָשַׁכְתִּ֨י אֵלֶ֜יךָ אֶל־ נַ֣חַל קִישׁ֗וֹן אֶת־ סִֽיסְרָא֙ שַׂר־ צְבָ֣א יָבִ֔ין וְאֶת־ רִכְבּ֖וֹ וְאֶת־ הֲמוֹנ֑וֹ וּנְתַתִּ֖יהוּ בְּיָדֶֽךָ׃ ",
        "versenonikud": "ומשכתי אליך אל נחל קישון את סיסרא שר צבא יבין ואת רכבו ואת המונו ונתתיהו בידך "
    },
    {
        "bookchapter": "שופטים",
        "chapter": "ד",
        "versechapter": "ח",
        "bookseder": "שופטים",
        "seder": "ג",
        "verseseder": "ט",
        "versenikud": "וַיֹּ֤אמֶר אֵלֶ֙יהָ֙ בָּרָ֔ק אִם־ תֵּלְכִ֥י עִמִּ֖י וְהָלָ֑כְתִּי וְאִם־ לֹ֥א תֵלְכִ֛י עִמִּ֖י לֹ֥א אֵלֵֽךְ׃ ",
        "versenonikud": "ויאמר אליה ברק אם תלכי עמי והלכתי ואם לא תלכי עמי לא אלך "
    },
    {
        "bookchapter": "שופטים",
        "chapter": "ד",
        "versechapter": "ט",
        "bookseder": "שופטים",
        "seder": "ג",
        "verseseder": "י",
        "versenikud": "וַתֹּ֜אמֶר הָלֹ֧ךְ אֵלֵ֣ךְ עִמָּ֗ךְ אֶ֚פֶס כִּי֩ לֹ֨א תִֽהְיֶ֜ה תִּֽפְאַרְתְּךָ֗ עַל־ הַדֶּ֙רֶךְ֙ אֲשֶׁ֣ר אַתָּ֣ה הוֹלֵ֔ךְ כִּ֣י בְֽיַד־ אִשָּׁ֔ה יִמְכֹּ֥ר יְהוָ֖ה אֶת־ סִֽיסְרָ֑א וַתָּ֧קָם דְּבוֹרָ֛ה וַתֵּ֥לֶך עִם־ בָּרָ֖ק קֶֽדְשָׁה׃ ",
        "versenonikud": "ותאמר הלך אלך עמך אפס כי לא תהיה תפארתך על הדרך אשר אתה הולך כי ביד אשה ימכר יהוה את סיסרא ותקם דבורה ותלך עם ברק קדשה "
    },
    {
        "bookchapter": "שופטים",
        "chapter": "ד",
        "versechapter": "י",
        "bookseder": "שופטים",
        "seder": "ג",
        "verseseder": "יא",
        "versenikud": "וַיַּזְעֵ֨ק בָּרָ֜ק אֶת־ זְבוּלֻ֤ן וְאֶת־ נַפְתָּלִי֙ קֶ֔דְשָׁה וַיַּ֣עַל בְּרַגְלָ֔יו עֲשֶׂ֥רֶת אַלְפֵ֖י אִ֑ישׁ וַתַּ֥עַל עִמּ֖וֹ דְּבוֹרָֽה׃ ",
        "versenonikud": "ויזעק ברק את זבולן ואת נפתלי קדשה ויעל ברגליו עשרת אלפי איש ותעל עמו דבורה "
    },
    {
        "bookchapter": "שופטים",
        "chapter": "ד",
        "versechapter": "יא",
        "bookseder": "שופטים",
        "seder": "ג",
        "verseseder": "יב",
        "versenikud": "וְחֶ֤בֶר הַקֵּינִי֙ נִפְרָ֣ד מִקַּ֔יִן מִבְּנֵ֥י חֹבָ֖ב חֹתֵ֣ן מֹשֶׁ֑ה וַיֵּ֣ט אָהֳל֔וֹ עַד־ אֵל֥וֹן בצענים בְּצַעֲנַנִּ֖ים אֲשֶׁ֥ר אֶת־ קֶֽדֶשׁ׃ ",
        "versenonikud": "וחבר הקיני נפרד מקין מבני חבב חתן משה ויט אהלו עד אלון בצענים בצעננים אשר את קדש "
    },
    {
        "bookchapter": "שופטים",
        "chapter": "ד",
        "versechapter": "יב",
        "bookseder": "שופטים",
        "seder": "ג",
        "verseseder": "יג",
        "versenikud": "וַיַּגִּ֖דוּ לְסִֽיסְרָ֑א כִּ֥י עָלָ֛ה בָּרָ֥ק בֶּן־ אֲבִינֹ֖עַם הַר־ תָּבֽוֹר׃ ",
        "versenonikud": "ויגדו לסיסרא כי עלה ברק בן אבינעם הר תבור "
    },
    {
        "bookchapter": "שופטים",
        "chapter": "ד",
        "versechapter": "יג",
        "bookseder": "שופטים",
        "seder": "ג",
        "verseseder": "יד",
        "versenikud": "וַיַּזְעֵ֨ק סִֽיסְרָ֜א אֶת־ כָּל־ רִכְבּ֗וֹ תְּשַׁ֤ע מֵאוֹת֙ רֶ֣כֶב בַּרְזֶ֔ל וְאֶת־ כָּל־ הָעָ֖ם אֲשֶׁ֣ר אִתּ֑וֹ מֵחֲרֹ֥שֶׁת הַגּוֹיִ֖ם אֶל־ נַ֥חַל קִישֽׁוֹן׃ ",
        "versenonikud": "ויזעק סיסרא את כל רכבו תשע מאות רכב ברזל ואת כל העם אשר אתו מחרשת הגוים אל נחל קישון "
    },
    {
        "bookchapter": "שופטים",
        "chapter": "ד",
        "versechapter": "יד",
        "bookseder": "שופטים",
        "seder": "ג",
        "verseseder": "טו",
        "versenikud": "וַתֹּאמֶר֩ דְּבֹרָ֨ה אֶל־ בָּרָ֜ק ק֗וּם כִּ֣י זֶ֤ה הַיּוֹם֙ אֲשֶׁר֩ נָתַ֨ן יְהוָ֤ה אֶת־ סִֽיסְרָא֙ בְּיָדֶ֔ךָ הֲלֹ֥א יְהוָ֖ה יָצָ֣א לְפָנֶ֑יךָ וַיֵּ֤רֶד בָּרָק֙ מֵהַ֣ר תָּב֔וֹר וַעֲשֶׂ֧רֶת אֲלָפִ֛ים אִ֖ישׁ אַחֲרָֽיו׃ ",
        "versenonikud": "ותאמר דברה אל ברק קום כי זה היום אשר נתן יהוה את סיסרא בידך הלא יהוה יצא לפניך וירד ברק מהר תבור ועשרת אלפים איש אחריו "
    },
    {
        "bookchapter": "שופטים",
        "chapter": "ד",
        "versechapter": "טו",
        "bookseder": "שופטים",
        "seder": "ג",
        "verseseder": "טז",
        "versenikud": "וַיָּ֣הָם יְ֠הוָה אֶת־ סִֽיסְרָ֨א וְאֶת־ כָּל־ הָרֶ֧כֶב וְאֶת־ כָּל־ הַֽמַּחֲנֶ֛ה לְפִי־ חֶ֖רֶב לִפְנֵ֣י בָרָ֑ק וַיֵּ֧רֶד סִֽיסְרָ֛א מֵעַ֥ל הַמֶּרְכָּבָ֖ה וַיָּ֥נָס בְּרַגְלָֽיו׃ ",
        "versenonikud": "ויהם יהוה את סיסרא ואת כל הרכב ואת כל המחנה לפי חרב לפני ברק וירד סיסרא מעל המרכבה וינס ברגליו "
    },
    {
        "bookchapter": "שופטים",
        "chapter": "ד",
        "versechapter": "טז",
        "bookseder": "שופטים",
        "seder": "ג",
        "verseseder": "יז",
        "versenikud": "וּבָרָ֗ק רָדַ֞ף אַחֲרֵ֤י הָרֶ֙כֶב֙ וְאַחֲרֵ֣י הַֽמַּחֲנֶ֔ה עַ֖ד חֲרֹ֣שֶׁת הַגּוֹיִ֑ם וַיִּפֹּ֞ל כָּל־ מַחֲנֵ֤ה סִֽיסְרָא֙ לְפִי־ חֶ֔רֶב לֹ֥א נִשְׁאַ֖ר עַד־ אֶחָֽד׃ ",
        "versenonikud": "וברק רדף אחרי הרכב ואחרי המחנה עד חרשת הגוים ויפל כל מחנה סיסרא לפי חרב לא נשאר עד אחד "
    },
    {
        "bookchapter": "שופטים",
        "chapter": "ד",
        "versechapter": "יז",
        "bookseder": "שופטים",
        "seder": "ג",
        "verseseder": "יח",
        "versenikud": "וְסִֽיסְרָא֙ נָ֣ס בְּרַגְלָ֔יו אֶל־ אֹ֣הֶל יָעֵ֔ל אֵ֖שֶּׁת חֶ֣בֶר הַקֵּינִ֑י כִּ֣י שָׁל֗וֹם בֵּ֚ין יָבִ֣ין מֶֽלֶךְ־ חָצ֔וֹר וּבֵ֕ין בֵּ֖ית חֶ֥בֶר הַקֵּינִֽי׃ ",
        "versenonikud": "וסיסרא נס ברגליו אל אהל יעל אשת חבר הקיני כי שלום בין יבין מלך חצור ובין בית חבר הקיני "
    },
    {
        "bookchapter": "שופטים",
        "chapter": "ד",
        "versechapter": "יח",
        "bookseder": "שופטים",
        "seder": "ג",
        "verseseder": "יט",
        "versenikud": "וַתֵּצֵ֣א יָעֵל֮ לִקְרַ֣את סִֽיסְרָא֒ וַתֹּ֣אמֶר אֵלָ֗יו סוּרָ֧ה אֲדֹנִ֛י סוּרָ֥ה אֵלַ֖י אַל־ תִּירָ֑א וַיָּ֤סַר אֵלֶ֙יהָ֙ הָאֹ֔הֱלָה וַתְּכַסֵּ֖הוּ בַּשְּׂמִיכָֽה׃ ",
        "versenonikud": "ותצא יעל לקראת סיסרא ותאמר אליו סורה אדני סורה אלי אל תירא ויסר אליה האהלה ותכסהו בשמיכה "
    },
    {
        "bookchapter": "שופטים",
        "chapter": "ד",
        "versechapter": "יט",
        "bookseder": "שופטים",
        "seder": "ג",
        "verseseder": "כ",
        "versenikud": "וַיֹּ֧אמֶר אֵלֶ֛יהָ הַשְׁקִינִי־ נָ֥א מְעַט־ מַ֖יִם כִּ֣י צָמֵ֑אתִי וַתִּפְתַּ֞ח אֶת־ נֹ֧אוד הֶחָלָ֛ב וַתַּשְׁקֵ֖הוּ וַתְּכַסֵּֽהוּ׃ ",
        "versenonikud": "ויאמר אליה השקיני נא מעט מים כי צמאתי ותפתח את נאוד החלב ותשקהו ותכסהו "
    },
    {
        "bookchapter": "שופטים",
        "chapter": "ד",
        "versechapter": "כ",
        "bookseder": "שופטים",
        "seder": "ג",
        "verseseder": "כא",
        "versenikud": "וַיֹּ֣אמֶר אֵלֶ֔יהָ עֲמֹ֖ד פֶּ֣תַח הָאֹ֑הֶל וְהָיָה֩ אִם־ אִ֨ישׁ יָב֜וֹא וּשְׁאֵלֵ֗ךְ וְאָמַ֛ר הֲיֵֽשׁ־ פֹּ֥ה אִ֖ישׁ וְאָמַ֥רְתְּ אָֽיִן׃ ",
        "versenonikud": "ויאמר אליה עמד פתח האהל והיה אם איש יבוא ושאלך ואמר היש פה איש ואמרת אין "
    },
    {
        "bookchapter": "שופטים",
        "chapter": "ד",
        "versechapter": "כא",
        "bookseder": "שופטים",
        "seder": "ג",
        "verseseder": "כב",
        "versenikud": "וַתִּקַּ֣ח יָעֵ֣ל אֵֽשֶׁת־ חֶ֠בֶר אֶת־ יְתַ֨ד הָאֹ֜הֶל וַתָּ֧שֶׂם אֶת־ הַמַּקֶּ֣בֶת בְּיָדָ֗הּ וַתָּב֤וֹא אֵלָיו֙ בַּלָּ֔אט וַתִּתְקַ֤ע אֶת־ הַיָּתֵד֙ בְּרַקָּת֔וֹ וַתִּצְנַ֖ח בָּאָ֑רֶץ וְהֽוּא־ נִרְדָּ֥ם וַיָּ֖עַף וַיָּמֹֽת׃ ",
        "versenonikud": "ותקח יעל אשת חבר את יתד האהל ותשם את המקבת בידה ותבוא אליו בלאט ותתקע את היתד ברקתו ותצנח בארץ והוא נרדם ויעף וימת "
    },
    {
        "bookchapter": "שופטים",
        "chapter": "ד",
        "versechapter": "כב",
        "bookseder": "שופטים",
        "seder": "ג",
        "verseseder": "כג",
        "versenikud": "וְהִנֵּ֣ה בָרָק֮ רֹדֵ֣ף אֶת־ סִֽיסְרָא֒ וַתֵּצֵ֤א יָעֵל֙ לִקְרָאת֔וֹ וַתֹּ֣אמֶר ל֔וֹ לֵ֣ךְ וְאַרְאֶ֔ךָּ אֶת־ הָאִ֖ישׁ אֲשֶׁר־ אַתָּ֣ה מְבַקֵּ֑שׁ וַיָּבֹ֣א אֵלֶ֔יהָ וְהִנֵּ֤ה סִֽיסְרָא֙ נֹפֵ֣ל מֵ֔ת וְהַיָּתֵ֖ד בְּרַקָּתֽוֹ׃ ",
        "versenonikud": "והנה ברק רדף את סיסרא ותצא יעל לקראתו ותאמר לו לך ואראך את האיש אשר אתה מבקש ויבא אליה והנה סיסרא נפל מת והיתד ברקתו "
    },
    {
        "bookchapter": "שופטים",
        "chapter": "ד",
        "versechapter": "כג",
        "bookseder": "שופטים",
        "seder": "ג",
        "verseseder": "כד",
        "versenikud": "וַיַּכְנַ֤ע אֱלֹהִים֙ בַּיּ֣וֹם הַה֔וּא אֵ֖ת יָבִ֣ין מֶֽלֶךְ־ כְּנָ֑עַן לִפְנֵ֖י בְּנֵ֥י יִשְׂרָאֵֽל׃ ",
        "versenonikud": "ויכנע אלהים ביום ההוא את יבין מלך כנען לפני בני ישראל "
    },
    {
        "bookchapter": "שופטים",
        "chapter": "ד",
        "versechapter": "כד",
        "bookseder": "שופטים",
        "seder": "ג",
        "verseseder": "כה",
        "versenikud": "וַתֵּ֜לֶךְ יַ֤ד בְּנֵֽי־ יִשְׂרָאֵל֙ הָל֣וֹךְ וְקָשָׁ֔ה עַ֖ל יָבִ֣ין מֶֽלֶךְ־ כְּנָ֑עַן עַ֚ד אֲשֶׁ֣ר הִכְרִ֔יתוּ אֵ֖ת יָבִ֥ין מֶֽלֶךְ־ כְּנָֽעַן׃ ",
        "versenonikud": "ותלך יד בני ישראל הלוך וקשה על יבין מלך כנען עד אשר הכריתו את יבין מלך כנען "
    },
    {
        "bookchapter": "שופטים",
        "chapter": "ה",
        "versechapter": "א",
        "bookseder": "שופטים",
        "seder": "ג",
        "verseseder": "כו",
        "versenikud": "וַתָּ֣שַׁר דְּבוֹרָ֔ה וּבָרָ֖ק בֶּן־ אֲבִינֹ֑עַם בַּיּ֥וֹם הַה֖וּא לֵאמֹֽר׃ ",
        "versenonikud": "ותשר דבורה וברק בן אבינעם ביום ההוא לאמר "
    },
    {
        "bookchapter": "שופטים",
        "chapter": "ה",
        "versechapter": "ב",
        "bookseder": "שופטים",
        "seder": "ג",
        "verseseder": "כז",
        "versenikud": "בִּפְרֹ֤עַ פְּרָעוֹת֙ בְּיִשְׂרָאֵ֔ל בְּהִתְנַדֵּ֖ב עָ֑ם בָּרֲכ֖וּ יְהוָֽה׃ ",
        "versenonikud": "בפרע פרעות בישראל בהתנדב עם ברכו יהוה "
    },
    {
        "bookchapter": "שופטים",
        "chapter": "ה",
        "versechapter": "ג",
        "bookseder": "שופטים",
        "seder": "ג",
        "verseseder": "כח",
        "versenikud": "שִׁמְע֣וּ מְלָכִ֔ים הַאֲזִ֖ינוּ רֹֽזְנִ֑ים אָֽנֹכִ֗י לַֽיהוָה֙ אָנֹכִ֣י אָשִׁ֔ירָה אֲזַמֵּ֕ר לַֽיהוָ֖ה אֱלֹהֵ֥י יִשְׂרָאֵֽל׃ ",
        "versenonikud": "שמעו מלכים האזינו רזנים אנכי ליהוה אנכי אשירה אזמר ליהוה אלהי ישראל "
    },
    {
        "bookchapter": "שופטים",
        "chapter": "ה",
        "versechapter": "ד",
        "bookseder": "שופטים",
        "seder": "ג",
        "verseseder": "כט",
        "versenikud": "יְהוָ֗ה בְּצֵאתְךָ֤ מִשֵּׂעִיר֙ בְּצַעְדְּךָ֙ מִשְּׂדֵ֣ה אֱד֔וֹם אֶ֣רֶץ רָעָ֔שָׁה גַּם־ שָׁמַ֖יִם נָטָ֑פוּ גַּם־ עָבִ֖ים נָ֥טְפוּ מָֽיִם׃ ",
        "versenonikud": "יהוה בצאתך משעיר בצעדך משדה אדום ארץ רעשה גם שמים נטפו גם עבים נטפו מים "
    },
    {
        "bookchapter": "שופטים",
        "chapter": "ה",
        "versechapter": "ה",
        "bookseder": "שופטים",
        "seder": "ג",
        "verseseder": "ל",
        "versenikud": "הָרִ֥ים נָזְל֖וּ מִפְּנֵ֣י יְהוָ֑ה זֶ֣ה סִינַ֔י מִפְּנֵ֕י יְהוָ֖ה אֱלֹהֵ֥י יִשְׂרָאֵֽל׃ ",
        "versenonikud": "הרים נזלו מפני יהוה זה סיני מפני יהוה אלהי ישראל "
    },
    {
        "bookchapter": "שופטים",
        "chapter": "ה",
        "versechapter": "ו",
        "bookseder": "שופטים",
        "seder": "ג",
        "verseseder": "לא",
        "versenikud": "בִּימֵ֞י שַׁמְגַּ֤ר בֶּן־ עֲנָת֙ בִּימֵ֣י יָעֵ֔ל חָדְל֖וּ אֳרָח֑וֹת וְהֹלְכֵ֣י נְתִיב֔וֹת יֵלְכ֕וּ אֳרָח֖וֹת עֲקַלְקַלּֽוֹת׃ ",
        "versenonikud": "בימי שמגר בן ענת בימי יעל חדלו ארחות והלכי נתיבות ילכו ארחות עקלקלות "
    },
    {
        "bookchapter": "שופטים",
        "chapter": "ה",
        "versechapter": "ז",
        "bookseder": "שופטים",
        "seder": "ג",
        "verseseder": "לב",
        "versenikud": "חָדְל֧וּ פְרָז֛וֹן בְּיִשְׂרָאֵ֖ל חָדֵ֑לּוּ עַ֤ד שַׁקַּ֙מְתִּי֙ דְּבוֹרָ֔ה שַׁקַּ֥מְתִּי אֵ֖ם בְּיִשְׂרָאֵֽל׃ ",
        "versenonikud": "חדלו פרזון בישראל חדלו עד שקמתי דבורה שקמתי אם בישראל "
    },
    {
        "bookchapter": "שופטים",
        "chapter": "ה",
        "versechapter": "ח",
        "bookseder": "שופטים",
        "seder": "ג",
        "verseseder": "לג",
        "versenikud": "יִבְחַר֙ אֱלֹהִ֣ים חֲדָשִׁ֔ים אָ֖ז לָחֶ֣ם שְׁעָרִ֑ים מָגֵ֤ן אִם־ יֵֽרָאֶה֙ וָרֹ֔מַח בְּאַרְבָּעִ֥ים אֶ֖לֶף בְּיִשְׂרָאֵֽל׃ ",
        "versenonikud": "יבחר אלהים חדשים אז לחם שערים מגן אם יראה ורמח בארבעים אלף בישראל "
    },
    {
        "bookchapter": "שופטים",
        "chapter": "ה",
        "versechapter": "ט",
        "bookseder": "שופטים",
        "seder": "ג",
        "verseseder": "לד",
        "versenikud": "לִבִּי֙ לְחוֹקְקֵ֣י יִשְׂרָאֵ֔ל הַמִּֽתְנַדְּבִ֖ים בָּעָ֑ם בָּרֲכ֖וּ יְהוָֽה׃ ",
        "versenonikud": "לבי לחוקקי ישראל המתנדבים בעם ברכו יהוה "
    },
    {
        "bookchapter": "שופטים",
        "chapter": "ה",
        "versechapter": "י",
        "bookseder": "שופטים",
        "seder": "ג",
        "verseseder": "לה",
        "versenikud": "רֹכְבֵי֩ אֲתֹנ֨וֹת צְחֹר֜וֹת יֹשְׁבֵ֧י עַל־ מִדִּ֛ין וְהֹלְכֵ֥י עַל־ דֶּ֖רֶךְ שִֽׂיחוּ׃ ",
        "versenonikud": "רכבי אתנות צחרות ישבי על מדין והלכי על דרך שיחו "
    },
    {
        "bookchapter": "שופטים",
        "chapter": "ה",
        "versechapter": "יא",
        "bookseder": "שופטים",
        "seder": "ג",
        "verseseder": "לו",
        "versenikud": "מִקּ֣וֹל מְחַֽצְצִ֗ים בֵּ֚ין מַשְׁאַבִּ֔ים שָׁ֤ם יְתַנּוּ֙ צִדְק֣וֹת יְהוָ֔ה צִדְקֹ֥ת פִּרְזֹנ֖וֹ בְּיִשְׂרָאֵ֑ל אָ֛ז יָרְד֥וּ לַשְּׁעָרִ֖ים עַם־ יְהוָֽה׃ ",
        "versenonikud": "מקול מחצצים בין משאבים שם יתנו צדקות יהוה צדקת פרזנו בישראל אז ירדו לשערים עם יהוה "
    },
    {
        "bookchapter": "שופטים",
        "chapter": "ה",
        "versechapter": "יב",
        "bookseder": "שופטים",
        "seder": "ג",
        "verseseder": "לז",
        "versenikud": "עוּרִ֤י עוּרִי֙ דְּבוֹרָ֔ה ע֥וּרִי ע֖וּרִי דַּבְּרִי־ שִׁ֑יר ק֥וּם בָּרָ֛ק וּֽשֲׁבֵ֥ה שֶׁבְיְךָ֖ בֶּן־ אֲבִינֹֽעַם׃ ",
        "versenonikud": "עורי עורי דבורה עורי עורי דברי שיר קום ברק ושבה שביך בן אבינעם "
    },
    {
        "bookchapter": "שופטים",
        "chapter": "ה",
        "versechapter": "יג",
        "bookseder": "שופטים",
        "seder": "ג",
        "verseseder": "לח",
        "versenikud": "אָ֚ז יְרַ֣ד שָׂרִ֔יד לְאַדִּירִ֖ים עָ֑ם יְהוָ֕ה יְרַד־ לִ֖י בַּגִּבּוֹרִֽים׃ ",
        "versenonikud": "אז ירד שריד לאדירים עם יהוה ירד לי בגבורים "
    },
    {
        "bookchapter": "שופטים",
        "chapter": "ה",
        "versechapter": "יד",
        "bookseder": "שופטים",
        "seder": "ג",
        "verseseder": "לט",
        "versenikud": "מִנִּ֣י אֶפְרַ֗יִם שָׁרְשָׁם֙ בַּעֲמָלֵ֔ק אַחֲרֶ֥יךָ בִנְיָמִ֖ין בַּֽעֲמָמֶ֑יךָ מִנִּ֣י מָכִ֗יר יָֽרְדוּ֙ מְחֹ֣קְקִ֔ים וּמִ֨זְּבוּלֻ֔ן מֹשְׁכִ֖ים בְּשֵׁ֥בֶט סֹפֵֽר׃ ",
        "versenonikud": "מני אפרים שרשם בעמלק אחריך בנימין בעממיך מני מכיר ירדו מחקקים ומזבולן משכים בשבט ספר "
    },
    {
        "bookchapter": "שופטים",
        "chapter": "ה",
        "versechapter": "טו",
        "bookseder": "שופטים",
        "seder": "ג",
        "verseseder": "מ",
        "versenikud": "וְשָׂרַ֤י בְּיִשָּׂשכָר֙ עִם־ דְּבֹרָ֔ה וְיִשָּׂשכָר֙ כֵּ֣ן בָּרָ֔ק בָּעֵ֖מֶק שֻׁלַּ֣ח בְּרַגְלָ֑יו בִּפְלַגּ֣וֹת רְאוּבֵ֔ן גְּדֹלִ֖ים חִקְקֵי־ לֵֽב׃ ",
        "versenonikud": "ושרי ביששכר עם דברה ויששכר כן ברק בעמק שלח ברגליו בפלגות ראובן גדלים חקקי לב "
    },
    {
        "bookchapter": "שופטים",
        "chapter": "ה",
        "versechapter": "טז",
        "bookseder": "שופטים",
        "seder": "ג",
        "verseseder": "מא",
        "versenikud": "לָ֣מָּה יָשַׁ֗בְתָּ בֵּ֚ין הַֽמִּשְׁפְּתַ֔יִם לִשְׁמֹ֖עַ שְׁרִק֣וֹת עֲדָרִ֑ים לִפְלַגּ֣וֹת רְאוּבֵ֔ן גְּדוֹלִ֖ים חִקְרֵי־ לֵֽב׃ ",
        "versenonikud": "למה ישבת בין המשפתים לשמע שרקות עדרים לפלגות ראובן גדולים חקרי לב "
    },
    {
        "bookchapter": "שופטים",
        "chapter": "ה",
        "versechapter": "יז",
        "bookseder": "שופטים",
        "seder": "ג",
        "verseseder": "מב",
        "versenikud": "גִּלְעָ֗ד בְּעֵ֤בֶר הַיַּרְדֵּן֙ שָׁכֵ֔ן וְדָ֕ן לָ֥מָּה יָג֖וּר אֳנִיּ֑וֹת אָשֵׁ֗ר יָשַׁב֙ לְח֣וֹף יַמִּ֔ים וְעַ֥ל מִפְרָצָ֖יו יִשְׁכּֽוֹן׃ ",
        "versenonikud": "גלעד בעבר הירדן שכן ודן למה יגור אניות אשר ישב לחוף ימים ועל מפרציו ישכון "
    },
    {
        "bookchapter": "שופטים",
        "chapter": "ה",
        "versechapter": "יח",
        "bookseder": "שופטים",
        "seder": "ג",
        "verseseder": "מג",
        "versenikud": "זְבֻל֗וּן עַ֣ם חֵרֵ֥ף נַפְשׁ֛וֹ לָמ֖וּת וְנַפְתָּלִ֑י עַ֖ל מְרוֹמֵ֥י שָׂדֶֽה׃ ",
        "versenonikud": "זבלון עם חרף נפשו למות ונפתלי על מרומי שדה "
    },
    {
        "bookchapter": "שופטים",
        "chapter": "ה",
        "versechapter": "יט",
        "bookseder": "שופטים",
        "seder": "ג",
        "verseseder": "מד",
        "versenikud": "בָּ֤אוּ מְלָכִים֙ נִלְחָ֔מוּ אָ֤ז נִלְחֲמוּ֙ מַלְכֵ֣י כְנַ֔עַן בְּתַעְנַ֖ךְ עַל־ מֵ֣י מְגִדּ֑וֹ בֶּ֥צַע כֶּ֖סֶף לֹ֥א לָקָֽחוּ׃ ",
        "versenonikud": "באו מלכים נלחמו אז נלחמו מלכי כנען בתענך על מי מגדו בצע כסף לא לקחו "
    },
    {
        "bookchapter": "שופטים",
        "chapter": "ה",
        "versechapter": "כ",
        "bookseder": "שופטים",
        "seder": "ג",
        "verseseder": "מה",
        "versenikud": "מִן־ שָׁמַ֖יִם נִלְחָ֑מוּ הַכּֽוֹכָבִים֙ מִמְּסִלּוֹתָ֔ם נִלְחֲמ֖וּ עִם־ סִיסְרָֽא׃ ",
        "versenonikud": "מן שמים נלחמו הכוכבים ממסלותם נלחמו עם סיסרא "
    },
    {
        "bookchapter": "שופטים",
        "chapter": "ה",
        "versechapter": "כא",
        "bookseder": "שופטים",
        "seder": "ג",
        "verseseder": "מו",
        "versenikud": "נַ֤חַל קִישׁוֹן֙ גְּרָפָ֔ם נַ֥חַל קְדוּמִ֖ים נַ֣חַל קִישׁ֑וֹן תִּדְרְכִ֥י נַפְשִׁ֖י עֹֽז׃ ",
        "versenonikud": "נחל קישון גרפם נחל קדומים נחל קישון תדרכי נפשי עז "
    },
    {
        "bookchapter": "שופטים",
        "chapter": "ה",
        "versechapter": "כב",
        "bookseder": "שופטים",
        "seder": "ג",
        "verseseder": "מז",
        "versenikud": "אָ֥ז הָלְמ֖וּ עִקְּבֵי־ ס֑וּס מִֽדַּהֲר֖וֹת דַּהֲר֥וֹת אַבִּירָֽיו׃ ",
        "versenonikud": "אז הלמו עקבי סוס מדהרות דהרות אביריו "
    },
    {
        "bookchapter": "שופטים",
        "chapter": "ה",
        "versechapter": "כג",
        "bookseder": "שופטים",
        "seder": "ג",
        "verseseder": "מח",
        "versenikud": "א֣וֹרוּ מֵר֗וֹז אָמַר֙ מַלְאַ֣ךְ יְהוָ֔ה אֹ֥רוּ אָר֖וֹר יֹשְׁבֶ֑יהָ כִּ֤י לֹֽא־ בָ֙אוּ֙ לְעֶזְרַ֣ת יְהוָ֔ה לְעֶזְרַ֥ת יְהוָ֖ה בַּגִּבּוֹרִֽים׃ ",
        "versenonikud": "אורו מרוז אמר מלאך יהוה ארו ארור ישביה כי לא באו לעזרת יהוה לעזרת יהוה בגבורים "
    },
    {
        "bookchapter": "שופטים",
        "chapter": "ה",
        "versechapter": "כד",
        "bookseder": "שופטים",
        "seder": "ג",
        "verseseder": "מט",
        "versenikud": "תְּבֹרַךְ֙ מִנָּשִׁ֔ים יָעֵ֕ל אֵ֖שֶׁת חֶ֣בֶר הַקֵּינִ֑י מִנָּשִׁ֥ים בָּאֹ֖הֶל תְּבֹרָֽךְ׃ ",
        "versenonikud": "תברך מנשים יעל אשת חבר הקיני מנשים באהל תברך "
    },
    {
        "bookchapter": "שופטים",
        "chapter": "ה",
        "versechapter": "כה",
        "bookseder": "שופטים",
        "seder": "ג",
        "verseseder": "נ",
        "versenikud": "מַ֥יִם שָׁאַ֖ל חָלָ֣ב נָתָ֑נָה בְּסֵ֥פֶל אַדִּירִ֖ים הִקְרִ֥יבָה חֶמְאָֽה׃ ",
        "versenonikud": "מים שאל חלב נתנה בספל אדירים הקריבה חמאה "
    },
    {
        "bookchapter": "שופטים",
        "chapter": "ה",
        "versechapter": "כו",
        "bookseder": "שופטים",
        "seder": "ג",
        "verseseder": "נא",
        "versenikud": "יָדָהּ֙ לַיָּתֵ֣ד תִּשְׁלַ֔חְנָה וִֽימִינָ֖הּ לְהַלְמ֣וּת עֲמֵלִ֑ים וְהָלְמָ֤ה סִֽיסְרָא֙ מָחֲקָ֣ה רֹאשׁ֔וֹ וּמָחֲצָ֥ה וְחָלְפָ֖ה רַקָּתֽוֹ׃ ",
        "versenonikud": "ידה ליתד תשלחנה וימינה להלמות עמלים והלמה סיסרא מחקה ראשו ומחצה וחלפה רקתו "
    },
    {
        "bookchapter": "שופטים",
        "chapter": "ה",
        "versechapter": "כז",
        "bookseder": "שופטים",
        "seder": "ג",
        "verseseder": "נב",
        "versenikud": "בֵּ֣ין רַגְלֶ֔יהָ כָּרַ֥ע נָפַ֖ל שָׁכָ֑ב בֵּ֤ין רַגְלֶ֙יהָ֙ כָּרַ֣ע נָפָ֔ל בַּאֲשֶׁ֣ר כָּרַ֔ע שָׁ֖ם נָפַ֥ל שָׁדֽוּד׃ ",
        "versenonikud": "בין רגליה כרע נפל שכב בין רגליה כרע נפל באשר כרע שם נפל שדוד "
    },
    {
        "bookchapter": "שופטים",
        "chapter": "ה",
        "versechapter": "כח",
        "bookseder": "שופטים",
        "seder": "ג",
        "verseseder": "נג",
        "versenikud": "בְּעַד֩ הַחַלּ֨וֹן נִשְׁקְפָ֧ה וַתְּיַבֵּ֛ב אֵ֥ם סִֽיסְרָ֖א בְּעַ֣ד הָֽאֶשְׁנָ֑ב מַדּ֗וּעַ בֹּשֵׁ֤שׁ רִכְבּוֹ֙ לָב֔וֹא מַדּ֣וּעַ אֶֽחֱר֔וּ פַּעֲמֵ֖י מַרְכְּבוֹתָֽיו׃ ",
        "versenonikud": "בעד החלון נשקפה ותיבב אם סיסרא בעד האשנב מדוע בשש רכבו לבוא מדוע אחרו פעמי מרכבותיו "
    },
    {
        "bookchapter": "שופטים",
        "chapter": "ה",
        "versechapter": "כט",
        "bookseder": "שופטים",
        "seder": "ג",
        "verseseder": "נד",
        "versenikud": "חַכְמ֥וֹת שָׂרוֹתֶ֖יהָ תַּעֲנֶ֑ינָּה אַף־ הִ֕יא תָּשִׁ֥יב אֲמָרֶ֖יהָ לָֽהּ׃ ",
        "versenonikud": "חכמות שרותיה תענינה אף היא תשיב אמריה לה "
    },
    {
        "bookchapter": "שופטים",
        "chapter": "ה",
        "versechapter": "ל",
        "bookseder": "שופטים",
        "seder": "ג",
        "verseseder": "נה",
        "versenikud": "הֲלֹ֨א יִמְצְא֜וּ יְחַלְּק֣וּ שָׁלָ֗ל רַ֤חַם רַחֲמָתַ֙יִם֙ לְרֹ֣אשׁ גֶּ֔בֶר שְׁלַ֤ל צְבָעִים֙ לְסִ֣יסְרָ֔א שְׁלַ֥ל צְבָעִ֖ים רִקְמָ֑ה צֶ֥בַע רִקְמָתַ֖יִם לְצַוְּארֵ֥י שָׁלָֽל׃ ",
        "versenonikud": "הלא ימצאו יחלקו שלל רחם רחמתים לראש גבר שלל צבעים לסיסרא שלל צבעים רקמה צבע רקמתים לצוארי שלל "
    }
]