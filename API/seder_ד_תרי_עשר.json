[
    {
        "bookchapter": "הושע",
        "chapter": "יד",
        "versechapter": "ו",
        "bookseder": "תרי עשר",
        "seder": "ד",
        "verseseder": "א",
        "versenikud": "אֶהְיֶ֤ה כַטַּל֙ לְיִשְׂרָאֵ֔ל יִפְרַ֖ח כַּשּֽׁוֹשַׁנָּ֑ה וְיַ֥ךְ שָׁרָשָׁ֖יו כַּלְּבָנֽוֹן׃ ",
        "versenonikud": "אהיה כטל לישראל יפרח כשושנה ויך שרשיו כלבנון "
    },
    {
        "bookchapter": "הושע",
        "chapter": "יד",
        "versechapter": "ז",
        "bookseder": "תרי עשר",
        "seder": "ד",
        "verseseder": "ב",
        "versenikud": "יֵֽלְכוּ֙ יֹֽנְקוֹתָ֔יו וִיהִ֥י כַזַּ֖יִת הוֹד֑וֹ וְרֵ֥יחַֽ ל֖וֹ כַּלְּבָנֽוֹן׃ ",
        "versenonikud": "ילכו ינקותיו ויהי כזית הודו וריח לו כלבנון "
    },
    {
        "bookchapter": "הושע",
        "chapter": "יד",
        "versechapter": "ח",
        "bookseder": "תרי עשר",
        "seder": "ד",
        "verseseder": "ג",
        "versenikud": "יָשֻׁ֙בוּ֙ יֹשְׁבֵ֣י בְצִלּ֔וֹ יְחַיּ֥וּ דָגָ֖ן וְיִפְרְח֣וּ כַגָּ֑פֶן זִכְר֖וֹ כְּיֵ֥ין לְבָנֽוֹן׃ ",
        "versenonikud": "ישבו ישבי בצלו יחיו דגן ויפרחו כגפן זכרו כיין לבנון "
    },
    {
        "bookchapter": "הושע",
        "chapter": "יד",
        "versechapter": "ט",
        "bookseder": "תרי עשר",
        "seder": "ד",
        "verseseder": "ד",
        "versenikud": "אֶפְרַ֕יִם מַה־ לִּ֥י ע֖וֹד לָֽעֲצַבִּ֑ים אֲנִ֧י עָנִ֣יתִי וַאֲשׁוּרֶ֗נּוּ אֲנִי֙ כִּבְר֣וֹשׁ רַֽעֲנָ֔ן מִמֶּ֖נִּי פֶּרְיְךָ֥ נִמְצָֽא׃ ",
        "versenonikud": "אפרים מה לי עוד לעצבים אני עניתי ואשורנו אני כברוש רענן ממני פריך נמצא "
    },
    {
        "bookchapter": "הושע",
        "chapter": "יד",
        "versechapter": "י",
        "bookseder": "תרי עשר",
        "seder": "ד",
        "verseseder": "ה",
        "versenikud": "מִ֤י חָכָם֙ וְיָ֣בֵֽן אֵ֔לֶּה נָב֖וֹן וְיֵֽדָעֵ֑ם כִּֽי־ יְשָׁרִ֞ים דַּרְכֵ֣י יְהוָ֗ה וְצַדִּקִים֙ יֵ֣לְכוּ בָ֔ם וּפֹשְׁעִ֖ים יִכָּ֥שְׁלוּ בָֽם׃ ",
        "versenonikud": "מי חכם ויבן אלה נבון וידעם כי ישרים דרכי יהוה וצדקים ילכו בם ופשעים יכשלו בם "
    },
    {
        "bookchapter": "יואל",
        "chapter": "א",
        "versechapter": "א",
        "bookseder": "תרי עשר",
        "seder": "ד",
        "verseseder": "ו",
        "versenikud": "דְּבַר־ יְהוָה֙ אֲשֶׁ֣ר הָיָ֔ה אֶל־ יוֹאֵ֖ל בֶּן־ פְּתוּאֵֽל׃ ",
        "versenonikud": "דבר יהוה אשר היה אל יואל בן פתואל "
    },
    {
        "bookchapter": "יואל",
        "chapter": "א",
        "versechapter": "ב",
        "bookseder": "תרי עשר",
        "seder": "ד",
        "verseseder": "ז",
        "versenikud": "שִׁמְעוּ־ זֹאת֙ הַזְּקֵנִ֔ים וְהַֽאֲזִ֔ינוּ כֹּ֖ל יוֹשְׁבֵ֣י הָאָ֑רֶץ הֶהָ֤יְתָה זֹּאת֙ בִּֽימֵיכֶ֔ם וְאִ֖ם בִּימֵ֥י אֲבֹֽתֵיכֶֽם׃ ",
        "versenonikud": "שמעו זאת הזקנים והאזינו כל יושבי הארץ ההיתה זאת בימיכם ואם בימי אבתיכם "
    },
    {
        "bookchapter": "יואל",
        "chapter": "א",
        "versechapter": "ג",
        "bookseder": "תרי עשר",
        "seder": "ד",
        "verseseder": "ח",
        "versenikud": "עָלֶ֖יהָ לִבְנֵיכֶ֣ם סַפֵּ֑רוּ וּבְנֵיכֶם֙ לִבְנֵיהֶ֔ם וּבְנֵיהֶ֖ם לְד֥וֹר אַחֵֽר׃ ",
        "versenonikud": "עליה לבניכם ספרו ובניכם לבניהם ובניהם לדור אחר "
    },
    {
        "bookchapter": "יואל",
        "chapter": "א",
        "versechapter": "ד",
        "bookseder": "תרי עשר",
        "seder": "ד",
        "verseseder": "ט",
        "versenikud": "יֶ֤תֶר הַגָּזָם֙ אָכַ֣ל הָֽאַרְבֶּ֔ה וְיֶ֥תֶר הָאַרְבֶּ֖ה אָכַ֣ל הַיָּ֑לֶק וְיֶ֣תֶר הַיֶּ֔לֶק אָכַ֖ל הֶחָסִֽיל׃ ",
        "versenonikud": "יתר הגזם אכל הארבה ויתר הארבה אכל הילק ויתר הילק אכל החסיל "
    },
    {
        "bookchapter": "יואל",
        "chapter": "א",
        "versechapter": "ה",
        "bookseder": "תרי עשר",
        "seder": "ד",
        "verseseder": "י",
        "versenikud": "הָקִ֤יצוּ שִׁכּוֹרִים֙ וּבְכ֔וּ וְהֵילִ֖לוּ כָּל־ שֹׁ֣תֵי יָ֑יִן עַל־ עָסִ֕יס כִּ֥י נִכְרַ֖ת מִפִּיכֶֽם׃ ",
        "versenonikud": "הקיצו שכורים ובכו והיללו כל שתי יין על עסיס כי נכרת מפיכם "
    },
    {
        "bookchapter": "יואל",
        "chapter": "א",
        "versechapter": "ו",
        "bookseder": "תרי עשר",
        "seder": "ד",
        "verseseder": "יא",
        "versenikud": "כִּֽי־ גוֹי֙ עָלָ֣ה עַל־ אַרְצִ֔י עָצ֖וּם וְאֵ֣ין מִסְפָּ֑ר שִׁנָּיו֙ שִׁנֵּ֣י אַרְיֵ֔ה וּֽמְתַלְּע֥וֹת לָבִ֖יא לֽוֹ׃ ",
        "versenonikud": "כי גוי עלה על ארצי עצום ואין מספר שניו שני אריה ומתלעות לביא לו "
    },
    {
        "bookchapter": "יואל",
        "chapter": "א",
        "versechapter": "ז",
        "bookseder": "תרי עשר",
        "seder": "ד",
        "verseseder": "יב",
        "versenikud": "שָׂ֤ם גַּפְנִי֙ לְשַׁמָּ֔ה וּתְאֵנָתִ֖י לִקְצָפָ֑ה חָשֹׂ֤ף חֲשָׂפָהּ֙ וְהִשְׁלִ֔יךְ הִלְבִּ֖ינוּ שָׂרִיגֶֽיהָ׃ ",
        "versenonikud": "שם גפני לשמה ותאנתי לקצפה חשף חשפה והשליך הלבינו שריגיה "
    },
    {
        "bookchapter": "יואל",
        "chapter": "א",
        "versechapter": "ח",
        "bookseder": "תרי עשר",
        "seder": "ד",
        "verseseder": "יג",
        "versenikud": "אֱלִ֕י כִּבְתוּלָ֥ה חֲגֻֽרַת־ שַׂ֖ק עַל־ בַּ֥עַל נְעוּרֶֽיהָ׃ ",
        "versenonikud": "אלי כבתולה חגרת שק על בעל נעוריה "
    },
    {
        "bookchapter": "יואל",
        "chapter": "א",
        "versechapter": "ט",
        "bookseder": "תרי עשר",
        "seder": "ד",
        "verseseder": "יד",
        "versenikud": "הָכְרַ֥ת מִנְחָ֛ה וָנֶ֖סֶךְ מִבֵּ֣ית יְהוָ֑ה אָֽבְלוּ֙ הַכֹּ֣הֲנִ֔ים מְשָׁרְתֵ֖י יְהוָֽה׃ ",
        "versenonikud": "הכרת מנחה ונסך מבית יהוה אבלו הכהנים משרתי יהוה "
    },
    {
        "bookchapter": "יואל",
        "chapter": "א",
        "versechapter": "י",
        "bookseder": "תרי עשר",
        "seder": "ד",
        "verseseder": "טו",
        "versenikud": "שֻׁדַּ֣ד שָׂדֶ֔ה אָבְלָ֖ה אֲדָמָ֑ה כִּ֚י שֻׁדַּ֣ד דָּגָ֔ן הוֹבִ֥ישׁ תִּיר֖וֹשׁ אֻמְלַ֥ל יִצְהָֽר׃ ",
        "versenonikud": "שדד שדה אבלה אדמה כי שדד דגן הוביש תירוש אמלל יצהר "
    },
    {
        "bookchapter": "יואל",
        "chapter": "א",
        "versechapter": "יא",
        "bookseder": "תרי עשר",
        "seder": "ד",
        "verseseder": "טז",
        "versenikud": "הֹבִ֣ישׁוּ אִכָּרִ֗ים הֵילִ֙ילוּ֙ כֹּֽרְמִ֔ים עַל־ חִטָּ֖ה וְעַל־ שְׂעֹרָ֑ה כִּ֥י אָבַ֖ד קְצִ֥יר שָׂדֶֽה׃ ",
        "versenonikud": "הבישו אכרים הילילו כרמים על חטה ועל שערה כי אבד קציר שדה "
    },
    {
        "bookchapter": "יואל",
        "chapter": "א",
        "versechapter": "יב",
        "bookseder": "תרי עשר",
        "seder": "ד",
        "verseseder": "יז",
        "versenikud": "הַגֶּ֣פֶן הוֹבִ֔ישָׁה וְהַתְּאֵנָ֖ה אֻמְלָ֑לָה רִמּ֞וֹן גַּם־ תָּמָ֣ר וְתַפּ֗וּחַ כָּל־ עֲצֵ֤י הַשָּׂדֶה֙ יָבֵ֔שׁוּ כִּֽי־ הֹבִ֥ישׁ שָׂשׂ֖וֹן מִן־ בְּנֵ֥י אָדָֽם׃ ",
        "versenonikud": "הגפן הובישה והתאנה אמללה רמון גם תמר ותפוח כל עצי השדה יבשו כי הביש ששון מן בני אדם "
    },
    {
        "bookchapter": "יואל",
        "chapter": "א",
        "versechapter": "יג",
        "bookseder": "תרי עשר",
        "seder": "ד",
        "verseseder": "יח",
        "versenikud": "חִגְר֨וּ וְסִפְד֜וּ הַכֹּהֲנִ֗ים הֵילִ֙ילוּ֙ מְשָׁרְתֵ֣י מִזְבֵּ֔חַ בֹּ֚אוּ לִ֣ינוּ בַשַּׂקִּ֔ים מְשָׁרְתֵ֖י אֱלֹהָ֑י כִּ֥י נִמְנַ֛ע מִבֵּ֥ית אֱלֹהֵיכֶ֖ם מִנְחָ֥ה וָנָֽסֶךְ׃ ",
        "versenonikud": "חגרו וספדו הכהנים הילילו משרתי מזבח באו לינו בשקים משרתי אלהי כי נמנע מבית אלהיכם מנחה ונסך "
    },
    {
        "bookchapter": "יואל",
        "chapter": "א",
        "versechapter": "יד",
        "bookseder": "תרי עשר",
        "seder": "ד",
        "verseseder": "יט",
        "versenikud": "קַדְּשׁוּ־ צוֹם֙ קִרְא֣וּ עֲצָרָ֔ה אִסְפ֣וּ זְקֵנִ֗ים כֹּ֚ל יֹשְׁבֵ֣י הָאָ֔רֶץ בֵּ֖ית יְהוָ֣ה אֱלֹהֵיכֶ֑ם וְזַעֲק֖וּ אֶל־ יְהוָֽה׃ ",
        "versenonikud": "קדשו צום קראו עצרה אספו זקנים כל ישבי הארץ בית יהוה אלהיכם וזעקו אל יהוה "
    },
    {
        "bookchapter": "יואל",
        "chapter": "א",
        "versechapter": "טו",
        "bookseder": "תרי עשר",
        "seder": "ד",
        "verseseder": "כ",
        "versenikud": "אֲהָ֖הּ לַיּ֑וֹם כִּ֤י קָרוֹב֙ י֣וֹם יְהוָ֔ה וּכְשֹׁ֖ד מִשַׁדַּ֥י יָבֽוֹא׃ ",
        "versenonikud": "אהה ליום כי קרוב יום יהוה וכשד משדי יבוא "
    },
    {
        "bookchapter": "יואל",
        "chapter": "א",
        "versechapter": "טז",
        "bookseder": "תרי עשר",
        "seder": "ד",
        "verseseder": "כא",
        "versenikud": "הֲל֛וֹא נֶ֥גֶד עֵינֵ֖ינוּ אֹ֣כֶל נִכְרָ֑ת מִבֵּ֥ית אֱלֹהֵ֖ינוּ שִׂמְחָ֥ה וָגִֽיל׃ ",
        "versenonikud": "הלוא נגד עינינו אכל נכרת מבית אלהינו שמחה וגיל "
    },
    {
        "bookchapter": "יואל",
        "chapter": "א",
        "versechapter": "יז",
        "bookseder": "תרי עשר",
        "seder": "ד",
        "verseseder": "כב",
        "versenikud": "עָבְשׁ֣וּ פְרֻד֗וֹת תַּ֚חַת מֶגְרְפֹ֣תֵיהֶ֔ם נָשַׁ֙מּוּ֙ אֹֽצָר֔וֹת נֶהֶרְס֖וּ מַמְּגֻר֑וֹת כִּ֥י הֹבִ֖ישׁ דָּגָֽן׃ ",
        "versenonikud": "עבשו פרדות תחת מגרפתיהם נשמו אצרות נהרסו ממגרות כי הביש דגן "
    },
    {
        "bookchapter": "יואל",
        "chapter": "א",
        "versechapter": "יח",
        "bookseder": "תרי עשר",
        "seder": "ד",
        "verseseder": "כג",
        "versenikud": "מַה־ נֶּאֶנְחָ֣ה בְהֵמָ֗ה נָבֹ֙כוּ֙ עֶדְרֵ֣י בָקָ֔ר כִּ֛י אֵ֥ין מִרְעֶ֖ה לָהֶ֑ם גַּם־ עֶדְרֵ֥י הַצֹּ֖אן נֶאְשָֽׁמוּ׃ ",
        "versenonikud": "מה נאנחה בהמה נבכו עדרי בקר כי אין מרעה להם גם עדרי הצאן נאשמו "
    },
    {
        "bookchapter": "יואל",
        "chapter": "א",
        "versechapter": "יט",
        "bookseder": "תרי עשר",
        "seder": "ד",
        "verseseder": "כד",
        "versenikud": "אֵלֶ֥יךָ יְהוָ֖ה אֶקְרָ֑א כִּ֣י אֵ֗שׁ אָֽכְלָה֙ נְא֣וֹת מִדְבָּ֔ר וְלֶ֣הָבָ֔ה לִהֲטָ֖ה כָּל־ עֲצֵ֥י הַשָּׂדֶֽה׃ ",
        "versenonikud": "אליך יהוה אקרא כי אש אכלה נאות מדבר ולהבה להטה כל עצי השדה "
    },
    {
        "bookchapter": "יואל",
        "chapter": "א",
        "versechapter": "כ",
        "bookseder": "תרי עשר",
        "seder": "ד",
        "verseseder": "כה",
        "versenikud": "גַּם־ בַּהֲמ֥וֹת שָׂדֶ֖ה תַּעֲר֣וֹג אֵלֶ֑יךָ כִּ֤י יָֽבְשׁוּ֙ אֲפִ֣יקֵי מָ֔יִם וְאֵ֕שׁ אָכְלָ֖ה נְא֥וֹת הַמִּדְבָּֽר׃ ",
        "versenonikud": "גם בהמות שדה תערוג אליך כי יבשו אפיקי מים ואש אכלה נאות המדבר "
    },
    {
        "bookchapter": "יואל",
        "chapter": "ב",
        "versechapter": "א",
        "bookseder": "תרי עשר",
        "seder": "ד",
        "verseseder": "כו",
        "versenikud": "תִּקְע֨וּ שׁוֹפָ֜ר בְּצִיּ֗וֹן וְהָרִ֙יעוּ֙ בְּהַ֣ר קָדְשִׁ֔י יִרְגְּז֕וּ כֹּ֖ל יֹשְׁבֵ֣י הָאָ֑רֶץ כִּֽי־ בָ֥א יוֹם־ יְהוָ֖ה כִּ֥י קָרֽוֹב׃ ",
        "versenonikud": "תקעו שופר בציון והריעו בהר קדשי ירגזו כל ישבי הארץ כי בא יום יהוה כי קרוב "
    },
    {
        "bookchapter": "יואל",
        "chapter": "ב",
        "versechapter": "ב",
        "bookseder": "תרי עשר",
        "seder": "ד",
        "verseseder": "כז",
        "versenikud": "י֧וֹם חֹ֣שֶׁךְ וַאֲפֵלָ֗ה י֤וֹם עָנָן֙ וַעֲרָפֶ֔ל כְּשַׁ֖חַר פָּרֻ֣שׂ עַל־ הֶֽהָרִ֑ים עַ֚ם רַ֣ב וְעָצ֔וּם כָּמֹ֗הוּ לֹ֤א נִֽהְיָה֙ מִן־ הָ֣עוֹלָ֔ם וְאַֽחֲרָיו֙ לֹ֣א יוֹסֵ֔ף עַד־ שְׁנֵ֖י דּ֥וֹר וָדֽוֹר׃ ",
        "versenonikud": "יום חשך ואפלה יום ענן וערפל כשחר פרש על ההרים עם רב ועצום כמהו לא נהיה מן העולם ואחריו לא יוסף עד שני דור ודור "
    },
    {
        "bookchapter": "יואל",
        "chapter": "ב",
        "versechapter": "ג",
        "bookseder": "תרי עשר",
        "seder": "ד",
        "verseseder": "כח",
        "versenikud": "לְפָנָיו֙ אָ֣כְלָה אֵ֔שׁ וְאַחֲרָ֖יו תְּלַהֵ֣ט לֶֽהָבָ֑ה כְּגַן־ עֵ֨דֶן הָאָ֜רֶץ לְפָנָ֗יו וְאַֽחֲרָיו֙ מִדְבַּ֣ר שְׁמָמָ֔ה וְגַם־ פְּלֵיטָ֖ה לֹא־ הָ֥יְתָה לּֽוֹ׃ ",
        "versenonikud": "לפניו אכלה אש ואחריו תלהט להבה כגן עדן הארץ לפניו ואחריו מדבר שממה וגם פליטה לא היתה לו "
    },
    {
        "bookchapter": "יואל",
        "chapter": "ב",
        "versechapter": "ד",
        "bookseder": "תרי עשר",
        "seder": "ד",
        "verseseder": "כט",
        "versenikud": "כְּמַרְאֵ֥ה סוּסִ֖ים מַרְאֵ֑הוּ וּכְפָרָשִׁ֖ים כֵּ֥ן יְרוּצֽוּן׃ ",
        "versenonikud": "כמראה סוסים מראהו וכפרשים כן ירוצון "
    },
    {
        "bookchapter": "יואל",
        "chapter": "ב",
        "versechapter": "ה",
        "bookseder": "תרי עשר",
        "seder": "ד",
        "verseseder": "ל",
        "versenikud": "כְּק֣וֹל מַרְכָּב֗וֹת עַל־ רָאשֵׁ֤י הֶֽהָרִים֙ יְרַקֵּד֔וּן כְּקוֹל֙ לַ֣הַב אֵ֔שׁ אֹכְלָ֖ה קָ֑שׁ כְּעַ֣ם עָצ֔וּם עֱר֖וּךְ מִלְחָמָֽה׃ ",
        "versenonikud": "כקול מרכבות על ראשי ההרים ירקדון כקול להב אש אכלה קש כעם עצום ערוך מלחמה "
    },
    {
        "bookchapter": "יואל",
        "chapter": "ב",
        "versechapter": "ו",
        "bookseder": "תרי עשר",
        "seder": "ד",
        "verseseder": "לא",
        "versenikud": "מִפָּנָ֖יו יָחִ֣ילוּ עַמִּ֑ים כָּל־ פָּנִ֖ים קִבְּצ֥וּ פָארֽוּר׃ ",
        "versenonikud": "מפניו יחילו עמים כל פנים קבצו פארור "
    },
    {
        "bookchapter": "יואל",
        "chapter": "ב",
        "versechapter": "ז",
        "bookseder": "תרי עשר",
        "seder": "ד",
        "verseseder": "לב",
        "versenikud": "כְּגִבּוֹרִ֣ים יְרֻצ֔וּן כְּאַנְשֵׁ֥י מִלְחָמָ֖ה יַעֲל֣וּ חוֹמָ֑ה וְאִ֤ישׁ בִּדְרָכָיו֙ יֵֽלֵכ֔וּן וְלֹ֥א יְעַבְּט֖וּן אֹרְחוֹתָֽם׃ ",
        "versenonikud": "כגבורים ירצון כאנשי מלחמה יעלו חומה ואיש בדרכיו ילכון ולא יעבטון ארחותם "
    },
    {
        "bookchapter": "יואל",
        "chapter": "ב",
        "versechapter": "ח",
        "bookseder": "תרי עשר",
        "seder": "ד",
        "verseseder": "לג",
        "versenikud": "וְאִ֤ישׁ אָחִיו֙ לֹ֣א יִדְחָק֔וּן גֶּ֥בֶר בִּמְסִלָּת֖וֹ יֵֽלֵכ֑וּן וּבְעַ֥ד הַשֶּׁ֛לַח יִפֹּ֖לוּ לֹ֥א יִבְצָֽעוּ׃ ",
        "versenonikud": "ואיש אחיו לא ידחקון גבר במסלתו ילכון ובעד השלח יפלו לא יבצעו "
    },
    {
        "bookchapter": "יואל",
        "chapter": "ב",
        "versechapter": "ט",
        "bookseder": "תרי עשר",
        "seder": "ד",
        "verseseder": "לד",
        "versenikud": "בָּעִ֣יר יָשֹׁ֗קּוּ בַּֽחוֹמָה֙ יְרֻצ֔וּן בַּבָּתִּ֖ים יַעֲל֑וּ בְּעַ֧ד הַחַלּוֹנִ֛ים יָבֹ֖אוּ כַּגַּנָּֽב׃ ",
        "versenonikud": "בעיר ישקו בחומה ירצון בבתים יעלו בעד החלונים יבאו כגנב "
    },
    {
        "bookchapter": "יואל",
        "chapter": "ב",
        "versechapter": "י",
        "bookseder": "תרי עשר",
        "seder": "ד",
        "verseseder": "לה",
        "versenikud": "לְפָנָיו֙ רָ֣גְזָה אֶ֔רֶץ רָעֲשׁ֖וּ שָׁמָ֑יִם שֶׁ֤מֶשׁ וְיָרֵ֙חַ֙ קָדָ֔רוּ וְכוֹכָבִ֖ים אָסְפ֥וּ נָגְהָֽם׃ ",
        "versenonikud": "לפניו רגזה ארץ רעשו שמים שמש וירח קדרו וכוכבים אספו נגהם "
    },
    {
        "bookchapter": "יואל",
        "chapter": "ב",
        "versechapter": "יא",
        "bookseder": "תרי עשר",
        "seder": "ד",
        "verseseder": "לו",
        "versenikud": "וַֽיהוָ֗ה נָתַ֤ן קוֹלוֹ֙ לִפְנֵ֣י חֵיל֔וֹ כִּ֣י רַ֤ב מְאֹד֙ מַחֲנֵ֔הוּ כִּ֥י עָצ֖וּם עֹשֵׂ֣ה דְבָר֑וֹ כִּֽי־ גָד֧וֹל יוֹם־ יְהוָ֛ה וְנוֹרָ֥א מְאֹ֖ד וּמִ֥י יְכִילֶֽנּוּ׃ ",
        "versenonikud": "ויהוה נתן קולו לפני חילו כי רב מאד מחנהו כי עצום עשה דברו כי גדול יום יהוה ונורא מאד ומי יכילנו "
    },
    {
        "bookchapter": "יואל",
        "chapter": "ב",
        "versechapter": "יב",
        "bookseder": "תרי עשר",
        "seder": "ד",
        "verseseder": "לז",
        "versenikud": "וְגַם־ עַתָּה֙ נְאֻם־ יְהוָ֔ה שֻׁ֥בוּ עָדַ֖י בְּכָל־ לְבַבְכֶ֑ם וּבְצ֥וֹם וּבְבְכִ֖י וּבְמִסְפֵּֽד׃ ",
        "versenonikud": "וגם עתה נאם יהוה שבו עדי בכל לבבכם ובצום ובבכי ובמספד "
    },
    {
        "bookchapter": "יואל",
        "chapter": "ב",
        "versechapter": "יג",
        "bookseder": "תרי עשר",
        "seder": "ד",
        "verseseder": "לח",
        "versenikud": "וְקִרְע֤וּ לְבַבְכֶם֙ וְאַל־ בִּגְדֵיכֶ֔ם וְשׁ֖וּבוּ אֶל־ יְהוָ֣ה אֱלֹֽהֵיכֶ֑ם כִּֽי־ חַנּ֤וּן וְרַחוּם֙ ה֔וּא אֶ֤רֶךְ אַפַּ֙יִם֙ וְרַב־ חֶ֔סֶד וְנִחָ֖ם עַל־ הָרָעָֽה׃ ",
        "versenonikud": "וקרעו לבבכם ואל בגדיכם ושובו אל יהוה אלהיכם כי חנון ורחום הוא ארך אפים ורב חסד ונחם על הרעה "
    },
    {
        "bookchapter": "יואל",
        "chapter": "ב",
        "versechapter": "יד",
        "bookseder": "תרי עשר",
        "seder": "ד",
        "verseseder": "לט",
        "versenikud": "מִ֥י יוֹדֵ֖עַ יָשׁ֣וּב וְנִחָ֑ם וְהִשְׁאִ֤יר אַֽחֲרָיו֙ בְּרָכָ֔ה מִנְחָ֣ה וָנֶ֔סֶךְ לַיהוָ֖ה אֱלֹהֵיכֶֽם׃ ",
        "versenonikud": "מי יודע ישוב ונחם והשאיר אחריו ברכה מנחה ונסך ליהוה אלהיכם "
    },
    {
        "bookchapter": "יואל",
        "chapter": "ב",
        "versechapter": "טו",
        "bookseder": "תרי עשר",
        "seder": "ד",
        "verseseder": "מ",
        "versenikud": "תִּקְע֥וּ שׁוֹפָ֖ר בְּצִיּ֑וֹן קַדְּשׁוּ־ צ֖וֹם קִרְא֥וּ עֲצָרָֽה׃ ",
        "versenonikud": "תקעו שופר בציון קדשו צום קראו עצרה "
    },
    {
        "bookchapter": "יואל",
        "chapter": "ב",
        "versechapter": "טז",
        "bookseder": "תרי עשר",
        "seder": "ד",
        "verseseder": "מא",
        "versenikud": "אִסְפוּ־ עָ֞ם קַדְּשׁ֤וּ קָהָל֙ קִבְצ֣וּ זְקֵנִ֔ים אִסְפוּ֙ עֽוֹלָלִ֔ים וְיֹנְקֵ֖י שָׁדָ֑יִם יֵצֵ֤א חָתָן֙ מֵֽחֶדְר֔וֹ וְכַלָּ֖ה מֵחֻפָּתָֽהּ׃ ",
        "versenonikud": "אספו עם קדשו קהל קבצו זקנים אספו עוללים וינקי שדים יצא חתן מחדרו וכלה מחפתה "
    },
    {
        "bookchapter": "יואל",
        "chapter": "ב",
        "versechapter": "יז",
        "bookseder": "תרי עשר",
        "seder": "ד",
        "verseseder": "מב",
        "versenikud": "בֵּ֤ין הָאוּלָם֙ וְלַמִּזְבֵּ֔חַ יִבְכּוּ֙ הַכֹּ֣הֲנִ֔ים מְשָׁרְתֵ֖י יְהוָ֑ה וְֽיֹאמְר֞וּ ח֧וּסָה יְהוָ֣ה עַל־ עַמֶּ֗ךָ וְאַל־ תִּתֵּ֨ן נַחֲלָתְךָ֤ לְחֶרְפָּה֙ לִמְשָׁל־ בָּ֣ם גּוֹיִ֔ם לָ֚מָּה יֹאמְר֣וּ בָֽעַמִּ֔ים אַיֵּ֖ה אֱלֹהֵיהֶֽם׃ ",
        "versenonikud": "בין האולם ולמזבח יבכו הכהנים משרתי יהוה ויאמרו חוסה יהוה על עמך ואל תתן נחלתך לחרפה למשל בם גוים למה יאמרו בעמים איה אלהיהם "
    },
    {
        "bookchapter": "יואל",
        "chapter": "ב",
        "versechapter": "יח",
        "bookseder": "תרי עשר",
        "seder": "ד",
        "verseseder": "מג",
        "versenikud": "וַיְקַנֵּ֥א יְהוָ֖ה לְאַרְצ֑וֹ וַיַּחְמֹ֖ל עַל־ עַמּֽוֹ׃ ",
        "versenonikud": "ויקנא יהוה לארצו ויחמל על עמו "
    },
    {
        "bookchapter": "יואל",
        "chapter": "ב",
        "versechapter": "יט",
        "bookseder": "תרי עשר",
        "seder": "ד",
        "verseseder": "מד",
        "versenikud": "וַיַּ֨עַן יְהוָ֜ה וַיֹּ֣אמֶר לְעַמּ֗וֹ הִנְנִ֨י שֹׁלֵ֤חַ לָכֶם֙ אֶת־ הַדָּגָן֙ וְהַתִּיר֣וֹשׁ וְהַיִּצְהָ֔ר וּשְׂבַעְתֶּ֖ם אֹת֑וֹ וְלֹא־ אֶתֵּ֨ן אֶתְכֶ֥ם ע֛וֹד חֶרְפָּ֖ה בַּגּוֹיִֽם׃ ",
        "versenonikud": "ויען יהוה ויאמר לעמו הנני שלח לכם את הדגן והתירוש והיצהר ושבעתם אתו ולא אתן אתכם עוד חרפה בגוים "
    },
    {
        "bookchapter": "יואל",
        "chapter": "ב",
        "versechapter": "כ",
        "bookseder": "תרי עשר",
        "seder": "ד",
        "verseseder": "מה",
        "versenikud": "וְֽאֶת־ הַצְּפוֹנִ֞י אַרְחִ֣יק מֵעֲלֵיכֶ֗ם וְהִדַּחְתִּיו֮ אֶל־ אֶ֣רֶץ צִיָּ֣ה וּשְׁמָמָה֒ אֶת־ פָּנָ֗יו אֶל־ הַיָּם֙ הַקַּדְמֹנִ֔י וְסֹפ֖וֹ אֶל־ הַיָּ֣ם הָאַֽחֲר֑וֹן וְעָלָ֣ה בָאְשׁ֗וֹ וְתַ֙עַל֙ צַחֲנָת֔וֹ כִּ֥י הִגְדִּ֖יל לַעֲשֽׂוֹת׃ ",
        "versenonikud": "ואת הצפוני ארחיק מעליכם והדחתיו אל ארץ ציה ושממה את פניו אל הים הקדמני וספו אל הים האחרון ועלה באשו ותעל צחנתו כי הגדיל לעשות "
    },
    {
        "bookchapter": "יואל",
        "chapter": "ב",
        "versechapter": "כא",
        "bookseder": "תרי עשר",
        "seder": "ד",
        "verseseder": "מו",
        "versenikud": "אַל־ תִּֽירְאִ֖י אֲדָמָ֑ה גִּ֣ילִי וּשְׂמָ֔חִי כִּֽי־ הִגְדִּ֥יל יְהוָ֖ה לַעֲשֽׂוֹת׃ ",
        "versenonikud": "אל תיראי אדמה גילי ושמחי כי הגדיל יהוה לעשות "
    },
    {
        "bookchapter": "יואל",
        "chapter": "ב",
        "versechapter": "כב",
        "bookseder": "תרי עשר",
        "seder": "ד",
        "verseseder": "מז",
        "versenikud": "אַל־ תִּֽירְאוּ֙ בַּהֲמ֣וֹת שָׂדַ֔י כִּ֥י דָשְׁא֖וּ נְא֣וֹת מִדְבָּ֑ר כִּֽי־ עֵץ֙ נָשָׂ֣א פִרְי֔וֹ תְּאֵנָ֥ה וָגֶ֖פֶן נָתְנ֥וּ חֵילָֽם׃ ",
        "versenonikud": "אל תיראו בהמות שדי כי דשאו נאות מדבר כי עץ נשא פריו תאנה וגפן נתנו חילם "
    },
    {
        "bookchapter": "יואל",
        "chapter": "ב",
        "versechapter": "כג",
        "bookseder": "תרי עשר",
        "seder": "ד",
        "verseseder": "מח",
        "versenikud": "וּבְנֵ֣י צִיּ֗וֹן גִּ֤ילוּ וְשִׂמְחוּ֙ בַּיהוָ֣ה אֱלֹֽהֵיכֶ֔ם כִּֽי־ נָתַ֥ן לָכֶ֛ם אֶת־ הַמּוֹרֶ֖ה לִצְדָקָ֑ה וַיּ֣וֹרֶד לָכֶ֗ם גֶּ֛שֶׁם מוֹרֶ֥ה וּמַלְק֖וֹשׁ בָּרִאשֽׁוֹן׃ ",
        "versenonikud": "ובני ציון גילו ושמחו ביהוה אלהיכם כי נתן לכם את המורה לצדקה ויורד לכם גשם מורה ומלקוש בראשון "
    },
    {
        "bookchapter": "יואל",
        "chapter": "ב",
        "versechapter": "כד",
        "bookseder": "תרי עשר",
        "seder": "ד",
        "verseseder": "מט",
        "versenikud": "וּמָלְא֥וּ הַגֳּרָנ֖וֹת בָּ֑ר וְהֵשִׁ֥יקוּ הַיְקָבִ֖ים תִּיר֥וֹשׁ וְיִצְהָֽר׃ ",
        "versenonikud": "ומלאו הגרנות בר והשיקו היקבים תירוש ויצהר "
    },
    {
        "bookchapter": "יואל",
        "chapter": "ב",
        "versechapter": "כה",
        "bookseder": "תרי עשר",
        "seder": "ד",
        "verseseder": "נ",
        "versenikud": "וְשִׁלַּמְתִּ֤י לָכֶם֙ אֶת־ הַשָּׁנִ֔ים אֲשֶׁר֙ אָכַ֣ל הָֽאַרְבֶּ֔ה הַיֶּ֖לֶק וְהֶחָסִ֣יל וְהַגָּזָ֑ם חֵילִי֙ הַגָּד֔וֹל אֲשֶׁ֥ר שִׁלַּ֖חְתִּי בָּכֶֽם׃ ",
        "versenonikud": "ושלמתי לכם את השנים אשר אכל הארבה הילק והחסיל והגזם חילי הגדול אשר שלחתי בכם "
    },
    {
        "bookchapter": "יואל",
        "chapter": "ב",
        "versechapter": "כו",
        "bookseder": "תרי עשר",
        "seder": "ד",
        "verseseder": "נא",
        "versenikud": "וַאֲכַלְתֶּ֤ם אָכוֹל֙ וְשָׂב֔וֹעַ וְהִלַּלְתֶּ֗ם אֶת־ שֵׁ֤ם יְהוָה֙ אֱלֹ֣הֵיכֶ֔ם אֲשֶׁר־ עָשָׂ֥ה עִמָּכֶ֖ם לְהַפְלִ֑יא וְלֹא־ יֵבֹ֥שׁוּ עַמִּ֖י לְעוֹלָֽם׃ ",
        "versenonikud": "ואכלתם אכול ושבוע והללתם את שם יהוה אלהיכם אשר עשה עמכם להפליא ולא יבשו עמי לעולם "
    }
]