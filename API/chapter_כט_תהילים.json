[
    {
        "bookchapter": "תהילים",
        "chapter": "כט",
        "versechapter": "א",
        "bookseder": "תהילים",
        "seder": "ג",
        "verseseder": "קכא",
        "versenikud": "מִזְמ֗וֹר לְדָ֫וִ֥ד הָב֣וּ לַֽ֭יהוָה בְּנֵ֣י אֵלִ֑ים הָב֥וּ לַ֝יהוָ֗ה כָּב֥וֹד וָעֹֽז׃ ",
        "versenonikud": "מזמור לדוד הבו ליהוה בני אלים הבו ליהוה כבוד ועז "
    },
    {
        "bookchapter": "תהילים",
        "chapter": "כט",
        "versechapter": "ב",
        "bookseder": "תהילים",
        "seder": "ג",
        "verseseder": "קכב",
        "versenikud": "הָב֣וּ לַֽ֭יהוָה כְּב֣וֹד שְׁמ֑וֹ הִשְׁתַּחֲו֥וּ לַ֝יהוָ֗ה בְּהַדְרַת־ קֹֽדֶשׁ׃ ",
        "versenonikud": "הבו ליהוה כבוד שמו השתחוו ליהוה בהדרת קדש "
    },
    {
        "bookchapter": "תהילים",
        "chapter": "כט",
        "versechapter": "ג",
        "bookseder": "תהילים",
        "seder": "ג",
        "verseseder": "קכג",
        "versenikud": "ק֥וֹל יְהוָ֗ה עַל־ הַ֫מָּ֥יִם אֵֽל־ הַכָּב֥וֹד הִרְעִ֑ים יְ֝הוָ֗ה עַל־ מַ֥יִם רַבִּֽים׃ ",
        "versenonikud": "קול יהוה על המים אל הכבוד הרעים יהוה על מים רבים "
    },
    {
        "bookchapter": "תהילים",
        "chapter": "כט",
        "versechapter": "ד",
        "bookseder": "תהילים",
        "seder": "ג",
        "verseseder": "קכד",
        "versenikud": "קוֹל־ יְהוָ֥ה בַּכֹּ֑חַ ק֥וֹל יְ֝הוָ֗ה בֶּהָדָֽר׃ ",
        "versenonikud": "קול יהוה בכח קול יהוה בהדר "
    },
    {
        "bookchapter": "תהילים",
        "chapter": "כט",
        "versechapter": "ה",
        "bookseder": "תהילים",
        "seder": "ג",
        "verseseder": "קכה",
        "versenikud": "ק֣וֹל יְ֭הוָה שֹׁבֵ֣ר אֲרָזִ֑ים וַיְשַׁבֵּ֥ר יְ֝הוָ֗ה אֶת־ אַרְזֵ֥י הַלְּבָנֽוֹן׃ ",
        "versenonikud": "קול יהוה שבר ארזים וישבר יהוה את ארזי הלבנון "
    },
    {
        "bookchapter": "תהילים",
        "chapter": "כט",
        "versechapter": "ו",
        "bookseder": "תהילים",
        "seder": "ג",
        "verseseder": "קכו",
        "versenikud": "וַיַּרְקִידֵ֥ם כְּמוֹ־ עֵ֑גֶל לְבָנ֥וֹן וְ֝שִׂרְיֹ֗ן כְּמ֣וֹ בֶן־ רְאֵמִֽים׃ ",
        "versenonikud": "וירקידם כמו עגל לבנון ושרין כמו בן ראמים "
    },
    {
        "bookchapter": "תהילים",
        "chapter": "כט",
        "versechapter": "ז",
        "bookseder": "תהילים",
        "seder": "ג",
        "verseseder": "קכז",
        "versenikud": "קוֹל־ יְהוָ֥ה חֹצֵ֗ב לַהֲב֥וֹת אֵֽשׁ׃ ",
        "versenonikud": "קול יהוה חצב להבות אש "
    },
    {
        "bookchapter": "תהילים",
        "chapter": "כט",
        "versechapter": "ח",
        "bookseder": "תהילים",
        "seder": "ג",
        "verseseder": "קכח",
        "versenikud": "ק֣וֹל יְ֭הוָה יָחִ֣יל מִדְבָּ֑ר יָחִ֥יל יְ֝הוָ֗ה מִדְבַּ֥ר קָדֵֽשׁ׃ ",
        "versenonikud": "קול יהוה יחיל מדבר יחיל יהוה מדבר קדש "
    },
    {
        "bookchapter": "תהילים",
        "chapter": "כט",
        "versechapter": "ט",
        "bookseder": "תהילים",
        "seder": "ג",
        "verseseder": "קכט",
        "versenikud": "ק֤וֹל יְהוָ֨ה ׀ יְחוֹלֵ֣ל אַיָּלוֹת֮ וַֽיֶּחֱשֹׂ֪ף יְעָ֫ר֥וֹת וּבְהֵיכָל֑וֹ כֻּ֝לּ֗וֹ אֹמֵ֥ר כָּבֽוֹד׃ ",
        "versenonikud": "קול יהוה  יחולל אילות ויחשף יערות ובהיכלו כלו אמר כבוד "
    },
    {
        "bookchapter": "תהילים",
        "chapter": "כט",
        "versechapter": "י",
        "bookseder": "תהילים",
        "seder": "ג",
        "verseseder": "קל",
        "versenikud": "יְ֭הוָה לַמַּבּ֣וּל יָשָׁ֑ב וַיֵּ֥שֶׁב יְ֝הוָ֗ה מֶ֣לֶךְ לְעוֹלָֽם׃ ",
        "versenonikud": "יהוה למבול ישב וישב יהוה מלך לעולם "
    },
    {
        "bookchapter": "תהילים",
        "chapter": "כט",
        "versechapter": "יא",
        "bookseder": "תהילים",
        "seder": "ד",
        "verseseder": "א",
        "versenikud": "יְֽהוָ֗ה עֹ֭ז לְעַמּ֣וֹ יִתֵּ֑ן יְהוָ֓ה ׀ יְבָרֵ֖ךְ אֶת־ עַמּ֣וֹ בַשָּׁלֽוֹם׃ ",
        "versenonikud": "יהוה עז לעמו יתן יהוה  יברך את עמו בשלום "
    }
]