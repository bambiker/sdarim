[
    {
        "bookchapter": "ירמיהו",
        "chapter": "יא",
        "versechapter": "א",
        "bookseder": "ירמיהו",
        "seder": "ו",
        "verseseder": "כט",
        "versenikud": "הַדָּבָר֙ אֲשֶׁ֣ר הָיָ֣ה אֶֽל־ יִרְמְיָ֔הוּ מֵאֵ֥ת יְהוָ֖ה לֵאמֹֽר׃ ",
        "versenonikud": "הדבר אשר היה אל ירמיהו מאת יהוה לאמר "
    },
    {
        "bookchapter": "ירמיהו",
        "chapter": "יא",
        "versechapter": "ב",
        "bookseder": "ירמיהו",
        "seder": "ו",
        "verseseder": "ל",
        "versenikud": "שִׁמְע֕וּ אֶת־ דִּבְרֵ֖י הַבְּרִ֣ית הַזֹּ֑את וְדִבַּרְתָּם֙ אֶל־ אִ֣ישׁ יְהוּדָ֔ה וְעַל־ יֹשְׁבֵ֖י יְרוּשָׁלִָֽם׃ ",
        "versenonikud": "שמעו את דברי הברית הזאת ודברתם אל איש יהודה ועל ישבי ירושלם "
    },
    {
        "bookchapter": "ירמיהו",
        "chapter": "יא",
        "versechapter": "ג",
        "bookseder": "ירמיהו",
        "seder": "ו",
        "verseseder": "לא",
        "versenikud": "וְאָמַרְתָּ֣ אֲלֵיהֶ֔ם כֹּֽה־ אָמַ֥ר יְהוָ֖ה אֱלֹהֵ֣י יִשְׂרָאֵ֑ל אָר֣וּר הָאִ֔ישׁ אֲשֶׁר֙ לֹ֣א יִשְׁמַ֔ע אֶת־ דִּבְרֵ֖י הַבְּרִ֥ית הַזֹּֽאת׃ ",
        "versenonikud": "ואמרת אליהם כה אמר יהוה אלהי ישראל ארור האיש אשר לא ישמע את דברי הברית הזאת "
    },
    {
        "bookchapter": "ירמיהו",
        "chapter": "יא",
        "versechapter": "ד",
        "bookseder": "ירמיהו",
        "seder": "ו",
        "verseseder": "לב",
        "versenikud": "אֲשֶׁ֣ר צִוִּ֣יתִי אֶת־ אֲבֽוֹתֵיכֶ֡ם בְּי֣וֹם הוֹצִיאִֽי־ אוֹתָ֣ם מֵאֶֽרֶץ־ מִצְרַיִם֩ מִכּ֨וּר הַבַּרְזֶ֜ל לֵאמֹ֗ר שִׁמְע֤וּ בְקוֹלִי֙ וַעֲשִׂיתֶ֣ם אוֹתָ֔ם כְּכֹ֥ל אֲשֶׁר־ אֲצַוֶּ֖ה אֶתְכֶ֑ם וִהְיִ֤יתֶם לִי֙ לְעָ֔ם וְאָ֣נֹכִ֔י אֶהְיֶ֥ה לָכֶ֖ם לֵאלֹהִֽים׃ ",
        "versenonikud": "אשר צויתי את אבותיכם ביום הוציאי אותם מארץ מצרים מכור הברזל לאמר שמעו בקולי ועשיתם אותם ככל אשר אצוה אתכם והייתם לי לעם ואנכי אהיה לכם לאלהים "
    },
    {
        "bookchapter": "ירמיהו",
        "chapter": "יא",
        "versechapter": "ה",
        "bookseder": "ירמיהו",
        "seder": "ו",
        "verseseder": "לג",
        "versenikud": "לְמַעַן֩ הָקִ֨ים אֶת־ הַשְּׁבוּעָ֜ה אֲשֶׁר־ נִשְׁבַּ֣עְתִּי לַאֲבֽוֹתֵיכֶ֗ם לָתֵ֤ת לָהֶם֙ אֶ֣רֶץ זָבַ֥ת חָלָ֛ב וּדְבַ֖שׁ כַּיּ֣וֹם הַזֶּ֑ה וָאַ֥עַן וָאֹמַ֖ר אָמֵ֥ן ׀ יְהוָֽה׃ ",
        "versenonikud": "למען הקים את השבועה אשר נשבעתי לאבותיכם לתת להם ארץ זבת חלב ודבש כיום הזה ואען ואמר אמן  יהוה "
    },
    {
        "bookchapter": "ירמיהו",
        "chapter": "יא",
        "versechapter": "ו",
        "bookseder": "ירמיהו",
        "seder": "ו",
        "verseseder": "לד",
        "versenikud": "וַיֹּ֤אמֶר יְהוָה֙ אֵלַ֔י קְרָ֨א אֶת־ כָּל־ הַדְּבָרִ֤ים הָאֵ֙לֶּה֙ בְּעָרֵ֣י יְהוּדָ֔ה וּבְחֻצ֥וֹת יְרוּשָׁלִַ֖ם לֵאמֹ֑ר שִׁמְע֗וּ אֶת־ דִּבְרֵי֙ הַבְּרִ֣ית הַזֹּ֔את וַעֲשִׂיתֶ֖ם אוֹתָֽם׃ ",
        "versenonikud": "ויאמר יהוה אלי קרא את כל הדברים האלה בערי יהודה ובחצות ירושלם לאמר שמעו את דברי הברית הזאת ועשיתם אותם "
    },
    {
        "bookchapter": "ירמיהו",
        "chapter": "יא",
        "versechapter": "ז",
        "bookseder": "ירמיהו",
        "seder": "ו",
        "verseseder": "לה",
        "versenikud": "כִּי֩ הָעֵ֨ד הַעִדֹ֜תִי בַּאֲבֽוֹתֵיכֶ֗ם בְּיוֹם֩ הַעֲלוֹתִ֨י אוֹתָ֜ם מֵאֶ֤רֶץ מִצְרַ֙יִם֙ וְעַד־ הַיּ֣וֹם הַזֶּ֔ה הַשְׁכֵּ֥ם וְהָעֵ֖ד לֵאמֹ֑ר שִׁמְע֖וּ בְּקוֹלִֽי׃ ",
        "versenonikud": "כי העד העדתי באבותיכם ביום העלותי אותם מארץ מצרים ועד היום הזה השכם והעד לאמר שמעו בקולי "
    },
    {
        "bookchapter": "ירמיהו",
        "chapter": "יא",
        "versechapter": "ח",
        "bookseder": "ירמיהו",
        "seder": "ו",
        "verseseder": "לו",
        "versenikud": "וְלֹ֤א שָֽׁמְעוּ֙ וְלֹֽא־ הִטּ֣וּ אֶת־ אָזְנָ֔ם וַיֵּ֣לְכ֔וּ אִ֕ישׁ בִּשְׁרִיר֖וּת לִבָּ֣ם הָרָ֑ע וָאָבִ֨יא עֲלֵיהֶ֜ם אֶֽת־ כָּל־ דִּבְרֵ֧י הַבְּרִית־ הַזֹּ֛את אֲשֶׁר־ צִוִּ֥יתִי לַעֲשׂ֖וֹת וְלֹ֥א עָשֽׂוּ׃ ",
        "versenonikud": "ולא שמעו ולא הטו את אזנם וילכו איש בשרירות לבם הרע ואביא עליהם את כל דברי הברית הזאת אשר צויתי לעשות ולא עשו "
    },
    {
        "bookchapter": "ירמיהו",
        "chapter": "יא",
        "versechapter": "ט",
        "bookseder": "ירמיהו",
        "seder": "ו",
        "verseseder": "לז",
        "versenikud": "וַיֹּ֥אמֶר יְהוָ֖ה אֵלָ֑י נִֽמְצָא־ קֶ֙שֶׁר֙ בְּאִ֣ישׁ יְהוּדָ֔ה וּבְיֹשְׁבֵ֖י יְרוּשָׁלִָֽם׃ ",
        "versenonikud": "ויאמר יהוה אלי נמצא קשר באיש יהודה ובישבי ירושלם "
    },
    {
        "bookchapter": "ירמיהו",
        "chapter": "יא",
        "versechapter": "י",
        "bookseder": "ירמיהו",
        "seder": "ו",
        "verseseder": "לח",
        "versenikud": "שָׁ֩בוּ֩ עַל־ עֲוֺנֹ֨ת אֲבוֹתָ֜ם הָרִֽאשֹׁנִ֗ים אֲשֶׁ֤ר מֵֽאֲנוּ֙ לִשְׁמ֣וֹעַ אֶת־ דְּבָרַ֔י וְהֵ֣מָּה הָלְכ֗וּ אַחֲרֵ֛י אֱלֹהִ֥ים אֲחֵרִ֖ים לְעָבְדָ֑ם הֵפֵ֤רוּ בֵֽית־ יִשְׂרָאֵל֙ וּבֵ֣ית יְהוּדָ֔ה אֶת־ בְּרִיתִ֕י אֲשֶׁ֥ר כָּרַ֖תִּי אֶת־ אֲבוֹתָֽם׃ ",
        "versenonikud": "שבו על עונת אבותם הראשנים אשר מאנו לשמוע את דברי והמה הלכו אחרי אלהים אחרים לעבדם הפרו בית ישראל ובית יהודה את בריתי אשר כרתי את אבותם "
    },
    {
        "bookchapter": "ירמיהו",
        "chapter": "יא",
        "versechapter": "יא",
        "bookseder": "ירמיהו",
        "seder": "ו",
        "verseseder": "לט",
        "versenikud": "לָכֵ֗ן כֹּ֚ה אָמַ֣ר יְהוָ֔ה הִנְנִ֨י מֵבִ֤יא אֲלֵיהֶם֙ רָעָ֔ה אֲשֶׁ֥ר לֹֽא־ יוּכְל֖וּ לָצֵ֣את מִמֶּ֑נָּה וְזָעֲק֣וּ אֵלַ֔י וְלֹ֥א אֶשְׁמַ֖ע אֲלֵיהֶֽם׃ ",
        "versenonikud": "לכן כה אמר יהוה הנני מביא אליהם רעה אשר לא יוכלו לצאת ממנה וזעקו אלי ולא אשמע אליהם "
    },
    {
        "bookchapter": "ירמיהו",
        "chapter": "יא",
        "versechapter": "יב",
        "bookseder": "ירמיהו",
        "seder": "ו",
        "verseseder": "מ",
        "versenikud": "וְהָֽלְכ֞וּ עָרֵ֣י יְהוּדָ֗ה וְיֹשְׁבֵי֙ יְר֣וּשָׁלִַ֔ם וְזָֽעֲקוּ֙ אֶל־ הָ֣אֱלֹהִ֔ים אֲשֶׁ֛ר הֵ֥ם מְקַטְּרִ֖ים לָהֶ֑ם וְהוֹשֵׁ֛עַ לֹֽא־ יוֹשִׁ֥יעוּ לָהֶ֖ם בְּעֵ֥ת רָעָתָֽם׃ ",
        "versenonikud": "והלכו ערי יהודה וישבי ירושלם וזעקו אל האלהים אשר הם מקטרים להם והושע לא יושיעו להם בעת רעתם "
    },
    {
        "bookchapter": "ירמיהו",
        "chapter": "יא",
        "versechapter": "יג",
        "bookseder": "ירמיהו",
        "seder": "ו",
        "verseseder": "מא",
        "versenikud": "כִּ֚י מִסְפַּ֣ר עָרֶ֔יךָ הָי֥וּ אֱלֹהֶ֖יךָ יְהוּדָ֑ה וּמִסְפַּ֞ר חֻצ֣וֹת יְרוּשָׁלִַ֗ם שַׂמְתֶּ֤ם מִזְבְּחוֹת֙ לַבֹּ֔שֶׁת מִזְבְּח֖וֹת לְקַטֵּ֥ר לַבָּֽעַל׃ ",
        "versenonikud": "כי מספר עריך היו אלהיך יהודה ומספר חצות ירושלם שמתם מזבחות לבשת מזבחות לקטר לבעל "
    },
    {
        "bookchapter": "ירמיהו",
        "chapter": "יא",
        "versechapter": "יד",
        "bookseder": "ירמיהו",
        "seder": "ו",
        "verseseder": "מב",
        "versenikud": "וְאַתָּ֗ה אַל־ תִּתְפַּלֵּל֙ בְּעַד־ הָעָ֣ם הַזֶּ֔ה וְאַל־ תִּשָּׂ֥א בַעֲדָ֖ם רִנָּ֣ה וּתְפִלָּ֑ה כִּ֣י אֵינֶ֣נִּי שֹׁמֵ֗עַ בְּעֵ֛ת קָרְאָ֥ם אֵלַ֖י בְּעַ֥ד רָעָתָֽם׃ ",
        "versenonikud": "ואתה אל תתפלל בעד העם הזה ואל תשא בעדם רנה ותפלה כי אינני שמע בעת קראם אלי בעד רעתם "
    },
    {
        "bookchapter": "ירמיהו",
        "chapter": "יא",
        "versechapter": "טו",
        "bookseder": "ירמיהו",
        "seder": "ו",
        "verseseder": "מג",
        "versenikud": "מֶ֣ה לִֽידִידִ֞י בְּבֵיתִ֗י עֲשׂוֹתָ֤הּ הַֽמְזִמָּ֙תָה֙ הָֽרַבִּ֔ים וּבְשַׂר־ קֹ֖דֶשׁ יַעַבְר֣וּ מֵֽעָלָ֑יִךְ כִּ֥י רָעָתֵ֖כִי אָ֥ז תַּעֲלֹֽזִי׃ ",
        "versenonikud": "מה לידידי בביתי עשותה המזמתה הרבים ובשר קדש יעברו מעליך כי רעתכי אז תעלזי "
    },
    {
        "bookchapter": "ירמיהו",
        "chapter": "יא",
        "versechapter": "טז",
        "bookseder": "ירמיהו",
        "seder": "ו",
        "verseseder": "מד",
        "versenikud": "זַ֤יִת רַֽעֲנָן֙ יְפֵ֣ה פְרִי־ תֹ֔אַר קָרָ֥א יְהוָ֖ה שְׁמֵ֑ךְ לְק֣וֹל ׀ הֲמוּלָּ֣ה גְדֹלָ֗ה הִצִּ֥ית אֵשׁ֙ עָלֶ֔יהָ וְרָע֖וּ דָּלִיּוֹתָֽיו׃ ",
        "versenonikud": "זית רענן יפה פרי תאר קרא יהוה שמך לקול  המולה גדלה הצית אש עליה ורעו דליותיו "
    },
    {
        "bookchapter": "ירמיהו",
        "chapter": "יא",
        "versechapter": "יז",
        "bookseder": "ירמיהו",
        "seder": "ו",
        "verseseder": "מה",
        "versenikud": "וַיהוָ֤ה צְבָאוֹת֙ הַנּוֹטֵ֣עַ אוֹתָ֔ךְ דִּבֶּ֥ר עָלַ֖יִךְ רָעָ֑ה בִּ֠גְלַל רָעַ֨ת בֵּֽית־ יִשְׂרָאֵ֜ל וּבֵ֣ית יְהוּדָ֗ה אֲשֶׁ֨ר עָשׂ֥וּ לָהֶ֛ם לְהַכְעִסֵ֖נִי לְקַטֵּ֥ר לַבָּֽעַל׃ ",
        "versenonikud": "ויהוה צבאות הנוטע אותך דבר עליך רעה בגלל רעת בית ישראל ובית יהודה אשר עשו להם להכעסני לקטר לבעל "
    },
    {
        "bookchapter": "ירמיהו",
        "chapter": "יא",
        "versechapter": "יח",
        "bookseder": "ירמיהו",
        "seder": "ו",
        "verseseder": "מו",
        "versenikud": "וַֽיהוָ֥ה הֽוֹדִיעַ֖נִי וָֽאֵדָ֑עָה אָ֖ז הִרְאִיתַ֥נִי מַעַלְלֵיהֶֽם׃ ",
        "versenonikud": "ויהוה הודיעני ואדעה אז הראיתני מעלליהם "
    },
    {
        "bookchapter": "ירמיהו",
        "chapter": "יא",
        "versechapter": "יט",
        "bookseder": "ירמיהו",
        "seder": "ו",
        "verseseder": "מז",
        "versenikud": "וַאֲנִ֕י כְּכֶ֥בֶשׂ אַלּ֖וּף יוּבַ֣ל לִטְב֑וֹחַ וְלֹֽא־ יָדַ֜עְתִּי כִּֽי־ עָלַ֣י ׀ חָשְׁב֣וּ מַחֲשָׁב֗וֹת נַשְׁחִ֨יתָה עֵ֤ץ בְּלַחְמוֹ֙ וְנִכְרְתֶ֙נּוּ֙ מֵאֶ֣רֶץ חַיִּ֔ים וּשְׁמ֖וֹ לֹֽא־ יִזָּכֵ֥ר עֽוֹד׃ ",
        "versenonikud": "ואני ככבש אלוף יובל לטבוח ולא ידעתי כי עלי  חשבו מחשבות נשחיתה עץ בלחמו ונכרתנו מארץ חיים ושמו לא יזכר עוד "
    },
    {
        "bookchapter": "ירמיהו",
        "chapter": "יא",
        "versechapter": "כ",
        "bookseder": "ירמיהו",
        "seder": "ו",
        "verseseder": "מח",
        "versenikud": "וַֽיהוָ֤ה צְבָאוֹת֙ שֹׁפֵ֣ט צֶ֔דֶק בֹּחֵ֥ן כְּלָי֖וֹת וָלֵ֑ב אֶרְאֶ֤ה נִקְמָֽתְךָ֙ מֵהֶ֔ם כִּ֥י אֵלֶ֖יךָ גִּלִּ֥יתִי אֶת־ רִיבִֽי׃ ",
        "versenonikud": "ויהוה צבאות שפט צדק בחן כליות ולב אראה נקמתך מהם כי אליך גליתי את ריבי "
    },
    {
        "bookchapter": "ירמיהו",
        "chapter": "יא",
        "versechapter": "כא",
        "bookseder": "ירמיהו",
        "seder": "ו",
        "verseseder": "מט",
        "versenikud": "לָכֵ֗ן כֹּֽה־ אָמַ֤ר יְהוָה֙ עַל־ אַנְשֵׁ֣י עֲנָת֔וֹת הַֽמְבַקְשִׁ֥ים אֶֽת־ נַפְשְׁךָ֖ לֵאמֹ֑ר לֹ֤א תִנָּבֵא֙ בְּשֵׁ֣ם יְהוָ֔ה וְלֹ֥א תָמ֖וּת בְּיָדֵֽנוּ׃ ",
        "versenonikud": "לכן כה אמר יהוה על אנשי ענתות המבקשים את נפשך לאמר לא תנבא בשם יהוה ולא תמות בידנו "
    },
    {
        "bookchapter": "ירמיהו",
        "chapter": "יא",
        "versechapter": "כב",
        "bookseder": "ירמיהו",
        "seder": "ו",
        "verseseder": "נ",
        "versenikud": "לָכֵ֗ן כֹּ֤ה אָמַר֙ יְהוָ֣ה צְבָא֔וֹת הִנְנִ֥י פֹקֵ֖ד עֲלֵיהֶ֑ם הַבַּֽחוּרִים֙ יָמֻ֣תוּ בַחֶ֔רֶב בְּנֵיהֶם֙ וּבְנ֣וֹתֵיהֶ֔ם יָמֻ֖תוּ בָּרָעָֽב׃ ",
        "versenonikud": "לכן כה אמר יהוה צבאות הנני פקד עליהם הבחורים ימתו בחרב בניהם ובנותיהם ימתו ברעב "
    },
    {
        "bookchapter": "ירמיהו",
        "chapter": "יא",
        "versechapter": "כג",
        "bookseder": "ירמיהו",
        "seder": "ו",
        "verseseder": "נא",
        "versenikud": "וּשְׁאֵרִ֕ית לֹ֥א תִֽהְיֶ֖ה לָהֶ֑ם כִּֽי־ אָבִ֥יא רָעָ֛ה אֶל־ אַנְשֵׁ֥י עֲנָת֖וֹת שְׁנַ֥ת פְּקֻדָּתָֽם׃ ",
        "versenonikud": "ושארית לא תהיה להם כי אביא רעה אל אנשי ענתות שנת פקדתם "
    }
]