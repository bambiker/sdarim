[
    {
        "bookchapter": "יחזקאל",
        "chapter": "כח",
        "versechapter": "יג",
        "bookseder": "יחזקאל",
        "seder": "יז",
        "verseseder": "א",
        "versenikud": "בְּעֵ֨דֶן גַּן־ אֱלֹהִ֜ים הָיִ֗יתָ כָּל־ אֶ֨בֶן יְקָרָ֤ה מְסֻכָתֶ֙ךָ֙ אֹ֣דֶם פִּטְדָ֞ה וְיָהֲלֹ֗ם תַּרְשִׁ֥ישׁ שֹׁ֙הַם֙ וְיָ֣שְׁפֵ֔ה סַפִּ֣יר נֹ֔פֶךְ וּבָרְקַ֖ת וְזָהָ֑ב מְלֶ֨אכֶת תֻּפֶּ֤יךָ וּנְקָבֶ֙יךָ֙ בָּ֔ךְ בְּי֥וֹם הִבָּרַאֲךָ֖ כּוֹנָֽנוּ׃ ",
        "versenonikud": "בעדן גן אלהים היית כל אבן יקרה מסכתך אדם פטדה ויהלם תרשיש שהם וישפה ספיר נפך וברקת וזהב מלאכת תפיך ונקביך בך ביום הבראך כוננו "
    },
    {
        "bookchapter": "יחזקאל",
        "chapter": "כח",
        "versechapter": "יד",
        "bookseder": "יחזקאל",
        "seder": "יז",
        "verseseder": "ב",
        "versenikud": "אַ֨תְּ־ כְּר֔וּב מִמְשַׁ֖ח הַסּוֹכֵ֑ךְ וּנְתַתִּ֗יךָ בְּהַ֨ר קֹ֤דֶשׁ אֱלֹהִים֙ הָיִ֔יתָ בְּת֥וֹךְ אַבְנֵי־ אֵ֖שׁ הִתְהַלָּֽכְתָּ׃ ",
        "versenonikud": "את כרוב ממשח הסוכך ונתתיך בהר קדש אלהים היית בתוך אבני אש התהלכת "
    },
    {
        "bookchapter": "יחזקאל",
        "chapter": "כח",
        "versechapter": "טו",
        "bookseder": "יחזקאל",
        "seder": "יז",
        "verseseder": "ג",
        "versenikud": "תָּמִ֤ים אַתָּה֙ בִּדְרָכֶ֔יךָ מִיּ֖וֹם הִבָּֽרְאָ֑ךְ עַד־ נִמְצָ֥א עַוְלָ֖תָה בָּֽךְ׃ ",
        "versenonikud": "תמים אתה בדרכיך מיום הבראך עד נמצא עולתה בך "
    },
    {
        "bookchapter": "יחזקאל",
        "chapter": "כח",
        "versechapter": "טז",
        "bookseder": "יחזקאל",
        "seder": "יז",
        "verseseder": "ד",
        "versenikud": "בְּרֹ֣ב רְכֻלָּתְךָ֗ מָל֧וּ תוֹכְךָ֛ חָמָ֖ס וַֽתֶּחֱטָ֑א וָאֶחַלֶּלְךָ֩ מֵהַ֨ר אֱלֹהִ֤ים וָֽאַבֶּדְךָ֙ כְּר֣וּב הַסֹּכֵ֔ךְ מִתּ֖וֹךְ אַבְנֵי־ אֵֽשׁ׃ ",
        "versenonikud": "ברב רכלתך מלו תוכך חמס ותחטא ואחללך מהר אלהים ואבדך כרוב הסכך מתוך אבני אש "
    },
    {
        "bookchapter": "יחזקאל",
        "chapter": "כח",
        "versechapter": "יז",
        "bookseder": "יחזקאל",
        "seder": "יז",
        "verseseder": "ה",
        "versenikud": "גָּבַ֤הּ לִבְּךָ֙ בְּיָפְיֶ֔ךָ שִׁחַ֥תָּ חָכְמָתְךָ֖ עַל־ יִפְעָתֶ֑ךָ עַל־ אֶ֣רֶץ הִשְׁלַכְתִּ֗יךָ לִפְנֵ֧י מְלָכִ֛ים נְתַתִּ֖יךָ לְרַ֥אֲוָה בָֽךְ׃ ",
        "versenonikud": "גבה לבך ביפיך שחת חכמתך על יפעתך על ארץ השלכתיך לפני מלכים נתתיך לראוה בך "
    },
    {
        "bookchapter": "יחזקאל",
        "chapter": "כח",
        "versechapter": "יח",
        "bookseder": "יחזקאל",
        "seder": "יז",
        "verseseder": "ו",
        "versenikud": "מֵרֹ֣ב עֲוֺנֶ֗יךָ בְּעֶ֙וֶל֙ רְכֻלָּ֣תְךָ֔ חִלַּ֖לְתָּ מִקְדָּשֶׁ֑יךָ וָֽאוֹצִא־ אֵ֤שׁ מִתּֽוֹכְךָ֙ הִ֣יא אֲכָלַ֔תְךָ וָאֶתֶּנְךָ֤ לְאֵ֙פֶר֙ עַל־ הָאָ֔רֶץ לְעֵינֵ֖י כָּל־ רֹאֶֽיךָ׃ ",
        "versenonikud": "מרב עוניך בעול רכלתך חללת מקדשיך ואוצא אש מתוכך היא אכלתך ואתנך לאפר על הארץ לעיני כל ראיך "
    },
    {
        "bookchapter": "יחזקאל",
        "chapter": "כח",
        "versechapter": "יט",
        "bookseder": "יחזקאל",
        "seder": "יז",
        "verseseder": "ז",
        "versenikud": "כָּל־ יוֹדְעֶ֙יךָ֙ בָּֽעַמִּ֔ים שָׁמְמ֖וּ עָלֶ֑יךָ בַּלָּה֣וֹת הָיִ֔יתָ וְאֵינְךָ֖ עַד־ עוֹלָֽם׃ ",
        "versenonikud": "כל יודעיך בעמים שממו עליך בלהות היית ואינך עד עולם "
    },
    {
        "bookchapter": "יחזקאל",
        "chapter": "כח",
        "versechapter": "כ",
        "bookseder": "יחזקאל",
        "seder": "יז",
        "verseseder": "ח",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "כח",
        "versechapter": "כא",
        "bookseder": "יחזקאל",
        "seder": "יז",
        "verseseder": "ט",
        "versenikud": "בֶּן־ אָדָ֕ם שִׂ֥ים פָּנֶ֖יךָ אֶל־ צִיד֑וֹן וְהִנָּבֵ֖א עָלֶֽיהָ׃ ",
        "versenonikud": "בן אדם שים פניך אל צידון והנבא עליה "
    },
    {
        "bookchapter": "יחזקאל",
        "chapter": "כח",
        "versechapter": "כב",
        "bookseder": "יחזקאל",
        "seder": "יז",
        "verseseder": "י",
        "versenikud": "וְאָמַרְתָּ֗ כֹּ֤ה אָמַר֙ אֲדֹנָ֣י יְהוִ֔ה הִנְנִ֤י עָלַ֙יִךְ֙ צִיד֔וֹן וְנִכְבַּדְתִּ֖י בְּתוֹכֵ֑ךְ וְֽיָדְע֞וּ כִּֽי־ אֲנִ֣י יְהוָ֗ה בַּעֲשׂ֥וֹתִי בָ֛הּ שְׁפָטִ֖ים וְנִקְדַּ֥שְׁתִּי בָֽהּ׃ ",
        "versenonikud": "ואמרת כה אמר אדני יהוה הנני עליך צידון ונכבדתי בתוכך וידעו כי אני יהוה בעשותי בה שפטים ונקדשתי בה "
    },
    {
        "bookchapter": "יחזקאל",
        "chapter": "כח",
        "versechapter": "כג",
        "bookseder": "יחזקאל",
        "seder": "יז",
        "verseseder": "יא",
        "versenikud": "וְשִׁלַּחְתִּי־ בָ֞הּ דֶּ֤בֶר וָדָם֙ בְּח֣וּצוֹתֶ֔יהָ וְנִפְלַ֤ל חָלָל֙ בְּתוֹכָ֔הּ בְּחֶ֥רֶב עָלֶ֖יהָ מִסָּבִ֑יב וְיָדְע֖וּ כִּֽי־ אֲנִ֥י יְהוָֽה׃ ",
        "versenonikud": "ושלחתי בה דבר ודם בחוצותיה ונפלל חלל בתוכה בחרב עליה מסביב וידעו כי אני יהוה "
    },
    {
        "bookchapter": "יחזקאל",
        "chapter": "כח",
        "versechapter": "כד",
        "bookseder": "יחזקאל",
        "seder": "יז",
        "verseseder": "יב",
        "versenikud": "וְלֹֽא־ יִהְיֶ֨ה ע֜וֹד לְבֵ֣ית יִשְׂרָאֵ֗ל סִלּ֤וֹן מַמְאִיר֙ וְק֣וֹץ מַכְאִ֔ב מִכֹּל֙ סְבִ֣יבֹתָ֔ם הַשָּׁאטִ֖ים אוֹתָ֑ם וְיָ֣דְע֔וּ כִּ֥י אֲנִ֖י אֲדֹנָ֥י יְהוִֽה׃ ",
        "versenonikud": "ולא יהיה עוד לבית ישראל סלון ממאיר וקוץ מכאב מכל סביבתם השאטים אותם וידעו כי אני אדני יהוה "
    },
    {
        "bookchapter": "יחזקאל",
        "chapter": "כח",
        "versechapter": "כה",
        "bookseder": "יחזקאל",
        "seder": "יז",
        "verseseder": "יג",
        "versenikud": "כֹּֽה־ אָמַר֮ אֲדֹנָ֣י יְהוִה֒ בְּקַבְּצִ֣י ׀ אֶת־ בֵּ֣ית יִשְׂרָאֵ֗ל מִן־ הָֽעַמִּים֙ אֲשֶׁ֣ר נָפֹ֣צוּ בָ֔ם וְנִקְדַּ֥שְׁתִּי בָ֖ם לְעֵינֵ֣י הַגּוֹיִ֑ם וְיָֽשְׁבוּ֙ עַל־ אַדְמָתָ֔ם אֲשֶׁ֥ר נָתַ֖תִּי לְעַבְדִּ֥י לְיַעֲקֹֽב׃ ",
        "versenonikud": "כה אמר אדני יהוה בקבצי  את בית ישראל מן העמים אשר נפצו בם ונקדשתי בם לעיני הגוים וישבו על אדמתם אשר נתתי לעבדי ליעקב "
    },
    {
        "bookchapter": "יחזקאל",
        "chapter": "כח",
        "versechapter": "כו",
        "bookseder": "יחזקאל",
        "seder": "יז",
        "verseseder": "יד",
        "versenikud": "וְיָשְׁב֣וּ עָלֶיהָ֮ לָבֶטַח֒ וּבָנ֤וּ בָתִּים֙ וְנָטְע֣וּ כְרָמִ֔ים וְיָשְׁב֖וּ לָבֶ֑טַח בַּעֲשׂוֹתִ֣י שְׁפָטִ֗ים בְּכֹ֨ל הַשָּׁאטִ֤ים אֹתָם֙ מִסְּבִ֣יבוֹתָ֔ם וְיָ֣דְע֔וּ כִּ֛י אֲנִ֥י יְהוָ֖ה אֱלֹהֵיהֶֽם׃ ",
        "versenonikud": "וישבו עליה לבטח ובנו בתים ונטעו כרמים וישבו לבטח בעשותי שפטים בכל השאטים אתם מסביבותם וידעו כי אני יהוה אלהיהם "
    },
    {
        "bookchapter": "יחזקאל",
        "chapter": "כט",
        "versechapter": "א",
        "bookseder": "יחזקאל",
        "seder": "יז",
        "verseseder": "טו",
        "versenikud": "בַּשָּׁנָה֙ הָעֲשִׂירִ֔ית בָּעֲשִׂרִ֕י בִּשְׁנֵ֥ים עָשָׂ֖ר לַחֹ֑דֶשׁ הָיָ֥ה דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "בשנה העשירית בעשרי בשנים עשר לחדש היה דבר יהוה אלי לאמר "
    },
    {
        "bookchapter": "יחזקאל",
        "chapter": "כט",
        "versechapter": "ב",
        "bookseder": "יחזקאל",
        "seder": "יז",
        "verseseder": "טז",
        "versenikud": "בֶּן־ אָדָ֕ם שִׂ֣ים פָּנֶ֔יךָ עַל־ פַּרְעֹ֖ה מֶ֣לֶךְ מִצְרָ֑יִם וְהִנָּבֵ֣א עָלָ֔יו וְעַל־ מִצְרַ֖יִם כֻּלָּֽהּ׃ ",
        "versenonikud": "בן אדם שים פניך על פרעה מלך מצרים והנבא עליו ועל מצרים כלה "
    },
    {
        "bookchapter": "יחזקאל",
        "chapter": "כט",
        "versechapter": "ג",
        "bookseder": "יחזקאל",
        "seder": "יז",
        "verseseder": "יז",
        "versenikud": "דַּבֵּ֨ר וְאָמַרְתָּ֜ כֹּֽה־ אָמַ֣ר ׀ אֲדֹנָ֣י יְהוִ֗ה הִנְנִ֤י עָלֶ֙יךָ֙ פַּרְעֹ֣ה מֶֽלֶךְ־ מִצְרַ֔יִם הַתַּנִּים֙ הַגָּד֔וֹל הָרֹבֵ֖ץ בְּת֣וֹךְ יְאֹרָ֑יו אֲשֶׁ֥ר אָמַ֛ר לִ֥י יְאֹרִ֖י וַאֲנִ֥י עֲשִׂיתִֽנִי׃ ",
        "versenonikud": "דבר ואמרת כה אמר  אדני יהוה הנני עליך פרעה מלך מצרים התנים הגדול הרבץ בתוך יאריו אשר אמר לי יארי ואני עשיתני "
    },
    {
        "bookchapter": "יחזקאל",
        "chapter": "כט",
        "versechapter": "ד",
        "bookseder": "יחזקאל",
        "seder": "יז",
        "verseseder": "יח",
        "versenikud": "וְנָתַתִּ֤י חחיים חַחִים֙ בִּלְחָיֶ֔יךָ וְהִדְבַּקְתִּ֥י דְגַת־ יְאֹרֶ֖יךָ בְּקַשְׂקְשֹׂתֶ֑יךָ וְהַעֲלִיתִ֙יךָ֙ מִתּ֣וֹךְ יְאֹרֶ֔יךָ וְאֵת֙ כָּל־ דְּגַ֣ת יְאֹרֶ֔יךָ בְּקַשְׂקְשֹׂתֶ֖יךָ תִּדְבָּֽק׃ ",
        "versenonikud": "ונתתי חחיים חחים בלחייך והדבקתי דגת יאריך בקשקשתיך והעליתיך מתוך יאריך ואת כל דגת יאריך בקשקשתיך תדבק "
    },
    {
        "bookchapter": "יחזקאל",
        "chapter": "כט",
        "versechapter": "ה",
        "bookseder": "יחזקאל",
        "seder": "יז",
        "verseseder": "יט",
        "versenikud": "וּנְטַשְׁתִּ֣יךָ הַמִּדְבָּ֗רָה אוֹתְךָ֙ וְאֵת֙ כָּל־ דְּגַ֣ת יְאֹרֶ֔יךָ עַל־ פְּנֵ֤י הַשָּׂדֶה֙ תִּפּ֔וֹל לֹ֥א תֵאָסֵ֖ף וְלֹ֣א תִקָּבֵ֑ץ לְחַיַּ֥ת הָאָ֛רֶץ וּלְע֥וֹף הַשָּׁמַ֖יִם נְתַתִּ֥יךָ לְאָכְלָֽה׃ ",
        "versenonikud": "ונטשתיך המדברה אותך ואת כל דגת יאריך על פני השדה תפול לא תאסף ולא תקבץ לחית הארץ ולעוף השמים נתתיך לאכלה "
    },
    {
        "bookchapter": "יחזקאל",
        "chapter": "כט",
        "versechapter": "ו",
        "bookseder": "יחזקאל",
        "seder": "יז",
        "verseseder": "כ",
        "versenikud": "וְיָֽדְעוּ֙ כָּל־ יֹשְׁבֵ֣י מִצְרַ֔יִם כִּ֖י אֲנִ֣י יְהוָ֑ה יַ֧עַן הֱיוֹתָ֛ם מִשְׁעֶ֥נֶת קָנֶ֖ה לְבֵ֥ית יִשְׂרָאֵֽל׃ ",
        "versenonikud": "וידעו כל ישבי מצרים כי אני יהוה יען היותם משענת קנה לבית ישראל "
    },
    {
        "bookchapter": "יחזקאל",
        "chapter": "כט",
        "versechapter": "ז",
        "bookseder": "יחזקאל",
        "seder": "יז",
        "verseseder": "כא",
        "versenikud": "בְּתָפְשָׂ֨ם בְּךָ֤ בכפך בַכַּף֙ תֵּר֔וֹץ וּבָקַעְתָּ֥ לָהֶ֖ם כָּל־ כָּתֵ֑ף וּבְהִֽשָּׁעֲנָ֤ם עָלֶ֙יךָ֙ תִּשָּׁבֵ֔ר וְהַעֲמַדְתָּ֥ לָהֶ֖ם כָּל־ מָתְנָֽיִם׃ ",
        "versenonikud": "בתפשם בך בכפך בכף תרוץ ובקעת להם כל כתף ובהשענם עליך תשבר והעמדת להם כל מתנים "
    },
    {
        "bookchapter": "יחזקאל",
        "chapter": "כט",
        "versechapter": "ח",
        "bookseder": "יחזקאל",
        "seder": "יז",
        "verseseder": "כב",
        "versenikud": "לָכֵ֗ן כֹּ֤ה אָמַר֙ אֲדֹנָ֣י יְהוִ֔ה הִנְנִ֛י מֵבִ֥יא עָלַ֖יִךְ חָ֑רֶב וְהִכְרַתִּ֥י מִמֵּ֖ךְ אָדָ֥ם וּבְהֵמָֽה׃ ",
        "versenonikud": "לכן כה אמר אדני יהוה הנני מביא עליך חרב והכרתי ממך אדם ובהמה "
    },
    {
        "bookchapter": "יחזקאל",
        "chapter": "כט",
        "versechapter": "ט",
        "bookseder": "יחזקאל",
        "seder": "יז",
        "verseseder": "כג",
        "versenikud": "וְהָיְתָ֤ה אֶֽרֶץ־ מִצְרַ֙יִם֙ לִשְׁמָמָ֣ה וְחָרְבָּ֔ה וְיָדְע֖וּ כִּֽי־ אֲנִ֣י יְהוָ֑ה יַ֧עַן אָמַ֛ר יְאֹ֥ר לִ֖י וַאֲנִ֥י עָשִֽׂיתִי׃ ",
        "versenonikud": "והיתה ארץ מצרים לשממה וחרבה וידעו כי אני יהוה יען אמר יאר לי ואני עשיתי "
    },
    {
        "bookchapter": "יחזקאל",
        "chapter": "כט",
        "versechapter": "י",
        "bookseder": "יחזקאל",
        "seder": "יז",
        "verseseder": "כד",
        "versenikud": "לָכֵ֛ן הִנְנִ֥י אֵלֶ֖יךָ וְאֶל־ יְאֹרֶ֑יךָ וְנָתַתִּ֞י אֶת־ אֶ֣רֶץ מִצְרַ֗יִם לְחָרְבוֹת֙ חֹ֣רֶב שְׁמָמָ֔ה מִמִּגְדֹּ֥ל סְוֵנֵ֖ה וְעַד־ גְּב֥וּל כּֽוּשׁ׃ ",
        "versenonikud": "לכן הנני אליך ואל יאריך ונתתי את ארץ מצרים לחרבות חרב שממה ממגדל סונה ועד גבול כוש "
    },
    {
        "bookchapter": "יחזקאל",
        "chapter": "כט",
        "versechapter": "יא",
        "bookseder": "יחזקאל",
        "seder": "יז",
        "verseseder": "כה",
        "versenikud": "לֹ֤א תַעֲבָר־ בָּהּ֙ רֶ֣גֶל אָדָ֔ם וְרֶ֥גֶל בְּהֵמָ֖ה לֹ֣א תַעֲבָר־ בָּ֑הּ וְלֹ֥א תֵשֵׁ֖ב אַרְבָּעִ֥ים שָׁנָֽה׃ ",
        "versenonikud": "לא תעבר בה רגל אדם ורגל בהמה לא תעבר בה ולא תשב ארבעים שנה "
    },
    {
        "bookchapter": "יחזקאל",
        "chapter": "כט",
        "versechapter": "יב",
        "bookseder": "יחזקאל",
        "seder": "יז",
        "verseseder": "כו",
        "versenikud": "וְנָתַתִּ֣י אֶת־ אֶרֶץ֩ מִצְרַ֨יִם שְׁמָמָ֜ה בְּת֣וֹךְ ׀ אֲרָצ֣וֹת נְשַׁמּ֗וֹת וְעָרֶ֙יהָ֙ בְּת֨וֹךְ עָרִ֤ים מָֽחֳרָבוֹת֙ תִּֽהְיֶ֣יןָ שְׁמָמָ֔ה אַרְבָּעִ֖ים שָׁנָ֑ה וַהֲפִצֹתִ֤י אֶת־ מִצְרַ֙יִם֙ בַּגּוֹיִ֔ם וְֽזֵרִיתִ֖ים בָּאֲרָצֽוֹת׃ ",
        "versenonikud": "ונתתי את ארץ מצרים שממה בתוך  ארצות נשמות ועריה בתוך ערים מחרבות תהיין שממה ארבעים שנה והפצתי את מצרים בגוים וזריתים בארצות "
    },
    {
        "bookchapter": "יחזקאל",
        "chapter": "כט",
        "versechapter": "יג",
        "bookseder": "יחזקאל",
        "seder": "יז",
        "verseseder": "כז",
        "versenikud": "כִּ֛י כֹּ֥ה אָמַ֖ר אֲדֹנָ֣י יְהוִ֑ה מִקֵּ֞ץ אַרְבָּעִ֤ים שָׁנָה֙ אֲקַבֵּ֣ץ אֶת־ מִצְרַ֔יִם מִן־ הָעַמִּ֖ים אֲשֶׁר־ נָפֹ֥צוּ שָֽׁמָּה׃ ",
        "versenonikud": "כי כה אמר אדני יהוה מקץ ארבעים שנה אקבץ את מצרים מן העמים אשר נפצו שמה "
    },
    {
        "bookchapter": "יחזקאל",
        "chapter": "כט",
        "versechapter": "יד",
        "bookseder": "יחזקאל",
        "seder": "יז",
        "verseseder": "כח",
        "versenikud": "וְשַׁבְתִּי֙ אֶת־ שְׁב֣וּת מִצְרַ֔יִם וַהֲשִׁבֹתִ֤י אֹתָם֙ אֶ֣רֶץ פַּתְר֔וֹס עַל־ אֶ֖רֶץ מְכֽוּרָתָ֑ם וְהָ֥יוּ שָׁ֖ם מַמְלָכָ֥ה שְׁפָלָֽה׃ ",
        "versenonikud": "ושבתי את שבות מצרים והשבתי אתם ארץ פתרוס על ארץ מכורתם והיו שם ממלכה שפלה "
    },
    {
        "bookchapter": "יחזקאל",
        "chapter": "כט",
        "versechapter": "טו",
        "bookseder": "יחזקאל",
        "seder": "יז",
        "verseseder": "כט",
        "versenikud": "מִן־ הַמַּמְלָכוֹת֙ תִּהְיֶ֣ה שְׁפָלָ֔ה וְלֹֽא־ תִתְנַשֵּׂ֥א ע֖וֹד עַל־ הַגּוֹיִ֑ם וְהִ֨מְעַטְתִּ֔ים לְבִלְתִּ֖י רְד֥וֹת בַּגּוֹיִֽם׃ ",
        "versenonikud": "מן הממלכות תהיה שפלה ולא תתנשא עוד על הגוים והמעטתים לבלתי רדות בגוים "
    },
    {
        "bookchapter": "יחזקאל",
        "chapter": "כט",
        "versechapter": "טז",
        "bookseder": "יחזקאל",
        "seder": "יז",
        "verseseder": "ל",
        "versenikud": "וְלֹ֣א יִֽהְיֶה־ עוֹד֩ לְבֵ֨ית יִשְׂרָאֵ֤ל לְמִבְטָח֙ מַזְכִּ֣יר עָוֺ֔ן בִּפְנוֹתָ֖ם אַחֲרֵיהֶ֑ם וְיָ֣דְע֔וּ כִּ֥י אֲנִ֖י אֲדֹנָ֥י יְהוִֽה׃ ",
        "versenonikud": "ולא יהיה עוד לבית ישראל למבטח מזכיר עון בפנותם אחריהם וידעו כי אני אדני יהוה "
    },
    {
        "bookchapter": "יחזקאל",
        "chapter": "כט",
        "versechapter": "יז",
        "bookseder": "יחזקאל",
        "seder": "יז",
        "verseseder": "לא",
        "versenikud": "וַיְהִ֗י בְּעֶשְׂרִ֤ים וָשֶׁ֙בַע֙ שָׁנָ֔ה בָּֽרִאשׁ֖וֹן בְּאֶחָ֣ד לַחֹ֑דֶשׁ הָיָ֥ה דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי בעשרים ושבע שנה בראשון באחד לחדש היה דבר יהוה אלי לאמר "
    },
    {
        "bookchapter": "יחזקאל",
        "chapter": "כט",
        "versechapter": "יח",
        "bookseder": "יחזקאל",
        "seder": "יז",
        "verseseder": "לב",
        "versenikud": "בֶּן־ אָדָ֗ם נְבוּכַדְרֶאצַּ֣ר מֶֽלֶךְ־ בָּ֠בֶל הֶעֱבִ֨יד אֶת־ חֵיל֜וֹ עֲבֹדָ֤ה גְדֹלָה֙ אֶל־ צֹ֔ר כָּל־ רֹ֣אשׁ מֻקְרָ֔ח וְכָל־ כָּתֵ֖ף מְרוּטָ֑ה וְ֠שָׂכָר לֹא־ הָ֨יָה ל֤וֹ וּלְחֵילוֹ֙ מִצֹּ֔ר עַל־ הָעֲבֹדָ֖ה אֲשֶׁר־ עָבַ֥ד עָלֶֽיהָ׃ ",
        "versenonikud": "בן אדם נבוכדראצר מלך בבל העביד את חילו עבדה גדלה אל צר כל ראש מקרח וכל כתף מרוטה ושכר לא היה לו ולחילו מצר על העבדה אשר עבד עליה "
    },
    {
        "bookchapter": "יחזקאל",
        "chapter": "כט",
        "versechapter": "יט",
        "bookseder": "יחזקאל",
        "seder": "יז",
        "verseseder": "לג",
        "versenikud": "לָכֵ֗ן כֹּ֤ה אָמַר֙ אֲדֹנָ֣י יְהוִ֔ה הִנְנִ֥י נֹתֵ֛ן לִנְבוּכַדְרֶאצַּ֥ר מֶֽלֶךְ־ בָּבֶ֖ל אֶת־ אֶ֣רֶץ מִצְרָ֑יִם וְנָשָׂ֨א הֲמֹנָ֜הּ וְשָׁלַ֤ל שְׁלָלָהּ֙ וּבָזַ֣ז בִּזָּ֔הּ וְהָיְתָ֥ה שָׂכָ֖ר לְחֵילֽוֹ׃ ",
        "versenonikud": "לכן כה אמר אדני יהוה הנני נתן לנבוכדראצר מלך בבל את ארץ מצרים ונשא המנה ושלל שללה ובזז בזה והיתה שכר לחילו "
    },
    {
        "bookchapter": "יחזקאל",
        "chapter": "כט",
        "versechapter": "כ",
        "bookseder": "יחזקאל",
        "seder": "יז",
        "verseseder": "לד",
        "versenikud": "פְּעֻלָּתוֹ֙ אֲשֶׁר־ עָ֣בַד בָּ֔הּ נָתַ֥תִּי ל֖וֹ אֶת־ אֶ֣רֶץ מִצְרָ֑יִם אֲשֶׁר֙ עָ֣שׂוּ לִ֔י נְאֻ֖ם אֲדֹנָ֥י יְהוִֽה׃ ",
        "versenonikud": "פעלתו אשר עבד בה נתתי לו את ארץ מצרים אשר עשו לי נאם אדני יהוה "
    }
]