[
    {
        "bookchapter": "במדבר",
        "chapter": "ל",
        "versechapter": "ב",
        "bookseder": "במדבר",
        "seder": "כו",
        "verseseder": "א",
        "parasha": "מטות",
        "versenikud": "וַיְדַבֵּ֤ר מֹשֶׁה֙ אֶל־ רָאשֵׁ֣י הַמַּטּ֔וֹת לִבְנֵ֥י יִשְׂרָאֵ֖ל לֵאמֹ֑ר זֶ֣ה הַדָּבָ֔ר אֲשֶׁ֖ר צִוָּ֥ה יְהוָֽה׃ ",
        "versenonikud": "וידבר משה אל ראשי המטות לבני ישראל לאמר זה הדבר אשר צוה יהוה "
    },
    {
        "bookchapter": "במדבר",
        "chapter": "ל",
        "versechapter": "ג",
        "bookseder": "במדבר",
        "seder": "כו",
        "verseseder": "ב",
        "parasha": "מטות",
        "versenikud": "אִישׁ֩ כִּֽי־ יִדֹּ֨ר נֶ֜דֶר לַֽיהוָ֗ה אֽוֹ־ הִשָּׁ֤בַע שְׁבֻעָה֙ לֶאְסֹ֤ר אִסָּר֙ עַל־ נַפְשׁ֔וֹ לֹ֥א יַחֵ֖ל דְּבָר֑וֹ כְּכָל־ הַיֹּצֵ֥א מִפִּ֖יו יַעֲשֶֽׂה׃ ",
        "versenonikud": "איש כי ידר נדר ליהוה או השבע שבעה לאסר אסר על נפשו לא יחל דברו ככל היצא מפיו יעשה "
    },
    {
        "bookchapter": "במדבר",
        "chapter": "ל",
        "versechapter": "ד",
        "bookseder": "במדבר",
        "seder": "כו",
        "verseseder": "ג",
        "parasha": "מטות",
        "versenikud": "וְאִשָּׁ֕ה כִּֽי־ תִדֹּ֥ר נֶ֖דֶר לַיהוָ֑ה וְאָסְרָ֥ה אִסָּ֛ר בְּבֵ֥ית אָבִ֖יהָ בִּנְעֻרֶֽיהָ׃ ",
        "versenonikud": "ואשה כי תדר נדר ליהוה ואסרה אסר בבית אביה בנעריה "
    },
    {
        "bookchapter": "במדבר",
        "chapter": "ל",
        "versechapter": "ה",
        "bookseder": "במדבר",
        "seder": "כו",
        "verseseder": "ד",
        "parasha": "מטות",
        "versenikud": "וְשָׁמַ֨ע אָבִ֜יהָ אֶת־ נִדְרָ֗הּ וֶֽאֱסָרָהּ֙ אֲשֶׁ֣ר אָֽסְרָ֣ה עַל־ נַפְשָׁ֔הּ וְהֶחֱרִ֥ישׁ לָ֖הּ אָבִ֑יהָ וְקָ֙מוּ֙ כָּל־ נְדָרֶ֔יהָ וְכָל־ אִסָּ֛ר אֲשֶׁר־ אָסְרָ֥ה עַל־ נַפְשָׁ֖הּ יָקֽוּם׃ ",
        "versenonikud": "ושמע אביה את נדרה ואסרה אשר אסרה על נפשה והחריש לה אביה וקמו כל נדריה וכל אסר אשר אסרה על נפשה יקום "
    },
    {
        "bookchapter": "במדבר",
        "chapter": "ל",
        "versechapter": "ו",
        "bookseder": "במדבר",
        "seder": "כו",
        "verseseder": "ה",
        "parasha": "מטות",
        "versenikud": "וְאִם־ הֵנִ֨יא אָבִ֣יהָ אֹתָהּ֮ בְּי֣וֹם שָׁמְעוֹ֒ כָּל־ נְדָרֶ֗יהָ וֶֽאֱסָרֶ֛יהָ אֲשֶׁר־ אָסְרָ֥ה עַל־ נַפְשָׁ֖הּ לֹ֣א יָק֑וּם וַֽיהוָה֙ יִֽסְלַח־ לָ֔הּ כִּי־ הֵנִ֥יא אָבִ֖יהָ אֹתָֽהּ׃ ",
        "versenonikud": "ואם הניא אביה אתה ביום שמעו כל נדריה ואסריה אשר אסרה על נפשה לא יקום ויהוה יסלח לה כי הניא אביה אתה "
    },
    {
        "bookchapter": "במדבר",
        "chapter": "ל",
        "versechapter": "ז",
        "bookseder": "במדבר",
        "seder": "כו",
        "verseseder": "ו",
        "parasha": "מטות",
        "versenikud": "וְאִם־ הָי֤וֹ תִֽהְיֶה֙ לְאִ֔ישׁ וּנְדָרֶ֖יהָ עָלֶ֑יהָ א֚וֹ מִבְטָ֣א שְׂפָתֶ֔יהָ אֲשֶׁ֥ר אָסְרָ֖ה עַל־ נַפְשָֽׁהּ׃ ",
        "versenonikud": "ואם היו תהיה לאיש ונדריה עליה או מבטא שפתיה אשר אסרה על נפשה "
    },
    {
        "bookchapter": "במדבר",
        "chapter": "ל",
        "versechapter": "ח",
        "bookseder": "במדבר",
        "seder": "כו",
        "verseseder": "ז",
        "parasha": "מטות",
        "versenikud": "וְשָׁמַ֥ע אִישָׁ֛הּ בְּי֥וֹם שָׁמְע֖וֹ וְהֶחֱרִ֣ישׁ לָ֑הּ וְקָ֣מוּ נְדָרֶ֗יהָ וֶֽאֱסָרֶ֛הָ אֲשֶׁר־ אָסְרָ֥ה עַל־ נַפְשָׁ֖הּ יָקֻֽמוּ׃ ",
        "versenonikud": "ושמע אישה ביום שמעו והחריש לה וקמו נדריה ואסרה אשר אסרה על נפשה יקמו "
    },
    {
        "bookchapter": "במדבר",
        "chapter": "ל",
        "versechapter": "ט",
        "bookseder": "במדבר",
        "seder": "כו",
        "verseseder": "ח",
        "parasha": "מטות",
        "versenikud": "וְ֠אִם בְּי֨וֹם שְׁמֹ֣עַ אִישָׁהּ֮ יָנִ֣יא אוֹתָהּ֒ וְהֵפֵ֗ר אֶת־ נִדְרָהּ֙ אֲשֶׁ֣ר עָלֶ֔יהָ וְאֵת֙ מִבְטָ֣א שְׂפָתֶ֔יהָ אֲשֶׁ֥ר אָסְרָ֖ה עַל־ נַפְשָׁ֑הּ וַיהוָ֖ה יִֽסְלַֽח־ לָֽהּ׃ ",
        "versenonikud": "ואם ביום שמע אישה יניא אותה והפר את נדרה אשר עליה ואת מבטא שפתיה אשר אסרה על נפשה ויהוה יסלח לה "
    },
    {
        "bookchapter": "במדבר",
        "chapter": "ל",
        "versechapter": "י",
        "bookseder": "במדבר",
        "seder": "כו",
        "verseseder": "ט",
        "parasha": "מטות",
        "versenikud": "וְנֵ֥דֶר אַלְמָנָ֖ה וּגְרוּשָׁ֑ה כֹּ֛ל אֲשֶׁר־ אָסְרָ֥ה עַל־ נַפְשָׁ֖הּ יָק֥וּם עָלֶֽיהָ׃ ",
        "versenonikud": "ונדר אלמנה וגרושה כל אשר אסרה על נפשה יקום עליה "
    },
    {
        "bookchapter": "במדבר",
        "chapter": "ל",
        "versechapter": "יא",
        "bookseder": "במדבר",
        "seder": "כו",
        "verseseder": "י",
        "parasha": "מטות",
        "versenikud": "וְאִם־ בֵּ֥ית אִישָׁ֖הּ נָדָ֑רָה אֽוֹ־ אָסְרָ֥ה אִסָּ֛ר עַל־ נַפְשָׁ֖הּ בִּשְׁבֻעָֽה׃ ",
        "versenonikud": "ואם בית אישה נדרה או אסרה אסר על נפשה בשבעה "
    },
    {
        "bookchapter": "במדבר",
        "chapter": "ל",
        "versechapter": "יב",
        "bookseder": "במדבר",
        "seder": "כו",
        "verseseder": "יא",
        "parasha": "מטות",
        "versenikud": "וְשָׁמַ֤ע אִישָׁהּ֙ וְהֶחֱרִ֣שׁ לָ֔הּ לֹ֥א הֵנִ֖יא אֹתָ֑הּ וְקָ֙מוּ֙ כָּל־ נְדָרֶ֔יהָ וְכָל־ אִסָּ֛ר אֲשֶׁר־ אָסְרָ֥ה עַל־ נַפְשָׁ֖הּ יָקֽוּם׃ ",
        "versenonikud": "ושמע אישה והחרש לה לא הניא אתה וקמו כל נדריה וכל אסר אשר אסרה על נפשה יקום "
    },
    {
        "bookchapter": "במדבר",
        "chapter": "ל",
        "versechapter": "יג",
        "bookseder": "במדבר",
        "seder": "כו",
        "verseseder": "יב",
        "parasha": "מטות",
        "versenikud": "וְאִם־ הָפֵר֩ יָפֵ֨ר אֹתָ֥ם ׀ אִישָׁהּ֮ בְּי֣וֹם שָׁמְעוֹ֒ כָּל־ מוֹצָ֨א שְׂפָתֶ֧יהָ לִנְדָרֶ֛יהָ וּלְאִסַּ֥ר נַפְשָׁ֖הּ לֹ֣א יָק֑וּם אִישָׁ֣הּ הֲפֵרָ֔ם וַיהוָ֖ה יִֽסְלַֽח־ לָֽהּ׃ ",
        "versenonikud": "ואם הפר יפר אתם  אישה ביום שמעו כל מוצא שפתיה לנדריה ולאסר נפשה לא יקום אישה הפרם ויהוה יסלח לה "
    },
    {
        "bookchapter": "במדבר",
        "chapter": "ל",
        "versechapter": "יד",
        "bookseder": "במדבר",
        "seder": "כו",
        "verseseder": "יג",
        "parasha": "מטות",
        "versenikud": "כָּל־ נֵ֛דֶר וְכָל־ שְׁבֻעַ֥ת אִסָּ֖ר לְעַנֹּ֣ת נָ֑פֶשׁ אִישָׁ֥הּ יְקִימֶ֖נּוּ וְאִישָׁ֥הּ יְפֵרֶֽנּוּ׃ ",
        "versenonikud": "כל נדר וכל שבעת אסר לענת נפש אישה יקימנו ואישה יפרנו "
    },
    {
        "bookchapter": "במדבר",
        "chapter": "ל",
        "versechapter": "טו",
        "bookseder": "במדבר",
        "seder": "כו",
        "verseseder": "יד",
        "parasha": "מטות",
        "versenikud": "וְאִם־ הַחֲרֵשׁ֩ יַחֲרִ֨ישׁ לָ֥הּ אִישָׁהּ֮ מִיּ֣וֹם אֶל־ יוֹם֒ וְהֵקִים֙ אֶת־ כָּל־ נְדָרֶ֔יהָ א֥וֹ אֶת־ כָּל־ אֱסָרֶ֖יהָ אֲשֶׁ֣ר עָלֶ֑יהָ הֵקִ֣ים אֹתָ֔ם כִּי־ הֶחֱרִ֥שׁ לָ֖הּ בְּי֥וֹם שָׁמְעֽוֹ׃ ",
        "versenonikud": "ואם החרש יחריש לה אישה מיום אל יום והקים את כל נדריה או את כל אסריה אשר עליה הקים אתם כי החרש לה ביום שמעו "
    },
    {
        "bookchapter": "במדבר",
        "chapter": "ל",
        "versechapter": "טז",
        "bookseder": "במדבר",
        "seder": "כו",
        "verseseder": "טו",
        "parasha": "מטות",
        "versenikud": "וְאִם־ הָפֵ֥ר יָפֵ֛ר אֹתָ֖ם אַחֲרֵ֣י שָׁמְע֑וֹ וְנָשָׂ֖א אֶת־ עֲוֺנָֽהּ׃ ",
        "versenonikud": "ואם הפר יפר אתם אחרי שמעו ונשא את עונה "
    },
    {
        "bookchapter": "במדבר",
        "chapter": "ל",
        "versechapter": "יז",
        "bookseder": "במדבר",
        "seder": "כו",
        "verseseder": "טז",
        "parasha": "מטות",
        "versenikud": "אֵ֣לֶּה הַֽחֻקִּ֗ים אֲשֶׁ֨ר צִוָּ֤ה יְהוָה֙ אֶת־ מֹשֶׁ֔ה בֵּ֥ין אִ֖ישׁ לְאִשְׁתּ֑וֹ בֵּֽין־ אָ֣ב לְבִתּ֔וֹ בִּנְעֻרֶ֖יהָ בֵּ֥ית אָבִֽיהָ׃ ",
        "versenonikud": "אלה החקים אשר צוה יהוה את משה בין איש לאשתו בין אב לבתו בנעריה בית אביה "
    }
]