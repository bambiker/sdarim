[
    {
        "bookchapter": "שמות",
        "chapter": "ד",
        "versechapter": "יח",
        "bookseder": "שמות",
        "seder": "ג",
        "verseseder": "א",
        "parasha": "שמות",
        "versenikud": "וַיֵּ֨לֶךְ מֹשֶׁ֜ה וַיָּ֣שָׁב ׀ אֶל־ יֶ֣תֶר חֹֽתְנ֗וֹ וַיֹּ֤אמֶר לוֹ֙ אֵ֣לֲכָה נָּ֗א וְאָשׁ֙וּבָה֙ אֶל־ אַחַ֣י אֲשֶׁר־ בְּמִצְרַ֔יִם וְאֶרְאֶ֖ה הַעוֹדָ֣ם חַיִּ֑ים וַיֹּ֧אמֶר יִתְר֛וֹ לְמֹשֶׁ֖ה לֵ֥ךְ לְשָׁלֽוֹם׃ ",
        "versenonikud": "וילך משה וישב  אל יתר חתנו ויאמר לו אלכה נא ואשובה אל אחי אשר במצרים ואראה העודם חיים ויאמר יתרו למשה לך לשלום "
    },
    {
        "bookchapter": "שמות",
        "chapter": "ד",
        "versechapter": "יט",
        "bookseder": "שמות",
        "seder": "ג",
        "verseseder": "ב",
        "parasha": "שמות",
        "versenikud": "וַיֹּ֨אמֶר יְהוָ֤ה אֶל־ מֹשֶׁה֙ בְּמִדְיָ֔ן לֵ֖ךְ שֻׁ֣ב מִצְרָ֑יִם כִּי־ מֵ֙תוּ֙ כָּל־ הָ֣אֲנָשִׁ֔ים הַֽמְבַקְשִׁ֖ים אֶת־ נַפְשֶֽׁךָ׃ ",
        "versenonikud": "ויאמר יהוה אל משה במדין לך שב מצרים כי מתו כל האנשים המבקשים את נפשך "
    },
    {
        "bookchapter": "שמות",
        "chapter": "ד",
        "versechapter": "כ",
        "bookseder": "שמות",
        "seder": "ג",
        "verseseder": "ג",
        "parasha": "שמות",
        "versenikud": "וַיִּקַּ֨ח מֹשֶׁ֜ה אֶת־ אִשְׁתּ֣וֹ וְאֶת־ בָּנָ֗יו וַיַּרְכִּבֵם֙ עַֽל־ הַחֲמֹ֔ר וַיָּ֖שָׁב אַ֣רְצָה מִצְרָ֑יִם וַיִּקַּ֥ח מֹשֶׁ֛ה אֶת־ מַטֵּ֥ה הָאֱלֹהִ֖ים בְּיָדֽוֹ׃ ",
        "versenonikud": "ויקח משה את אשתו ואת בניו וירכבם על החמר וישב ארצה מצרים ויקח משה את מטה האלהים בידו "
    },
    {
        "bookchapter": "שמות",
        "chapter": "ד",
        "versechapter": "כא",
        "bookseder": "שמות",
        "seder": "ג",
        "verseseder": "ד",
        "parasha": "שמות",
        "versenikud": "וַיֹּ֣אמֶר יְהוָה֮ אֶל־ מֹשֶׁה֒ בְּלֶכְתְּךָ֙ לָשׁ֣וּב מִצְרַ֔יְמָה רְאֵ֗ה כָּל־ הַמֹּֽפְתִים֙ אֲשֶׁר־ שַׂ֣מְתִּי בְיָדֶ֔ךָ וַעֲשִׂיתָ֖ם לִפְנֵ֣י פַרְעֹ֑ה וַאֲנִי֙ אֲחַזֵּ֣ק אֶת־ לִבּ֔וֹ וְלֹ֥א יְשַׁלַּ֖ח אֶת־ הָעָֽם׃ ",
        "versenonikud": "ויאמר יהוה אל משה בלכתך לשוב מצרימה ראה כל המפתים אשר שמתי בידך ועשיתם לפני פרעה ואני אחזק את לבו ולא ישלח את העם "
    },
    {
        "bookchapter": "שמות",
        "chapter": "ד",
        "versechapter": "כב",
        "bookseder": "שמות",
        "seder": "ג",
        "verseseder": "ה",
        "parasha": "שמות",
        "versenikud": "וְאָמַרְתָּ֖ אֶל־ פַּרְעֹ֑ה כֹּ֚ה אָמַ֣ר יְהוָ֔ה בְּנִ֥י בְכֹרִ֖י יִשְׂרָאֵֽל׃ ",
        "versenonikud": "ואמרת אל פרעה כה אמר יהוה בני בכרי ישראל "
    },
    {
        "bookchapter": "שמות",
        "chapter": "ד",
        "versechapter": "כג",
        "bookseder": "שמות",
        "seder": "ג",
        "verseseder": "ו",
        "parasha": "שמות",
        "versenikud": "וָאֹמַ֣ר אֵלֶ֗יךָ שַׁלַּ֤ח אֶת־ בְּנִי֙ וְיַֽעַבְדֵ֔נִי וַתְּמָאֵ֖ן לְשַׁלְּח֑וֹ הִנֵּה֙ אָנֹכִ֣י הֹרֵ֔ג אֶת־ בִּנְךָ֖ בְּכֹרֶֽךָ׃ ",
        "versenonikud": "ואמר אליך שלח את בני ויעבדני ותמאן לשלחו הנה אנכי הרג את בנך בכרך "
    },
    {
        "bookchapter": "שמות",
        "chapter": "ד",
        "versechapter": "כד",
        "bookseder": "שמות",
        "seder": "ג",
        "verseseder": "ז",
        "parasha": "שמות",
        "versenikud": "וַיְהִ֥י בַדֶּ֖רֶךְ בַּמָּל֑וֹן וַיִּפְגְּשֵׁ֣הוּ יְהוָ֔ה וַיְבַקֵּ֖שׁ הֲמִיתֽוֹ׃ ",
        "versenonikud": "ויהי בדרך במלון ויפגשהו יהוה ויבקש המיתו "
    },
    {
        "bookchapter": "שמות",
        "chapter": "ד",
        "versechapter": "כה",
        "bookseder": "שמות",
        "seder": "ג",
        "verseseder": "ח",
        "parasha": "שמות",
        "versenikud": "וַתִּקַּ֨ח צִפֹּרָ֜ה צֹ֗ר וַתִּכְרֹת֙ אֶת־ עָרְלַ֣ת בְּנָ֔הּ וַתַּגַּ֖ע לְרַגְלָ֑יו וַתֹּ֕אמֶר כִּ֧י חֲתַן־ דָּמִ֛ים אַתָּ֖ה לִֽי׃ ",
        "versenonikud": "ותקח צפרה צר ותכרת את ערלת בנה ותגע לרגליו ותאמר כי חתן דמים אתה לי "
    },
    {
        "bookchapter": "שמות",
        "chapter": "ד",
        "versechapter": "כו",
        "bookseder": "שמות",
        "seder": "ג",
        "verseseder": "ט",
        "parasha": "שמות",
        "versenikud": "וַיִּ֖רֶף מִמֶּ֑נּוּ אָ֚ז אָֽמְרָ֔ה חֲתַ֥ן דָּמִ֖ים לַמּוּלֹֽת׃ ",
        "versenonikud": "וירף ממנו אז אמרה חתן דמים למולת "
    },
    {
        "bookchapter": "שמות",
        "chapter": "ד",
        "versechapter": "כז",
        "bookseder": "שמות",
        "seder": "ג",
        "verseseder": "י",
        "parasha": "שמות",
        "versenikud": "וַיֹּ֤אמֶר יְהוָה֙ אֶֽל־ אַהֲרֹ֔ן לֵ֛ךְ לִקְרַ֥את מֹשֶׁ֖ה הַמִּדְבָּ֑רָה וַיֵּ֗לֶךְ וַֽיִּפְגְּשֵׁ֛הוּ בְּהַ֥ר הָאֱלֹהִ֖ים וַיִּשַּׁק־ לֽוֹ׃ ",
        "versenonikud": "ויאמר יהוה אל אהרן לך לקראת משה המדברה וילך ויפגשהו בהר האלהים וישק לו "
    },
    {
        "bookchapter": "שמות",
        "chapter": "ד",
        "versechapter": "כח",
        "bookseder": "שמות",
        "seder": "ג",
        "verseseder": "יא",
        "parasha": "שמות",
        "versenikud": "וַיַּגֵּ֤ד מֹשֶׁה֙ לְאַֽהֲרֹ֔ן אֵ֛ת כָּל־ דִּבְרֵ֥י יְהוָ֖ה אֲשֶׁ֣ר שְׁלָח֑וֹ וְאֵ֥ת כָּל־ הָאֹתֹ֖ת אֲשֶׁ֥ר צִוָּֽהוּ׃ ",
        "versenonikud": "ויגד משה לאהרן את כל דברי יהוה אשר שלחו ואת כל האתת אשר צוהו "
    },
    {
        "bookchapter": "שמות",
        "chapter": "ד",
        "versechapter": "כט",
        "bookseder": "שמות",
        "seder": "ג",
        "verseseder": "יב",
        "parasha": "שמות",
        "versenikud": "וַיֵּ֥לֶךְ מֹשֶׁ֖ה וְאַהֲרֹ֑ן וַיַּ֣אַסְפ֔וּ אֶת־ כָּל־ זִקְנֵ֖י בְּנֵ֥י יִשְׂרָאֵֽל׃ ",
        "versenonikud": "וילך משה ואהרן ויאספו את כל זקני בני ישראל "
    },
    {
        "bookchapter": "שמות",
        "chapter": "ד",
        "versechapter": "ל",
        "bookseder": "שמות",
        "seder": "ג",
        "verseseder": "יג",
        "parasha": "שמות",
        "versenikud": "וַיְדַבֵּ֣ר אַהֲרֹ֔ן אֵ֚ת כָּל־ הַדְּבָרִ֔ים אֲשֶׁר־ דִּבֶּ֥ר יְהוָ֖ה אֶל־ מֹשֶׁ֑ה וַיַּ֥עַשׂ הָאֹתֹ֖ת לְעֵינֵ֥י הָעָֽם׃ ",
        "versenonikud": "וידבר אהרן את כל הדברים אשר דבר יהוה אל משה ויעש האתת לעיני העם "
    },
    {
        "bookchapter": "שמות",
        "chapter": "ד",
        "versechapter": "לא",
        "bookseder": "שמות",
        "seder": "ג",
        "verseseder": "יד",
        "parasha": "שמות",
        "versenikud": "וַֽיַּאֲמֵ֖ן הָעָ֑ם וַֽיִּשְׁמְע֡וּ כִּֽי־ פָקַ֨ד יְהוָ֜ה אֶת־ בְּנֵ֣י יִשְׂרָאֵ֗ל וְכִ֤י רָאָה֙ אֶת־ עָנְיָ֔ם וַֽיִּקְּד֖וּ וַיִּֽשְׁתַּחֲוּֽוּ׃ ",
        "versenonikud": "ויאמן העם וישמעו כי פקד יהוה את בני ישראל וכי ראה את ענים ויקדו וישתחוו "
    },
    {
        "bookchapter": "שמות",
        "chapter": "ה",
        "versechapter": "א",
        "bookseder": "שמות",
        "seder": "ג",
        "verseseder": "טו",
        "parasha": "שמות",
        "versenikud": "וְאַחַ֗ר בָּ֚אוּ מֹשֶׁ֣ה וְאַהֲרֹ֔ן וַיֹּאמְר֖וּ אֶל־ פַּרְעֹ֑ה כֹּֽה־ אָמַ֤ר יְהוָה֙ אֱלֹהֵ֣י יִשְׂרָאֵ֔ל שַׁלַּח֙ אֶת־ עַמִּ֔י וְיָחֹ֥גּוּ לִ֖י בַּמִּדְבָּֽר׃ ",
        "versenonikud": "ואחר באו משה ואהרן ויאמרו אל פרעה כה אמר יהוה אלהי ישראל שלח את עמי ויחגו לי במדבר "
    },
    {
        "bookchapter": "שמות",
        "chapter": "ה",
        "versechapter": "ב",
        "bookseder": "שמות",
        "seder": "ג",
        "verseseder": "טז",
        "parasha": "שמות",
        "versenikud": "וַיֹּ֣אמֶר פַּרְעֹ֔ה מִ֤י יְהוָה֙ אֲשֶׁ֣ר אֶשְׁמַ֣ע בְּקֹל֔וֹ לְשַׁלַּ֖ח אֶת־ יִשְׂרָאֵ֑ל לֹ֤א יָדַ֙עְתִּי֙ אֶת־ יְהוָ֔ה וְגַ֥ם אֶת־ יִשְׂרָאֵ֖ל לֹ֥א אֲשַׁלֵּֽחַ׃ ",
        "versenonikud": "ויאמר פרעה מי יהוה אשר אשמע בקלו לשלח את ישראל לא ידעתי את יהוה וגם את ישראל לא אשלח "
    },
    {
        "bookchapter": "שמות",
        "chapter": "ה",
        "versechapter": "ג",
        "bookseder": "שמות",
        "seder": "ג",
        "verseseder": "יז",
        "parasha": "שמות",
        "versenikud": "וַיֹּ֣אמְר֔וּ אֱלֹהֵ֥י הָעִבְרִ֖ים נִקְרָ֣א עָלֵ֑ינוּ נֵ֣לֲכָה נָּ֡א דֶּרֶךְ֩ שְׁלֹ֨שֶׁת יָמִ֜ים בַּמִּדְבָּ֗ר וְנִזְבְּחָה֙ לַֽיהוָ֣ה אֱלֹהֵ֔ינוּ פֶּ֨ן־ יִפְגָּעֵ֔נוּ בַּדֶּ֖בֶר א֥וֹ בֶחָֽרֶב׃ ",
        "versenonikud": "ויאמרו אלהי העברים נקרא עלינו נלכה נא דרך שלשת ימים במדבר ונזבחה ליהוה אלהינו פן יפגענו בדבר או בחרב "
    },
    {
        "bookchapter": "שמות",
        "chapter": "ה",
        "versechapter": "ד",
        "bookseder": "שמות",
        "seder": "ג",
        "verseseder": "יח",
        "parasha": "שמות",
        "versenikud": "וַיֹּ֤אמֶר אֲלֵהֶם֙ מֶ֣לֶךְ מִצְרַ֔יִם לָ֚מָּה מֹשֶׁ֣ה וְאַהֲרֹ֔ן תַּפְרִ֥יעוּ אֶת־ הָעָ֖ם מִמַּֽעֲשָׂ֑יו לְכ֖וּ לְסִבְלֹתֵיכֶֽם׃ ",
        "versenonikud": "ויאמר אלהם מלך מצרים למה משה ואהרן תפריעו את העם ממעשיו לכו לסבלתיכם "
    },
    {
        "bookchapter": "שמות",
        "chapter": "ה",
        "versechapter": "ה",
        "bookseder": "שמות",
        "seder": "ג",
        "verseseder": "יט",
        "parasha": "שמות",
        "versenikud": "וַיֹּ֣אמֶר פַּרְעֹ֔ה הֵן־ רַבִּ֥ים עַתָּ֖ה עַ֣ם הָאָ֑רֶץ וְהִשְׁבַּתֶּ֥ם אֹתָ֖ם מִסִּבְלֹתָֽם׃ ",
        "versenonikud": "ויאמר פרעה הן רבים עתה עם הארץ והשבתם אתם מסבלתם "
    },
    {
        "bookchapter": "שמות",
        "chapter": "ה",
        "versechapter": "ו",
        "bookseder": "שמות",
        "seder": "ג",
        "verseseder": "כ",
        "parasha": "שמות",
        "versenikud": "וַיְצַ֥ו פַּרְעֹ֖ה בַּיּ֣וֹם הַה֑וּא אֶת־ הַנֹּגְשִׂ֣ים בָּעָ֔ם וְאֶת־ שֹׁטְרָ֖יו לֵאמֹֽר׃ ",
        "versenonikud": "ויצו פרעה ביום ההוא את הנגשים בעם ואת שטריו לאמר "
    },
    {
        "bookchapter": "שמות",
        "chapter": "ה",
        "versechapter": "ז",
        "bookseder": "שמות",
        "seder": "ג",
        "verseseder": "כא",
        "parasha": "שמות",
        "versenikud": "לֹ֣א תֹאסִפ֞וּן לָתֵ֨ת תֶּ֧בֶן לָעָ֛ם לִלְבֹּ֥ן הַלְּבֵנִ֖ים כִּתְמ֣וֹל שִׁלְשֹׁ֑ם הֵ֚ם יֵֽלְכ֔וּ וְקֹשְׁשׁ֥וּ לָהֶ֖ם תֶּֽבֶן׃ ",
        "versenonikud": "לא תאספון לתת תבן לעם ללבן הלבנים כתמול שלשם הם ילכו וקששו להם תבן "
    },
    {
        "bookchapter": "שמות",
        "chapter": "ה",
        "versechapter": "ח",
        "bookseder": "שמות",
        "seder": "ג",
        "verseseder": "כב",
        "parasha": "שמות",
        "versenikud": "וְאֶת־ מַתְכֹּ֨נֶת הַלְּבֵנִ֜ים אֲשֶׁ֣ר הֵם֩ עֹשִׂ֨ים תְּמ֤וֹל שִׁלְשֹׁם֙ תָּשִׂ֣ימוּ עֲלֵיהֶ֔ם לֹ֥א תִגְרְע֖וּ מִמֶּ֑נּוּ כִּֽי־ נִרְפִּ֣ים הֵ֔ם עַל־ כֵּ֗ן הֵ֤ם צֹֽעֲקִים֙ לֵאמֹ֔ר נֵלְכָ֖ה נִזְבְּחָ֥ה לֵאלֹהֵֽינוּ׃ ",
        "versenonikud": "ואת מתכנת הלבנים אשר הם עשים תמול שלשם תשימו עליהם לא תגרעו ממנו כי נרפים הם על כן הם צעקים לאמר נלכה נזבחה לאלהינו "
    },
    {
        "bookchapter": "שמות",
        "chapter": "ה",
        "versechapter": "ט",
        "bookseder": "שמות",
        "seder": "ג",
        "verseseder": "כג",
        "parasha": "שמות",
        "versenikud": "תִּכְבַּ֧ד הָעֲבֹדָ֛ה עַל־ הָאֲנָשִׁ֖ים וְיַעֲשׂוּ־ בָ֑הּ וְאַל־ יִשְׁע֖וּ בְּדִבְרֵי־ שָֽׁקֶר׃ ",
        "versenonikud": "תכבד העבדה על האנשים ויעשו בה ואל ישעו בדברי שקר "
    },
    {
        "bookchapter": "שמות",
        "chapter": "ה",
        "versechapter": "י",
        "bookseder": "שמות",
        "seder": "ג",
        "verseseder": "כד",
        "parasha": "שמות",
        "versenikud": "וַיֵּ֨צְא֜וּ נֹגְשֵׂ֤י הָעָם֙ וְשֹׁ֣טְרָ֔יו וַיֹּאמְר֥וּ אֶל־ הָעָ֖ם לֵאמֹ֑ר כֹּ֚ה אָמַ֣ר פַּרְעֹ֔ה אֵינֶ֛נִּי נֹתֵ֥ן לָכֶ֖ם תֶּֽבֶן׃ ",
        "versenonikud": "ויצאו נגשי העם ושטריו ויאמרו אל העם לאמר כה אמר פרעה אינני נתן לכם תבן "
    },
    {
        "bookchapter": "שמות",
        "chapter": "ה",
        "versechapter": "יא",
        "bookseder": "שמות",
        "seder": "ג",
        "verseseder": "כה",
        "parasha": "שמות",
        "versenikud": "אַתֶּ֗ם לְכ֨וּ קְח֤וּ לָכֶם֙ תֶּ֔בֶן מֵאֲשֶׁ֖ר תִּמְצָ֑אוּ כִּ֣י אֵ֥ין נִגְרָ֛ע מֵעֲבֹדַתְכֶ֖ם דָּבָֽר׃ ",
        "versenonikud": "אתם לכו קחו לכם תבן מאשר תמצאו כי אין נגרע מעבדתכם דבר "
    },
    {
        "bookchapter": "שמות",
        "chapter": "ה",
        "versechapter": "יב",
        "bookseder": "שמות",
        "seder": "ג",
        "verseseder": "כו",
        "parasha": "שמות",
        "versenikud": "וַיָּ֥פֶץ הָעָ֖ם בְּכָל־ אֶ֣רֶץ מִצְרָ֑יִם לְקֹשֵׁ֥שׁ קַ֖שׁ לַתֶּֽבֶן׃ ",
        "versenonikud": "ויפץ העם בכל ארץ מצרים לקשש קש לתבן "
    },
    {
        "bookchapter": "שמות",
        "chapter": "ה",
        "versechapter": "יג",
        "bookseder": "שמות",
        "seder": "ג",
        "verseseder": "כז",
        "parasha": "שמות",
        "versenikud": "וְהַנֹּגְשִׂ֖ים אָצִ֣ים לֵאמֹ֑ר כַּלּ֤וּ מַעֲשֵׂיכֶם֙ דְּבַר־ י֣וֹם בְּיוֹמ֔וֹ כַּאֲשֶׁ֖ר בִּהְי֥וֹת הַתֶּֽבֶן׃ ",
        "versenonikud": "והנגשים אצים לאמר כלו מעשיכם דבר יום ביומו כאשר בהיות התבן "
    },
    {
        "bookchapter": "שמות",
        "chapter": "ה",
        "versechapter": "יד",
        "bookseder": "שמות",
        "seder": "ג",
        "verseseder": "כח",
        "parasha": "שמות",
        "versenikud": "וַיֻּכּ֗וּ שֹֽׁטְרֵי֙ בְּנֵ֣י יִשְׂרָאֵ֔ל אֲשֶׁר־ שָׂ֣מוּ עֲלֵהֶ֔ם נֹגְשֵׂ֥י פַרְעֹ֖ה לֵאמֹ֑ר מַדּ֡וּעַ לֹא֩ כִלִּיתֶ֨ם חָקְכֶ֤ם לִלְבֹּן֙ כִּתְמ֣וֹל שִׁלְשֹׁ֔ם גַּם־ תְּמ֖וֹל גַּם־ הַיּֽוֹם׃ ",
        "versenonikud": "ויכו שטרי בני ישראל אשר שמו עלהם נגשי פרעה לאמר מדוע לא כליתם חקכם ללבן כתמול שלשם גם תמול גם היום "
    },
    {
        "bookchapter": "שמות",
        "chapter": "ה",
        "versechapter": "טו",
        "bookseder": "שמות",
        "seder": "ג",
        "verseseder": "כט",
        "parasha": "שמות",
        "versenikud": "וַיָּבֹ֗אוּ שֹֽׁטְרֵי֙ בְּנֵ֣י יִשְׂרָאֵ֔ל וַיִּצְעֲק֥וּ אֶל־ פַּרְעֹ֖ה לֵאמֹ֑ר לָ֧מָּה תַעֲשֶׂ֦ה כֹ֖ה לַעֲבָדֶֽיךָ׃ ",
        "versenonikud": "ויבאו שטרי בני ישראל ויצעקו אל פרעה לאמר למה תעשה כה לעבדיך "
    },
    {
        "bookchapter": "שמות",
        "chapter": "ה",
        "versechapter": "טז",
        "bookseder": "שמות",
        "seder": "ג",
        "verseseder": "ל",
        "parasha": "שמות",
        "versenikud": "תֶּ֗בֶן אֵ֤ין נִתָּן֙ לַעֲבָדֶ֔יךָ וּלְבֵנִ֛ים אֹמְרִ֥ים לָ֖נוּ עֲשׂ֑וּ וְהִנֵּ֧ה עֲבָדֶ֛יךָ מֻכִּ֖ים וְחָטָ֥את עַמֶּֽךָ׃ ",
        "versenonikud": "תבן אין נתן לעבדיך ולבנים אמרים לנו עשו והנה עבדיך מכים וחטאת עמך "
    },
    {
        "bookchapter": "שמות",
        "chapter": "ה",
        "versechapter": "יז",
        "bookseder": "שמות",
        "seder": "ג",
        "verseseder": "לא",
        "parasha": "שמות",
        "versenikud": "וַיֹּ֛אמֶר נִרְפִּ֥ים אַתֶּ֖ם נִרְפִּ֑ים עַל־ כֵּן֙ אַתֶּ֣ם אֹֽמְרִ֔ים נֵלְכָ֖ה נִזְבְּחָ֥ה לַֽיהוָֽה׃ ",
        "versenonikud": "ויאמר נרפים אתם נרפים על כן אתם אמרים נלכה נזבחה ליהוה "
    },
    {
        "bookchapter": "שמות",
        "chapter": "ה",
        "versechapter": "יח",
        "bookseder": "שמות",
        "seder": "ג",
        "verseseder": "לב",
        "parasha": "שמות",
        "versenikud": "וְעַתָּה֙ לְכ֣וּ עִבְד֔וּ וְתֶ֖בֶן לֹא־ יִנָּתֵ֣ן לָכֶ֑ם וְתֹ֥כֶן לְבֵנִ֖ים תִּתֵּֽנּוּ׃ ",
        "versenonikud": "ועתה לכו עבדו ותבן לא ינתן לכם ותכן לבנים תתנו "
    },
    {
        "bookchapter": "שמות",
        "chapter": "ה",
        "versechapter": "יט",
        "bookseder": "שמות",
        "seder": "ג",
        "verseseder": "לג",
        "parasha": "שמות",
        "versenikud": "וַיִּרְא֞וּ שֹֽׁטְרֵ֧י בְנֵֽי־ יִשְׂרָאֵ֛ל אֹתָ֖ם בְּרָ֣ע לֵאמֹ֑ר לֹא־ תִגְרְע֥וּ מִלִּבְנֵיכֶ֖ם דְּבַר־ י֥וֹם בְּיוֹמֽוֹ׃ ",
        "versenonikud": "ויראו שטרי בני ישראל אתם ברע לאמר לא תגרעו מלבניכם דבר יום ביומו "
    },
    {
        "bookchapter": "שמות",
        "chapter": "ה",
        "versechapter": "כ",
        "bookseder": "שמות",
        "seder": "ג",
        "verseseder": "לד",
        "parasha": "שמות",
        "versenikud": "וַֽיִּפְגְּעוּ֙ אֶת־ מֹשֶׁ֣ה וְאֶֽת־ אַהֲרֹ֔ן נִצָּבִ֖ים לִקְרָאתָ֑ם בְּצֵאתָ֖ם מֵאֵ֥ת פַּרְעֹֽה׃ ",
        "versenonikud": "ויפגעו את משה ואת אהרן נצבים לקראתם בצאתם מאת פרעה "
    },
    {
        "bookchapter": "שמות",
        "chapter": "ה",
        "versechapter": "כא",
        "bookseder": "שמות",
        "seder": "ג",
        "verseseder": "לה",
        "parasha": "שמות",
        "versenikud": "וַיֹּאמְר֣וּ אֲלֵהֶ֔ם יֵ֧רֶא יְהוָ֛ה עֲלֵיכֶ֖ם וְיִשְׁפֹּ֑ט אֲשֶׁ֧ר הִבְאַשְׁתֶּ֣ם אֶת־ רֵיחֵ֗נוּ בְּעֵינֵ֤י פַרְעֹה֙ וּבְעֵינֵ֣י עֲבָדָ֔יו לָֽתֶת־ חֶ֥רֶב בְּיָדָ֖ם לְהָרְגֵֽנוּ׃ ",
        "versenonikud": "ויאמרו אלהם ירא יהוה עליכם וישפט אשר הבאשתם את ריחנו בעיני פרעה ובעיני עבדיו לתת חרב בידם להרגנו "
    },
    {
        "bookchapter": "שמות",
        "chapter": "ה",
        "versechapter": "כב",
        "bookseder": "שמות",
        "seder": "ג",
        "verseseder": "לו",
        "parasha": "שמות",
        "versenikud": "וַיָּ֧שָׁב מֹשֶׁ֛ה אֶל־ יְהוָ֖ה וַיֹּאמַ֑ר אֲדֹנָ֗י לָמָ֤ה הֲרֵעֹ֙תָה֙ לָעָ֣ם הַזֶּ֔ה לָ֥מָּה זֶּ֖ה שְׁלַחְתָּֽנִי׃ ",
        "versenonikud": "וישב משה אל יהוה ויאמר אדני למה הרעתה לעם הזה למה זה שלחתני "
    },
    {
        "bookchapter": "שמות",
        "chapter": "ה",
        "versechapter": "כג",
        "bookseder": "שמות",
        "seder": "ג",
        "verseseder": "לז",
        "parasha": "שמות",
        "versenikud": "וּמֵאָ֞ז בָּ֤אתִי אֶל־ פַּרְעֹה֙ לְדַבֵּ֣ר בִּשְׁמֶ֔ךָ הֵרַ֖ע לָעָ֣ם הַזֶּ֑ה וְהַצֵּ֥ל לֹא־ הִצַּ֖לְתָּ אֶת־ עַמֶּֽךָ׃ ",
        "versenonikud": "ומאז באתי אל פרעה לדבר בשמך הרע לעם הזה והצל לא הצלת את עמך "
    },
    {
        "bookchapter": "שמות",
        "chapter": "ו",
        "versechapter": "א",
        "bookseder": "שמות",
        "seder": "ג",
        "verseseder": "לח",
        "parasha": "שמות",
        "versenikud": "וַיֹּ֤אמֶר יְהוָה֙ אֶל־ מֹשֶׁ֔ה עַתָּ֣ה תִרְאֶ֔ה אֲשֶׁ֥ר אֶֽעֱשֶׂ֖ה לְפַרְעֹ֑ה כִּ֣י בְיָ֤ד חֲזָקָה֙ יְשַׁלְּחֵ֔ם וּבְיָ֣ד חֲזָקָ֔ה יְגָרְשֵׁ֖ם מֵאַרְצֽוֹ׃ ",
        "versenonikud": "ויאמר יהוה אל משה עתה תראה אשר אעשה לפרעה כי ביד חזקה ישלחם וביד חזקה יגרשם מארצו "
    }
]