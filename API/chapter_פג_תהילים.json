[
    {
        "bookchapter": "תהילים",
        "chapter": "פג",
        "versechapter": "א",
        "bookseder": "תהילים",
        "seder": "יא",
        "verseseder": "צד",
        "versenikud": "שִׁ֖יר מִזְמ֣וֹר לְאָסָֽף׃ ",
        "versenonikud": "שיר מזמור לאסף "
    },
    {
        "bookchapter": "תהילים",
        "chapter": "פג",
        "versechapter": "ב",
        "bookseder": "תהילים",
        "seder": "יא",
        "verseseder": "צה",
        "versenikud": "אֱלֹהִ֥ים אַל־ דֳּמִי־ לָ֑ךְ אַל־ תֶּחֱרַ֖שׁ וְאַל־ תִּשְׁקֹ֣ט אֵֽל׃ ",
        "versenonikud": "אלהים אל דמי לך אל תחרש ואל תשקט אל "
    },
    {
        "bookchapter": "תהילים",
        "chapter": "פג",
        "versechapter": "ג",
        "bookseder": "תהילים",
        "seder": "יא",
        "verseseder": "צו",
        "versenikud": "כִּֽי־ הִנֵּ֣ה א֭וֹיְבֶיךָ יֶהֱמָי֑וּן וּ֝מְשַׂנְאֶ֗יךָ נָ֣שְׂאוּ רֹֽאשׁ׃ ",
        "versenonikud": "כי הנה אויביך יהמיון ומשנאיך נשאו ראש "
    },
    {
        "bookchapter": "תהילים",
        "chapter": "פג",
        "versechapter": "ד",
        "bookseder": "תהילים",
        "seder": "יא",
        "verseseder": "צז",
        "versenikud": "עַֽל־ עַ֭מְּךָ יַעֲרִ֣ימוּ ס֑וֹד וְ֝יִתְיָעֲצ֗וּ עַל־ צְפוּנֶֽיךָ׃ ",
        "versenonikud": "על עמך יערימו סוד ויתיעצו על צפוניך "
    },
    {
        "bookchapter": "תהילים",
        "chapter": "פג",
        "versechapter": "ה",
        "bookseder": "תהילים",
        "seder": "יא",
        "verseseder": "צח",
        "versenikud": "אָמְר֗וּ לְ֭כוּ וְנַכְחִידֵ֣ם מִגּ֑וֹי וְלֹֽא־ יִזָּכֵ֖ר שֵֽׁם־ יִשְׂרָאֵ֣ל עֽוֹד׃ ",
        "versenonikud": "אמרו לכו ונכחידם מגוי ולא יזכר שם ישראל עוד "
    },
    {
        "bookchapter": "תהילים",
        "chapter": "פג",
        "versechapter": "ו",
        "bookseder": "תהילים",
        "seder": "יא",
        "verseseder": "צט",
        "versenikud": "כִּ֤י נוֹעֲצ֣וּ לֵ֣ב יַחְדָּ֑ו עָ֝לֶ֗יךָ בְּרִ֣ית יִכְרֹֽתוּ׃ ",
        "versenonikud": "כי נועצו לב יחדו עליך ברית יכרתו "
    },
    {
        "bookchapter": "תהילים",
        "chapter": "פג",
        "versechapter": "ז",
        "bookseder": "תהילים",
        "seder": "יא",
        "verseseder": "ק",
        "versenikud": "אָהֳלֵ֣י אֱ֭דוֹם וְיִשְׁמְעֵאלִ֗ים מוֹאָ֥ב וְהַגְרִֽים׃ ",
        "versenonikud": "אהלי אדום וישמעאלים מואב והגרים "
    },
    {
        "bookchapter": "תהילים",
        "chapter": "פג",
        "versechapter": "ח",
        "bookseder": "תהילים",
        "seder": "יא",
        "verseseder": "קא",
        "versenikud": "גְּבָ֣ל וְ֭עַמּוֹן וַעֲמָלֵ֑ק פְּ֝לֶ֗שֶׁת עִם־ יֹ֥שְׁבֵי צֽוֹר׃ ",
        "versenonikud": "גבל ועמון ועמלק פלשת עם ישבי צור "
    },
    {
        "bookchapter": "תהילים",
        "chapter": "פג",
        "versechapter": "ט",
        "bookseder": "תהילים",
        "seder": "יא",
        "verseseder": "קב",
        "versenikud": "גַּם־ אַ֭שּׁוּר נִלְוָ֣ה עִמָּ֑ם הָ֤י֥וּ זְר֖וֹעַ לִבְנֵי־ ל֣וֹט סֶֽלָה׃ ",
        "versenonikud": "גם אשור נלוה עמם היו זרוע לבני לוט סלה "
    },
    {
        "bookchapter": "תהילים",
        "chapter": "פג",
        "versechapter": "י",
        "bookseder": "תהילים",
        "seder": "יא",
        "verseseder": "קג",
        "versenikud": "עֲשֵֽׂה־ לָהֶ֥ם כְּמִדְיָ֑ן כְּֽסִֽיסְרָ֥א כְ֝יָבִ֗ין בְּנַ֣חַל קִישֽׁוֹן׃ ",
        "versenonikud": "עשה להם כמדין כסיסרא כיבין בנחל קישון "
    },
    {
        "bookchapter": "תהילים",
        "chapter": "פג",
        "versechapter": "יא",
        "bookseder": "תהילים",
        "seder": "יא",
        "verseseder": "קד",
        "versenikud": "נִשְׁמְד֥וּ בְֽעֵין־ דֹּ֑אר הָ֥יוּ דֹּ֝֗מֶן לָאֲדָמָֽה׃ ",
        "versenonikud": "נשמדו בעין דאר היו דמן לאדמה "
    },
    {
        "bookchapter": "תהילים",
        "chapter": "פג",
        "versechapter": "יב",
        "bookseder": "תהילים",
        "seder": "יא",
        "verseseder": "קה",
        "versenikud": "שִׁיתֵ֣מוֹ נְ֭דִיבֵמוֹ כְּעֹרֵ֣ב וְכִזְאֵ֑ב וּֽכְזֶ֥בַח וּ֝כְצַלְמֻנָּ֗ע כָּל־ נְסִיכֵֽמוֹ׃ ",
        "versenonikud": "שיתמו נדיבמו כערב וכזאב וכזבח וכצלמנע כל נסיכמו "
    },
    {
        "bookchapter": "תהילים",
        "chapter": "פג",
        "versechapter": "יג",
        "bookseder": "תהילים",
        "seder": "יא",
        "verseseder": "קו",
        "versenikud": "אֲשֶׁ֣ר אָ֭מְרוּ נִ֣ירֲשָׁה לָּ֑נוּ אֵ֝֗ת נְא֣וֹת אֱלֹהִֽים׃ ",
        "versenonikud": "אשר אמרו נירשה לנו את נאות אלהים "
    },
    {
        "bookchapter": "תהילים",
        "chapter": "פג",
        "versechapter": "יד",
        "bookseder": "תהילים",
        "seder": "יא",
        "verseseder": "קז",
        "versenikud": "אֱ‍ֽלֹהַ֗י שִׁיתֵ֥מוֹ כַגַּלְגַּ֑ל כְּ֝קַ֗שׁ לִפְנֵי־ רֽוּחַ׃ ",
        "versenonikud": "אלהי שיתמו כגלגל כקש לפני רוח "
    },
    {
        "bookchapter": "תהילים",
        "chapter": "פג",
        "versechapter": "טו",
        "bookseder": "תהילים",
        "seder": "יא",
        "verseseder": "קח",
        "versenikud": "כְּאֵ֥שׁ תִּבְעַר־ יָ֑עַר וּ֝כְלֶהָבָ֗ה תְּלַהֵ֥ט הָרִֽים׃ ",
        "versenonikud": "כאש תבער יער וכלהבה תלהט הרים "
    },
    {
        "bookchapter": "תהילים",
        "chapter": "פג",
        "versechapter": "טז",
        "bookseder": "תהילים",
        "seder": "יא",
        "verseseder": "קט",
        "versenikud": "כֵּ֭ן תִּרְדְּפֵ֣ם בְּסַעֲרֶ֑ךָ וּבְסוּפָתְךָ֥ תְבַהֲלֵֽם׃ ",
        "versenonikud": "כן תרדפם בסערך ובסופתך תבהלם "
    },
    {
        "bookchapter": "תהילים",
        "chapter": "פג",
        "versechapter": "יז",
        "bookseder": "תהילים",
        "seder": "יא",
        "verseseder": "קי",
        "versenikud": "מַלֵּ֣א פְנֵיהֶ֣ם קָל֑וֹן וִֽיבַקְשׁ֖וּ שִׁמְךָ֣ יְהוָֽה׃ ",
        "versenonikud": "מלא פניהם קלון ויבקשו שמך יהוה "
    },
    {
        "bookchapter": "תהילים",
        "chapter": "פג",
        "versechapter": "יח",
        "bookseder": "תהילים",
        "seder": "יא",
        "verseseder": "קיא",
        "versenikud": "יֵבֹ֖שׁוּ וְיִבָּהֲל֥וּ עֲדֵי־ עַ֗ד וְֽיַחְפְּר֥וּ וְיֹאבֵֽדוּ׃ ",
        "versenonikud": "יבשו ויבהלו עדי עד ויחפרו ויאבדו "
    },
    {
        "bookchapter": "תהילים",
        "chapter": "פג",
        "versechapter": "יט",
        "bookseder": "תהילים",
        "seder": "יא",
        "verseseder": "קיב",
        "versenikud": "וְֽיֵדְע֗וּ כִּֽי־ אַתָּ֬ה שִׁמְךָ֣ יְהוָ֣ה לְבַדֶּ֑ךָ עֶ֝לְי֗וֹן עַל־ כָּל־ הָאָֽרֶץ׃ ",
        "versenonikud": "וידעו כי אתה שמך יהוה לבדך עליון על כל הארץ "
    }
]