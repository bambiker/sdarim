[
    {
        "bookchapter": "איוב",
        "chapter": "כח",
        "versechapter": "א",
        "bookseder": "איוב",
        "seder": "ה",
        "verseseder": "פז",
        "versenikud": "כִּ֤י יֵ֣שׁ לַכֶּ֣סֶף מוֹצָ֑א וּ֝מָק֗וֹם לַזָּהָ֥ב יָזֹֽקּוּ׃ ",
        "versenonikud": "כי יש לכסף מוצא ומקום לזהב יזקו "
    },
    {
        "bookchapter": "איוב",
        "chapter": "כח",
        "versechapter": "ב",
        "bookseder": "איוב",
        "seder": "ה",
        "verseseder": "פח",
        "versenikud": "בַּ֭רְזֶל מֵעָפָ֣ר יֻקָּ֑ח וְ֝אֶ֗בֶן יָצ֥וּק נְחוּשָֽׁה׃ ",
        "versenonikud": "ברזל מעפר יקח ואבן יצוק נחושה "
    },
    {
        "bookchapter": "איוב",
        "chapter": "כח",
        "versechapter": "ג",
        "bookseder": "איוב",
        "seder": "ה",
        "verseseder": "פט",
        "versenikud": "קֵ֤ץ ׀ שָׂ֤ם לַחֹ֗שֶׁךְ וּֽלְכָל־ תַּ֭כְלִית ה֣וּא חוֹקֵ֑ר אֶ֖בֶן אֹ֣פֶל וְצַלְמָֽוֶת׃ ",
        "versenonikud": "קץ  שם לחשך ולכל תכלית הוא חוקר אבן אפל וצלמות "
    },
    {
        "bookchapter": "איוב",
        "chapter": "כח",
        "versechapter": "ד",
        "bookseder": "איוב",
        "seder": "ה",
        "verseseder": "צ",
        "versenikud": "פָּ֤רַץ נַ֨חַל ׀ מֵֽעִם־ גָּ֗ר הַֽנִּשְׁכָּחִ֥ים מִנִּי־ רָ֑גֶל דַּ֖לּוּ מֵאֱנ֣וֹשׁ נָֽעוּ׃ ",
        "versenonikud": "פרץ נחל  מעם גר הנשכחים מני רגל דלו מאנוש נעו "
    },
    {
        "bookchapter": "איוב",
        "chapter": "כח",
        "versechapter": "ה",
        "bookseder": "איוב",
        "seder": "ה",
        "verseseder": "צא",
        "versenikud": "אֶ֗רֶץ מִמֶּ֥נָּה יֵֽצֵא־ לָ֑חֶם וְ֝תַחְתֶּ֗יהָ נֶהְפַּ֥ךְ כְּמוֹ־ אֵֽשׁ׃ ",
        "versenonikud": "ארץ ממנה יצא לחם ותחתיה נהפך כמו אש "
    },
    {
        "bookchapter": "איוב",
        "chapter": "כח",
        "versechapter": "ו",
        "bookseder": "איוב",
        "seder": "ה",
        "verseseder": "צב",
        "versenikud": "מְקוֹם־ סַפִּ֥יר אֲבָנֶ֑יהָ וְעַפְרֹ֖ת זָהָ֣ב לֽוֹ׃ ",
        "versenonikud": "מקום ספיר אבניה ועפרת זהב לו "
    },
    {
        "bookchapter": "איוב",
        "chapter": "כח",
        "versechapter": "ז",
        "bookseder": "איוב",
        "seder": "ה",
        "verseseder": "צג",
        "versenikud": "נָ֭תִיב לֹֽא־ יְדָ֣עוֹ עָ֑יִט וְלֹ֥א שְׁ֝זָפַ֗תּוּ עֵ֣ין אַיָּֽה׃ ",
        "versenonikud": "נתיב לא ידעו עיט ולא שזפתו עין איה "
    },
    {
        "bookchapter": "איוב",
        "chapter": "כח",
        "versechapter": "ח",
        "bookseder": "איוב",
        "seder": "ה",
        "verseseder": "צד",
        "versenikud": "לֹֽא־ הִדְרִיכֻ֥הוּ בְנֵי־ שָׁ֑חַץ לֹֽא־ עָדָ֖ה עָלָ֣יו שָֽׁחַל׃ ",
        "versenonikud": "לא הדריכהו בני שחץ לא עדה עליו שחל "
    },
    {
        "bookchapter": "איוב",
        "chapter": "כח",
        "versechapter": "ט",
        "bookseder": "איוב",
        "seder": "ה",
        "verseseder": "צה",
        "versenikud": "בַּֽ֭חַלָּמִישׁ שָׁלַ֣ח יָד֑וֹ הָפַ֖ךְ מִשֹּׁ֣רֶשׁ הָרִֽים׃ ",
        "versenonikud": "בחלמיש שלח ידו הפך משרש הרים "
    },
    {
        "bookchapter": "איוב",
        "chapter": "כח",
        "versechapter": "י",
        "bookseder": "איוב",
        "seder": "ה",
        "verseseder": "צו",
        "versenikud": "בַּ֭צּוּרוֹת יְאֹרִ֣ים בִּקֵּ֑עַ וְכָל־ יְ֝קָ֗ר רָאֲתָ֥ה עֵינֽוֹ׃ ",
        "versenonikud": "בצורות יארים בקע וכל יקר ראתה עינו "
    },
    {
        "bookchapter": "איוב",
        "chapter": "כח",
        "versechapter": "יא",
        "bookseder": "איוב",
        "seder": "ה",
        "verseseder": "צז",
        "versenikud": "מִ֭בְּכִי נְהָר֣וֹת חִבֵּ֑שׁ וְ֝תַעֲלֻמָ֗הּ יֹ֣צִא אֽוֹר׃ ",
        "versenonikud": "מבכי נהרות חבש ותעלמה יצא אור "
    },
    {
        "bookchapter": "איוב",
        "chapter": "כח",
        "versechapter": "יב",
        "bookseder": "איוב",
        "seder": "ה",
        "verseseder": "צח",
        "versenikud": "וְֽ֭הַחָכְמָה מֵאַ֣יִן תִּמָּצֵ֑א וְאֵ֥י זֶ֝ה מְק֣וֹם בִּינָֽה׃ ",
        "versenonikud": "והחכמה מאין תמצא ואי זה מקום בינה "
    },
    {
        "bookchapter": "איוב",
        "chapter": "כח",
        "versechapter": "יג",
        "bookseder": "איוב",
        "seder": "ה",
        "verseseder": "צט",
        "versenikud": "לֹא־ יָדַ֣ע אֱנ֣וֹשׁ עֶרְכָּ֑הּ וְלֹ֥א תִ֝מָּצֵ֗א בְּאֶ֣רֶץ הַֽחַיִּֽים׃ ",
        "versenonikud": "לא ידע אנוש ערכה ולא תמצא בארץ החיים "
    },
    {
        "bookchapter": "איוב",
        "chapter": "כח",
        "versechapter": "יד",
        "bookseder": "איוב",
        "seder": "ה",
        "verseseder": "ק",
        "versenikud": "תְּה֣וֹם אָ֭מַר לֹ֣א בִי־ הִ֑יא וְיָ֥ם אָ֝מַ֗ר אֵ֣ין עִמָּדִֽי׃ ",
        "versenonikud": "תהום אמר לא בי היא וים אמר אין עמדי "
    },
    {
        "bookchapter": "איוב",
        "chapter": "כח",
        "versechapter": "טו",
        "bookseder": "איוב",
        "seder": "ה",
        "verseseder": "קא",
        "versenikud": "לֹא־ יֻתַּ֣ן סְג֣וֹר תַּחְתֶּ֑יהָ וְלֹ֥א יִ֝שָּׁקֵ֗ל כֶּ֣סֶף מְחִירָֽהּ׃ ",
        "versenonikud": "לא יתן סגור תחתיה ולא ישקל כסף מחירה "
    },
    {
        "bookchapter": "איוב",
        "chapter": "כח",
        "versechapter": "טז",
        "bookseder": "איוב",
        "seder": "ה",
        "verseseder": "קב",
        "versenikud": "לֹֽא־ תְ֭סֻלֶּה בְּכֶ֣תֶם אוֹפִ֑יר בְּשֹׁ֖הַם יָקָ֣ר וְסַפִּֽיר׃ ",
        "versenonikud": "לא תסלה בכתם אופיר בשהם יקר וספיר "
    },
    {
        "bookchapter": "איוב",
        "chapter": "כח",
        "versechapter": "יז",
        "bookseder": "איוב",
        "seder": "ה",
        "verseseder": "קג",
        "versenikud": "לֹא־ יַעַרְכֶ֣נָּה זָ֭הָב וּזְכוֹכִ֑ית וּתְמ֖וּרָתָ֣הּ כְּלִי־ פָֽז׃ ",
        "versenonikud": "לא יערכנה זהב וזכוכית ותמורתה כלי פז "
    },
    {
        "bookchapter": "איוב",
        "chapter": "כח",
        "versechapter": "יח",
        "bookseder": "איוב",
        "seder": "ה",
        "verseseder": "קד",
        "versenikud": "רָאמ֣וֹת וְ֭גָבִישׁ לֹ֣א יִזָּכֵ֑ר וּמֶ֥שֶׁךְ חָ֝כְמָ֗ה מִפְּנִינִֽים׃ ",
        "versenonikud": "ראמות וגביש לא יזכר ומשך חכמה מפנינים "
    },
    {
        "bookchapter": "איוב",
        "chapter": "כח",
        "versechapter": "יט",
        "bookseder": "איוב",
        "seder": "ה",
        "verseseder": "קה",
        "versenikud": "לֹֽא־ יַ֭עַרְכֶנָּה פִּטְדַת־ כּ֑וּשׁ בְּכֶ֥תֶם טָ֝ה֗וֹר לֹ֣א תְסֻלֶּֽה׃ ",
        "versenonikud": "לא יערכנה פטדת כוש בכתם טהור לא תסלה "
    },
    {
        "bookchapter": "איוב",
        "chapter": "כח",
        "versechapter": "כ",
        "bookseder": "איוב",
        "seder": "ה",
        "verseseder": "קו",
        "versenikud": "וְֽ֭הַחָכְמָה מֵאַ֣יִן תָּב֑וֹא וְאֵ֥י זֶ֝֗ה מְק֣וֹם בִּינָֽה׃ ",
        "versenonikud": "והחכמה מאין תבוא ואי זה מקום בינה "
    },
    {
        "bookchapter": "איוב",
        "chapter": "כח",
        "versechapter": "כא",
        "bookseder": "איוב",
        "seder": "ה",
        "verseseder": "קז",
        "versenikud": "וְֽ֭נֶעֶלְמָה מֵעֵינֵ֣י כָל־ חָ֑י וּמֵע֖וֹף הַשָּׁמַ֣יִם נִסְתָּֽרָה׃ ",
        "versenonikud": "ונעלמה מעיני כל חי ומעוף השמים נסתרה "
    },
    {
        "bookchapter": "איוב",
        "chapter": "כח",
        "versechapter": "כב",
        "bookseder": "איוב",
        "seder": "ה",
        "verseseder": "קח",
        "versenikud": "אֲבַדּ֣וֹן וָ֭מָוֶת אָ֣מְר֑וּ בְּ֝אָזְנֵ֗ינוּ שָׁמַ֥עְנוּ שִׁמְעָֽהּ׃ ",
        "versenonikud": "אבדון ומות אמרו באזנינו שמענו שמעה "
    },
    {
        "bookchapter": "איוב",
        "chapter": "כח",
        "versechapter": "כג",
        "bookseder": "איוב",
        "seder": "ה",
        "verseseder": "קט",
        "versenikud": "אֱ֭לֹהִים הֵבִ֣ין דַּרְכָּ֑הּ וְ֝ה֗וּא יָדַ֥ע אֶת־ מְקוֹמָֽהּ׃ ",
        "versenonikud": "אלהים הבין דרכה והוא ידע את מקומה "
    },
    {
        "bookchapter": "איוב",
        "chapter": "כח",
        "versechapter": "כד",
        "bookseder": "איוב",
        "seder": "ה",
        "verseseder": "קי",
        "versenikud": "כִּי־ ה֭וּא לִקְצוֹת־ הָאָ֣רֶץ יַבִּ֑יט תַּ֖חַת כָּל־ הַשָּׁמַ֣יִם יִרְאֶֽה׃ ",
        "versenonikud": "כי הוא לקצות הארץ יביט תחת כל השמים יראה "
    },
    {
        "bookchapter": "איוב",
        "chapter": "כח",
        "versechapter": "כה",
        "bookseder": "איוב",
        "seder": "ה",
        "verseseder": "קיא",
        "versenikud": "לַעֲשׂ֣וֹת לָר֣וּחַ מִשְׁקָ֑ל וּ֝מַ֗יִם תִּכֵּ֥ן בְּמִדָּֽה׃ ",
        "versenonikud": "לעשות לרוח משקל ומים תכן במדה "
    },
    {
        "bookchapter": "איוב",
        "chapter": "כח",
        "versechapter": "כו",
        "bookseder": "איוב",
        "seder": "ה",
        "verseseder": "קיב",
        "versenikud": "בַּעֲשֹׂת֣וֹ לַמָּטָ֣ר חֹ֑ק וְ֝דֶ֗רֶךְ לַחֲזִ֥יז קֹלֽוֹת׃ ",
        "versenonikud": "בעשתו למטר חק ודרך לחזיז קלות "
    },
    {
        "bookchapter": "איוב",
        "chapter": "כח",
        "versechapter": "כז",
        "bookseder": "איוב",
        "seder": "ה",
        "verseseder": "קיג",
        "versenikud": "אָ֣ז רָ֭אָהּ וַֽיְסַפְּרָ֑הּ הֱ֝כִינָ֗הּ וְגַם־ חֲקָרָֽהּ׃ ",
        "versenonikud": "אז ראה ויספרה הכינה וגם חקרה "
    },
    {
        "bookchapter": "איוב",
        "chapter": "כח",
        "versechapter": "כח",
        "bookseder": "איוב",
        "seder": "ה",
        "verseseder": "קיד",
        "versenikud": "וַיֹּ֤אמֶר ׀ לָֽאָדָ֗ם הֵ֤ן יִרְאַ֣ת אֲ֭דֹנָי הִ֣יא חָכְמָ֑ה וְס֖וּר מֵרָ֣ע בִּינָֽה׃ ",
        "versenonikud": "ויאמר  לאדם הן יראת אדני היא חכמה וסור מרע בינה "
    }
]