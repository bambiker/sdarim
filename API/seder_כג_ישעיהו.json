[
    {
        "bookchapter": "ישעיהו",
        "chapter": "נה",
        "versechapter": "יג",
        "bookseder": "ישעיהו",
        "seder": "כג",
        "verseseder": "א",
        "versenikud": "תַּ֤חַת הַֽנַּעֲצוּץ֙ יַעֲלֶ֣ה בְר֔וֹשׁ תחת וְתַ֥חַת הַסִּרְפַּ֖ד יַעֲלֶ֣ה הֲדַ֑ס וְהָיָ֤ה לַֽיהוָה֙ לְשֵׁ֔ם לְא֥וֹת עוֹלָ֖ם לֹ֥א יִכָּרֵֽת׃ ",
        "versenonikud": "תחת הנעצוץ יעלה ברוש תחת ותחת הסרפד יעלה הדס והיה ליהוה לשם לאות עולם לא יכרת "
    },
    {
        "bookchapter": "ישעיהו",
        "chapter": "נו",
        "versechapter": "א",
        "bookseder": "ישעיהו",
        "seder": "כג",
        "verseseder": "ב",
        "versenikud": "כֹּ֚ה אָמַ֣ר יְהוָ֔ה שִׁמְר֥וּ מִשְׁפָּ֖ט וַעֲשׂ֣וּ צְדָקָ֑ה כִּֽי־ קְרוֹבָ֤ה יְשֽׁוּעָתִי֙ לָב֔וֹא וְצִדְקָתִ֖י לְהִגָּלֽוֹת׃ ",
        "versenonikud": "כה אמר יהוה שמרו משפט ועשו צדקה כי קרובה ישועתי לבוא וצדקתי להגלות "
    },
    {
        "bookchapter": "ישעיהו",
        "chapter": "נו",
        "versechapter": "ב",
        "bookseder": "ישעיהו",
        "seder": "כג",
        "verseseder": "ג",
        "versenikud": "אַשְׁרֵ֤י אֱנוֹשׁ֙ יַעֲשֶׂה־ זֹּ֔את וּבֶן־ אָדָ֖ם יַחֲזִ֣יק בָּ֑הּ שֹׁמֵ֤ר שַׁבָּת֙ מֵֽחַלְּל֔וֹ וְשֹׁמֵ֥ר יָד֖וֹ מֵעֲשׂ֥וֹת כָּל־ רָֽע׃ ",
        "versenonikud": "אשרי אנוש יעשה זאת ובן אדם יחזיק בה שמר שבת מחללו ושמר ידו מעשות כל רע "
    },
    {
        "bookchapter": "ישעיהו",
        "chapter": "נו",
        "versechapter": "ג",
        "bookseder": "ישעיהו",
        "seder": "כג",
        "verseseder": "ד",
        "versenikud": "וְאַל־ יֹאמַ֣ר בֶּן־ הַנֵּכָ֗ר הַנִּלְוָ֤ה אֶל־ יְהוָה֙ לֵאמֹ֔ר הַבְדֵּ֧ל יַבְדִּילַ֛נִי יְהוָ֖ה מֵעַ֣ל עַמּ֑וֹ וְאַל־ יֹאמַר֙ הַסָּרִ֔יס הֵ֥ן אֲנִ֖י עֵ֥ץ יָבֵֽשׁ׃ ",
        "versenonikud": "ואל יאמר בן הנכר הנלוה אל יהוה לאמר הבדל יבדילני יהוה מעל עמו ואל יאמר הסריס הן אני עץ יבש "
    },
    {
        "bookchapter": "ישעיהו",
        "chapter": "נו",
        "versechapter": "ד",
        "bookseder": "ישעיהו",
        "seder": "כג",
        "verseseder": "ה",
        "versenikud": "כִּי־ כֹ֣ה ׀ אָמַ֣ר יְהוָ֗ה לַסָּֽרִיסִים֙ אֲשֶׁ֤ר יִשְׁמְרוּ֙ אֶת־ שַׁבְּתוֹתַ֔י וּבָֽחֲר֖וּ בַּאֲשֶׁ֣ר חָפָ֑צְתִּי וּמַחֲזִיקִ֖ים בִּבְרִיתִֽי׃ ",
        "versenonikud": "כי כה  אמר יהוה לסריסים אשר ישמרו את שבתותי ובחרו באשר חפצתי ומחזיקים בבריתי "
    },
    {
        "bookchapter": "ישעיהו",
        "chapter": "נו",
        "versechapter": "ה",
        "bookseder": "ישעיהו",
        "seder": "כג",
        "verseseder": "ו",
        "versenikud": "וְנָתַתִּ֨י לָהֶ֜ם בְּבֵיתִ֤י וּבְחֽוֹמֹתַי֙ יָ֣ד וָשֵׁ֔ם ט֖וֹב מִבָּנִ֣ים וּמִבָּנ֑וֹת שֵׁ֤ם עוֹלָם֙ אֶתֶּן־ ל֔וֹ אֲשֶׁ֖ר לֹ֥א יִכָּרֵֽת׃ ",
        "versenonikud": "ונתתי להם בביתי ובחומתי יד ושם טוב מבנים ומבנות שם עולם אתן לו אשר לא יכרת "
    },
    {
        "bookchapter": "ישעיהו",
        "chapter": "נו",
        "versechapter": "ו",
        "bookseder": "ישעיהו",
        "seder": "כג",
        "verseseder": "ז",
        "versenikud": "וּבְנֵ֣י הַנֵּכָ֗ר הַנִּלְוִ֤ים עַל־ יְהוָה֙ לְשָׁ֣רְת֔וֹ וּֽלְאַהֲבָה֙ אֶת־ שֵׁ֣ם יְהוָ֔ה לִהְי֥וֹת ל֖וֹ לַעֲבָדִ֑ים כָּל־ שֹׁמֵ֤ר שַׁבָּת֙ מֵֽחַלְּל֔וֹ וּמַחֲזִיקִ֖ים בִּבְרִיתִֽי׃ ",
        "versenonikud": "ובני הנכר הנלוים על יהוה לשרתו ולאהבה את שם יהוה להיות לו לעבדים כל שמר שבת מחללו ומחזיקים בבריתי "
    },
    {
        "bookchapter": "ישעיהו",
        "chapter": "נו",
        "versechapter": "ז",
        "bookseder": "ישעיהו",
        "seder": "כג",
        "verseseder": "ח",
        "versenikud": "וַהֲבִיאוֹתִ֞ים אֶל־ הַ֣ר קָדְשִׁ֗י וְשִׂמַּחְתִּים֙ בְּבֵ֣ית תְּפִלָּתִ֔י עוֹלֹתֵיהֶ֧ם וְזִבְחֵיהֶ֛ם לְרָצ֖וֹן עַֽל־ מִזְבְּחִ֑י כִּ֣י בֵיתִ֔י בֵּית־ תְּפִלָּ֥ה יִקָּרֵ֖א לְכָל־ הָעַמִּֽים׃ ",
        "versenonikud": "והביאותים אל הר קדשי ושמחתים בבית תפלתי עולתיהם וזבחיהם לרצון על מזבחי כי ביתי בית תפלה יקרא לכל העמים "
    },
    {
        "bookchapter": "ישעיהו",
        "chapter": "נו",
        "versechapter": "ח",
        "bookseder": "ישעיהו",
        "seder": "כג",
        "verseseder": "ט",
        "versenikud": "נְאֻם֙ אֲדֹנָ֣י יְהוִ֔ה מְקַבֵּ֖ץ נִדְחֵ֣י יִשְׂרָאֵ֑ל ע֛וֹד אֲקַבֵּ֥ץ עָלָ֖יו לְנִקְבָּצָֽיו׃ ",
        "versenonikud": "נאם אדני יהוה מקבץ נדחי ישראל עוד אקבץ עליו לנקבציו "
    },
    {
        "bookchapter": "ישעיהו",
        "chapter": "נו",
        "versechapter": "ט",
        "bookseder": "ישעיהו",
        "seder": "כג",
        "verseseder": "י",
        "versenikud": "כֹּ֖ל חַיְת֣וֹ שָׂדָ֑י אֵתָ֕יוּ לֶאֱכֹ֥ל כָּל־ חַיְת֖וֹ בַּיָּֽעַר׃ ",
        "versenonikud": "כל חיתו שדי אתיו לאכל כל חיתו ביער "
    },
    {
        "bookchapter": "ישעיהו",
        "chapter": "נו",
        "versechapter": "י",
        "bookseder": "ישעיהו",
        "seder": "כג",
        "verseseder": "יא",
        "versenikud": "צפו צֹפָ֞יו עִוְרִ֤ים כֻּלָּם֙ לֹ֣א יָדָ֔עוּ כֻּלָּם֙ כְּלָבִ֣ים אִלְּמִ֔ים לֹ֥א יוּכְל֖וּ לִנְבֹּ֑חַ הֹזִים֙ שֹֽׁכְבִ֔ים אֹהֲבֵ֖י לָנֽוּם׃ ",
        "versenonikud": "צפו צפיו עורים כלם לא ידעו כלם כלבים אלמים לא יוכלו לנבח הזים שכבים אהבי לנום "
    },
    {
        "bookchapter": "ישעיהו",
        "chapter": "נו",
        "versechapter": "יא",
        "bookseder": "ישעיהו",
        "seder": "כג",
        "verseseder": "יב",
        "versenikud": "וְהַכְּלָבִ֣ים עַזֵּי־ נֶ֗פֶשׁ לֹ֤א יָֽדְעוּ֙ שָׂבְעָ֔ה וְהֵ֣מָּה רֹעִ֔ים לֹ֥א יָדְע֖וּ הָבִ֑ין כֻּלָּם֙ לְדַרְכָּ֣ם פָּנ֔וּ אִ֥ישׁ לְבִצְע֖וֹ מִקָּצֵֽהוּ׃ ",
        "versenonikud": "והכלבים עזי נפש לא ידעו שבעה והמה רעים לא ידעו הבין כלם לדרכם פנו איש לבצעו מקצהו "
    },
    {
        "bookchapter": "ישעיהו",
        "chapter": "נו",
        "versechapter": "יב",
        "bookseder": "ישעיהו",
        "seder": "כג",
        "verseseder": "יג",
        "versenikud": "אֵתָ֥יוּ אֶקְחָה־ יַ֖יִן וְנִסְבְּאָ֣ה שֵׁכָ֑ר וְהָיָ֤ה כָזֶה֙ י֣וֹם מָחָ֔ר גָּד֖וֹל יֶ֥תֶר מְאֹֽד׃ ",
        "versenonikud": "אתיו אקחה יין ונסבאה שכר והיה כזה יום מחר גדול יתר מאד "
    },
    {
        "bookchapter": "ישעיהו",
        "chapter": "נז",
        "versechapter": "א",
        "bookseder": "ישעיהו",
        "seder": "כג",
        "verseseder": "יד",
        "versenikud": "הַצַּדִּ֣יק אָבָ֔ד וְאֵ֥ין אִ֖ישׁ שָׂ֣ם עַל־ לֵ֑ב וְאַנְשֵׁי־ חֶ֤סֶד נֶֽאֱסָפִים֙ בְּאֵ֣ין מֵבִ֔ין כִּֽי־ מִפְּנֵ֥י הָרָעָ֖ה נֶאֱסַ֥ף הַצַּדִּֽיק׃ ",
        "versenonikud": "הצדיק אבד ואין איש שם על לב ואנשי חסד נאספים באין מבין כי מפני הרעה נאסף הצדיק "
    },
    {
        "bookchapter": "ישעיהו",
        "chapter": "נז",
        "versechapter": "ב",
        "bookseder": "ישעיהו",
        "seder": "כג",
        "verseseder": "טו",
        "versenikud": "יָב֣וֹא שָׁל֔וֹם יָנ֖וּחוּ עַל־ מִשְׁכְּבוֹתָ֑ם הֹלֵ֖ךְ נְכֹחֽוֹ׃ ",
        "versenonikud": "יבוא שלום ינוחו על משכבותם הלך נכחו "
    },
    {
        "bookchapter": "ישעיהו",
        "chapter": "נז",
        "versechapter": "ג",
        "bookseder": "ישעיהו",
        "seder": "כג",
        "verseseder": "טז",
        "versenikud": "וְאַתֶּ֥ם קִרְבוּ־ הֵ֖נָּה בְּנֵ֣י עֹנְנָ֑ה זֶ֥רַע מְנָאֵ֖ף וַתִּזְנֶֽה׃ ",
        "versenonikud": "ואתם קרבו הנה בני עננה זרע מנאף ותזנה "
    },
    {
        "bookchapter": "ישעיהו",
        "chapter": "נז",
        "versechapter": "ד",
        "bookseder": "ישעיהו",
        "seder": "כג",
        "verseseder": "יז",
        "versenikud": "עַל־ מִי֙ תִּתְעַנָּ֔גוּ עַל־ מִ֛י תַּרְחִ֥יבוּ פֶ֖ה תַּאֲרִ֣יכוּ לָשׁ֑וֹן הֲלֽוֹא־ אַתֶּ֥ם יִלְדֵי־ פֶ֖שַׁע זֶ֥רַע שָֽׁקֶר׃ ",
        "versenonikud": "על מי תתענגו על מי תרחיבו פה תאריכו לשון הלוא אתם ילדי פשע זרע שקר "
    },
    {
        "bookchapter": "ישעיהו",
        "chapter": "נז",
        "versechapter": "ה",
        "bookseder": "ישעיהו",
        "seder": "כג",
        "verseseder": "יח",
        "versenikud": "הַנֵּֽחָמִים֙ בָּֽאֵלִ֔ים תַּ֖חַת כָּל־ עֵ֣ץ רַעֲנָ֑ן שֹׁחֲטֵ֤י הַיְלָדִים֙ בַּנְּחָלִ֔ים תַּ֖חַת סְעִפֵ֥י הַסְּלָעִֽים׃ ",
        "versenonikud": "הנחמים באלים תחת כל עץ רענן שחטי הילדים בנחלים תחת סעפי הסלעים "
    },
    {
        "bookchapter": "ישעיהו",
        "chapter": "נז",
        "versechapter": "ו",
        "bookseder": "ישעיהו",
        "seder": "כג",
        "verseseder": "יט",
        "versenikud": "בְּחַלְּקֵי־ נַ֣חַל חֶלְקֵ֔ךְ הֵ֥ם הֵ֖ם גּוֹרָלֵ֑ךְ גַּם־ לָהֶ֞ם שָׁפַ֥כְתְּ נֶ֙סֶךְ֙ הֶעֱלִ֣ית מִנְחָ֔ה הַ֥עַל אֵ֖לֶּה אֶנָּחֵֽם׃ ",
        "versenonikud": "בחלקי נחל חלקך הם הם גורלך גם להם שפכת נסך העלית מנחה העל אלה אנחם "
    },
    {
        "bookchapter": "ישעיהו",
        "chapter": "נז",
        "versechapter": "ז",
        "bookseder": "ישעיהו",
        "seder": "כג",
        "verseseder": "כ",
        "versenikud": "עַ֤ל הַר־ גָּבֹ֙הַּ֙ וְנִשָּׂ֔א שַׂ֖מְתְּ מִשְׁכָּבֵ֑ךְ גַּם־ שָׁ֥ם עָלִ֖ית לִזְבֹּ֥חַ זָֽבַח׃ ",
        "versenonikud": "על הר גבה ונשא שמת משכבך גם שם עלית לזבח זבח "
    },
    {
        "bookchapter": "ישעיהו",
        "chapter": "נז",
        "versechapter": "ח",
        "bookseder": "ישעיהו",
        "seder": "כג",
        "verseseder": "כא",
        "versenikud": "וְאַחַ֤ר הַדֶּ֙לֶת֙ וְהַמְּזוּזָ֔ה שַׂ֖מְתְּ זִכְרוֹנֵ֑ךְ כִּ֣י מֵאִתִּ֞י גִּלִּ֣ית וַֽתַּעֲלִ֗י הִרְחַ֤בְתְּ מִשְׁכָּבֵךְ֙ וַתִּכְרָת־ לָ֣ךְ מֵהֶ֔ם אָהַ֥בְתְּ מִשְׁכָּבָ֖ם יָ֥ד חָזִֽית׃ ",
        "versenonikud": "ואחר הדלת והמזוזה שמת זכרונך כי מאתי גלית ותעלי הרחבת משכבך ותכרת לך מהם אהבת משכבם יד חזית "
    },
    {
        "bookchapter": "ישעיהו",
        "chapter": "נז",
        "versechapter": "ט",
        "bookseder": "ישעיהו",
        "seder": "כג",
        "verseseder": "כב",
        "versenikud": "וַתָּשֻׁ֤רִי לַמֶּ֙לֶךְ֙ בַּשֶּׁ֔מֶן וַתַּרְבִּ֖י רִקֻּחָ֑יִךְ וַתְּשַׁלְּחִ֤י צִרַ֙יִךְ֙ עַד־ מֵ֣רָחֹ֔ק וַתַּשְׁפִּ֖ילִי עַד־ שְׁאֽוֹל׃ ",
        "versenonikud": "ותשרי למלך בשמן ותרבי רקחיך ותשלחי צריך עד מרחק ותשפילי עד שאול "
    },
    {
        "bookchapter": "ישעיהו",
        "chapter": "נז",
        "versechapter": "י",
        "bookseder": "ישעיהו",
        "seder": "כג",
        "verseseder": "כג",
        "versenikud": "בְּרֹ֤ב דַּרְכֵּךְ֙ יָגַ֔עַתְּ לֹ֥א אָמַ֖רְתְּ נוֹאָ֑שׁ חַיַּ֤ת יָדֵךְ֙ מָצָ֔את עַל־ כֵּ֖ן לֹ֥א חָלִֽית׃ ",
        "versenonikud": "ברב דרכך יגעת לא אמרת נואש חית ידך מצאת על כן לא חלית "
    },
    {
        "bookchapter": "ישעיהו",
        "chapter": "נז",
        "versechapter": "יא",
        "bookseder": "ישעיהו",
        "seder": "כג",
        "verseseder": "כד",
        "versenikud": "וְאֶת־ מִ֞י דָּאַ֤גְתְּ וַתִּֽירְאִי֙ כִּ֣י תְכַזֵּ֔בִי וְאוֹתִי֙ לֹ֣א זָכַ֔רְתְּ לֹא־ שַׂ֖מְתְּ עַל־ לִבֵּ֑ךְ הֲלֹ֨א אֲנִ֤י מַחְשֶׁה֙ וּמֵ֣עֹלָ֔ם וְאוֹתִ֖י לֹ֥א תִירָֽאִי׃ ",
        "versenonikud": "ואת מי דאגת ותיראי כי תכזבי ואותי לא זכרת לא שמת על לבך הלא אני מחשה ומעלם ואותי לא תיראי "
    },
    {
        "bookchapter": "ישעיהו",
        "chapter": "נז",
        "versechapter": "יב",
        "bookseder": "ישעיהו",
        "seder": "כג",
        "verseseder": "כה",
        "versenikud": "אֲנִ֥י אַגִּ֖יד צִדְקָתֵ֑ךְ וְאֶֽת־ מַעֲשַׂ֖יִךְ וְלֹ֥א יוֹעִילֽוּךְ׃ ",
        "versenonikud": "אני אגיד צדקתך ואת מעשיך ולא יועילוך "
    },
    {
        "bookchapter": "ישעיהו",
        "chapter": "נז",
        "versechapter": "יג",
        "bookseder": "ישעיהו",
        "seder": "כג",
        "verseseder": "כו",
        "versenikud": "בְּזַֽעֲקֵךְ֙ יַצִּילֻ֣ךְ קִבּוּצַ֔יִךְ וְאֶת־ כֻּלָּ֥ם יִשָּׂא־ ר֖וּחַ יִקַּח־ הָ֑בֶל וְהַחוֹסֶ֥ה בִי֙ יִנְחַל־ אֶ֔רֶץ וְיִירַ֖שׁ הַר־ קָדְשִֽׁי׃ ",
        "versenonikud": "בזעקך יצילך קבוציך ואת כלם ישא רוח יקח הבל והחוסה בי ינחל ארץ ויירש הר קדשי "
    },
    {
        "bookchapter": "ישעיהו",
        "chapter": "נז",
        "versechapter": "יד",
        "bookseder": "ישעיהו",
        "seder": "כג",
        "verseseder": "כז",
        "versenikud": "וְאָמַ֥ר סֹֽלּוּ־ סֹ֖לּוּ פַּנּוּ־ דָ֑רֶךְ הָרִ֥ימוּ מִכְשׁ֖וֹל מִדֶּ֥רֶךְ עַמִּֽי׃ ",
        "versenonikud": "ואמר סלו סלו פנו דרך הרימו מכשול מדרך עמי "
    },
    {
        "bookchapter": "ישעיהו",
        "chapter": "נז",
        "versechapter": "טו",
        "bookseder": "ישעיהו",
        "seder": "כג",
        "verseseder": "כח",
        "versenikud": "כִּי֩ כֹ֨ה אָמַ֜ר רָ֣ם וְנִשָּׂ֗א שֹׁכֵ֥ן עַד֙ וְקָד֣וֹשׁ שְׁמ֔וֹ מָר֥וֹם וְקָד֖וֹשׁ אֶשְׁכּ֑וֹן וְאֶת־ דַּכָּא֙ וּשְׁפַל־ ר֔וּחַ לְהַחֲיוֹת֙ ר֣וּחַ שְׁפָלִ֔ים וּֽלְהַחֲי֖וֹת לֵ֥ב נִדְכָּאִֽים׃ ",
        "versenonikud": "כי כה אמר רם ונשא שכן עד וקדוש שמו מרום וקדוש אשכון ואת דכא ושפל רוח להחיות רוח שפלים ולהחיות לב נדכאים "
    },
    {
        "bookchapter": "ישעיהו",
        "chapter": "נז",
        "versechapter": "טז",
        "bookseder": "ישעיהו",
        "seder": "כג",
        "verseseder": "כט",
        "versenikud": "כִּ֣י לֹ֤א לְעוֹלָם֙ אָרִ֔יב וְלֹ֥א לָנֶ֖צַח אֶקְּצ֑וֹף כִּי־ ר֙וּחַ֙ מִלְּפָנַ֣י יַֽעֲט֔וֹף וּנְשָׁמ֖וֹת אֲנִ֥י עָשִֽׂיתִי׃ ",
        "versenonikud": "כי לא לעולם אריב ולא לנצח אקצוף כי רוח מלפני יעטוף ונשמות אני עשיתי "
    },
    {
        "bookchapter": "ישעיהו",
        "chapter": "נז",
        "versechapter": "יז",
        "bookseder": "ישעיהו",
        "seder": "כג",
        "verseseder": "ל",
        "versenikud": "בַּעֲוֺ֥ן בִּצְע֛וֹ קָצַ֥פְתִּי וְאַכֵּ֖הוּ הַסְתֵּ֣ר וְאֶקְצֹ֑ף וַיֵּ֥לֶךְ שׁוֹבָ֖ב בְּדֶ֥רֶךְ לִבּֽוֹ׃ ",
        "versenonikud": "בעון בצעו קצפתי ואכהו הסתר ואקצף וילך שובב בדרך לבו "
    },
    {
        "bookchapter": "ישעיהו",
        "chapter": "נז",
        "versechapter": "יח",
        "bookseder": "ישעיהו",
        "seder": "כג",
        "verseseder": "לא",
        "versenikud": "דְּרָכָ֥יו רָאִ֖יתִי וְאֶרְפָּאֵ֑הוּ וְאַנְחֵ֕הוּ וַאֲשַׁלֵּ֧ם נִֽחֻמִ֛ים ל֖וֹ וְלַאֲבֵלָֽיו׃ ",
        "versenonikud": "דרכיו ראיתי וארפאהו ואנחהו ואשלם נחמים לו ולאבליו "
    },
    {
        "bookchapter": "ישעיהו",
        "chapter": "נז",
        "versechapter": "יט",
        "bookseder": "ישעיהו",
        "seder": "כג",
        "verseseder": "לב",
        "versenikud": "בּוֹרֵ֖א נוב נִ֣יב שְׂפָתָ֑יִם שָׁל֨וֹם ׀ שָׁל֜וֹם לָרָח֧וֹק וְלַקָּר֛וֹב אָמַ֥ר יְהוָ֖ה וּרְפָאתִֽיו׃ ",
        "versenonikud": "בורא נוב ניב שפתים שלום  שלום לרחוק ולקרוב אמר יהוה ורפאתיו "
    },
    {
        "bookchapter": "ישעיהו",
        "chapter": "נז",
        "versechapter": "כ",
        "bookseder": "ישעיהו",
        "seder": "כג",
        "verseseder": "לג",
        "versenikud": "וְהָרְשָׁעִ֖ים כַּיָּ֣ם נִגְרָ֑שׁ כִּ֤י הַשְׁקֵט֙ לֹ֣א יוּכָ֔ל וַיִּגְרְשׁ֥וּ מֵימָ֖יו רֶ֥פֶשׁ וָטִֽיט׃ ",
        "versenonikud": "והרשעים כים נגרש כי השקט לא יוכל ויגרשו מימיו רפש וטיט "
    },
    {
        "bookchapter": "ישעיהו",
        "chapter": "נז",
        "versechapter": "כא",
        "bookseder": "ישעיהו",
        "seder": "כג",
        "verseseder": "לד",
        "versenikud": "אֵ֣ין שָׁל֔וֹם אָמַ֥ר אֱלֹהַ֖י לָרְשָׁעִֽים׃ ",
        "versenonikud": "אין שלום אמר אלהי לרשעים "
    },
    {
        "bookchapter": "ישעיהו",
        "chapter": "נח",
        "versechapter": "א",
        "bookseder": "ישעיהו",
        "seder": "כג",
        "verseseder": "לה",
        "versenikud": "קְרָ֤א בְגָרוֹן֙ אַל־ תַּחְשֹׂ֔ךְ כַּשּׁוֹפָ֖ר הָרֵ֣ם קוֹלֶ֑ךָ וְהַגֵּ֤ד לְעַמִּי֙ פִּשְׁעָ֔ם וּלְבֵ֥ית יַעֲקֹ֖ב חַטֹּאתָֽם׃ ",
        "versenonikud": "קרא בגרון אל תחשך כשופר הרם קולך והגד לעמי פשעם ולבית יעקב חטאתם "
    },
    {
        "bookchapter": "ישעיהו",
        "chapter": "נח",
        "versechapter": "ב",
        "bookseder": "ישעיהו",
        "seder": "כג",
        "verseseder": "לו",
        "versenikud": "וְאוֹתִ֗י י֥וֹם יוֹם֙ יִדְרֹשׁ֔וּן וְדַ֥עַת דְּרָכַ֖י יֶחְפָּצ֑וּן כְּג֞וֹי אֲשֶׁר־ צְדָקָ֣ה עָשָׂ֗ה וּמִשְׁפַּ֤ט אֱלֹהָיו֙ לֹ֣א עָזָ֔ב יִשְׁאָל֙וּנִי֙ מִשְׁפְּטֵי־ צֶ֔דֶק קִרְבַ֥ת אֱלֹהִ֖ים יֶחְפָּצֽוּן׃ ",
        "versenonikud": "ואותי יום יום ידרשון ודעת דרכי יחפצון כגוי אשר צדקה עשה ומשפט אלהיו לא עזב ישאלוני משפטי צדק קרבת אלהים יחפצון "
    },
    {
        "bookchapter": "ישעיהו",
        "chapter": "נח",
        "versechapter": "ג",
        "bookseder": "ישעיהו",
        "seder": "כג",
        "verseseder": "לז",
        "versenikud": "לָ֤מָּה צַּ֙מְנוּ֙ וְלֹ֣א רָאִ֔יתָ עִנִּ֥ינוּ נַפְשֵׁ֖נוּ וְלֹ֣א תֵדָ֑ע הֵ֣ן בְּי֤וֹם צֹֽמְכֶם֙ תִּמְצְאוּ־ חֵ֔פֶץ וְכָל־ עַצְּבֵיכֶ֖ם תִּנְגֹּֽשׂוּ׃ ",
        "versenonikud": "למה צמנו ולא ראית ענינו נפשנו ולא תדע הן ביום צמכם תמצאו חפץ וכל עצביכם תנגשו "
    },
    {
        "bookchapter": "ישעיהו",
        "chapter": "נח",
        "versechapter": "ד",
        "bookseder": "ישעיהו",
        "seder": "כג",
        "verseseder": "לח",
        "versenikud": "הֵ֣ן לְרִ֤יב וּמַצָּה֙ תָּצ֔וּמוּ וּלְהַכּ֖וֹת בְּאֶגְרֹ֣ף רֶ֑שַׁע לֹא־ תָצ֣וּמוּ כַיּ֔וֹם לְהַשְׁמִ֥יעַ בַּמָּר֖וֹם קוֹלְכֶֽם׃ ",
        "versenonikud": "הן לריב ומצה תצומו ולהכות באגרף רשע לא תצומו כיום להשמיע במרום קולכם "
    },
    {
        "bookchapter": "ישעיהו",
        "chapter": "נח",
        "versechapter": "ה",
        "bookseder": "ישעיהו",
        "seder": "כג",
        "verseseder": "לט",
        "versenikud": "הֲכָזֶ֗ה יִֽהְיֶה֙ צ֣וֹם אֶבְחָרֵ֔הוּ י֛וֹם עַנּ֥וֹת אָדָ֖ם נַפְשׁ֑וֹ הֲלָכֹ֨ף כְּאַגְמֹ֜ן רֹאשׁ֗וֹ וְשַׂ֤ק וָאֵ֙פֶר֙ יַצִּ֔יעַ הֲלָזֶה֙ תִּקְרָא־ צ֔וֹם וְי֥וֹם רָצ֖וֹן לַיהוָֽה׃ ",
        "versenonikud": "הכזה יהיה צום אבחרהו יום ענות אדם נפשו הלכף כאגמן ראשו ושק ואפר יציע הלזה תקרא צום ויום רצון ליהוה "
    },
    {
        "bookchapter": "ישעיהו",
        "chapter": "נח",
        "versechapter": "ו",
        "bookseder": "ישעיהו",
        "seder": "כג",
        "verseseder": "מ",
        "versenikud": "הֲל֣וֹא זֶה֮ צ֣וֹם אֶבְחָרֵהוּ֒ פַּתֵּ֙חַ֙ חַרְצֻבּ֣וֹת רֶ֔שַׁע הַתֵּ֖ר אֲגֻדּ֣וֹת מוֹטָ֑ה וְשַׁלַּ֤ח רְצוּצִים֙ חָפְשִׁ֔ים וְכָל־ מוֹטָ֖ה תְּנַתֵּֽקוּ׃ ",
        "versenonikud": "הלוא זה צום אבחרהו פתח חרצבות רשע התר אגדות מוטה ושלח רצוצים חפשים וכל מוטה תנתקו "
    },
    {
        "bookchapter": "ישעיהו",
        "chapter": "נח",
        "versechapter": "ז",
        "bookseder": "ישעיהו",
        "seder": "כג",
        "verseseder": "מא",
        "versenikud": "הֲל֨וֹא פָרֹ֤ס לָֽרָעֵב֙ לַחְמֶ֔ךָ וַעֲנִיִּ֥ים מְרוּדִ֖ים תָּ֣בִיא בָ֑יִת כִּֽי־ תִרְאֶ֤ה עָרֹם֙ וְכִסִּית֔וֹ וּמִבְּשָׂרְךָ֖ לֹ֥א תִתְעַלָּֽם׃ ",
        "versenonikud": "הלוא פרס לרעב לחמך ועניים מרודים תביא בית כי תראה ערם וכסיתו ומבשרך לא תתעלם "
    },
    {
        "bookchapter": "ישעיהו",
        "chapter": "נח",
        "versechapter": "ח",
        "bookseder": "ישעיהו",
        "seder": "כג",
        "verseseder": "מב",
        "versenikud": "אָ֣ז יִבָּקַ֤ע כַּשַּׁ֙חַר֙ אוֹרֶ֔ךָ וַאֲרֻכָתְךָ֖ מְהֵרָ֣ה תִצְמָ֑ח וְהָלַ֤ךְ לְפָנֶ֙יךָ֙ צִדְקֶ֔ךָ כְּב֥וֹד יְהוָ֖ה יַאַסְפֶֽךָ׃ ",
        "versenonikud": "אז יבקע כשחר אורך וארכתך מהרה תצמח והלך לפניך צדקך כבוד יהוה יאספך "
    },
    {
        "bookchapter": "ישעיהו",
        "chapter": "נח",
        "versechapter": "ט",
        "bookseder": "ישעיהו",
        "seder": "כג",
        "verseseder": "מג",
        "versenikud": "אָ֤ז תִּקְרָא֙ וַיהוָ֣ה יַעֲנֶ֔ה תְּשַׁוַּ֖ע וְיֹאמַ֣ר הִנֵּ֑נִי אִם־ תָּסִ֤יר מִתּֽוֹכְךָ֙ מוֹטָ֔ה שְׁלַ֥ח אֶצְבַּ֖ע וְדַבֶּר־ אָֽוֶן׃ ",
        "versenonikud": "אז תקרא ויהוה יענה תשוע ויאמר הנני אם תסיר מתוכך מוטה שלח אצבע ודבר און "
    },
    {
        "bookchapter": "ישעיהו",
        "chapter": "נח",
        "versechapter": "י",
        "bookseder": "ישעיהו",
        "seder": "כג",
        "verseseder": "מד",
        "versenikud": "וְתָפֵ֤ק לָֽרָעֵב֙ נַפְשֶׁ֔ךָ וְנֶ֥פֶשׁ נַעֲנָ֖ה תַּשְׂבִּ֑יעַ וְזָרַ֤ח בַּחֹ֙שֶׁךְ֙ אוֹרֶ֔ךָ וַאֲפֵלָתְךָ֖ כַּֽצָּהֳרָֽיִם׃ ",
        "versenonikud": "ותפק לרעב נפשך ונפש נענה תשביע וזרח בחשך אורך ואפלתך כצהרים "
    },
    {
        "bookchapter": "ישעיהו",
        "chapter": "נח",
        "versechapter": "יא",
        "bookseder": "ישעיהו",
        "seder": "כג",
        "verseseder": "מה",
        "versenikud": "וְנָחֲךָ֣ יְהוָה֮ תָּמִיד֒ וְהִשְׂבִּ֤יעַ בְּצַחְצָחוֹת֙ נַפְשֶׁ֔ךָ וְעַצְמֹתֶ֖יךָ יַחֲלִ֑יץ וְהָיִ֙יתָ֙ כְּגַ֣ן רָוֶ֔ה וּכְמוֹצָ֣א מַ֔יִם אֲשֶׁ֥ר לֹא־ יְכַזְּב֖וּ מֵימָֽיו׃ ",
        "versenonikud": "ונחך יהוה תמיד והשביע בצחצחות נפשך ועצמתיך יחליץ והיית כגן רוה וכמוצא מים אשר לא יכזבו מימיו "
    },
    {
        "bookchapter": "ישעיהו",
        "chapter": "נח",
        "versechapter": "יב",
        "bookseder": "ישעיהו",
        "seder": "כג",
        "verseseder": "מו",
        "versenikud": "וּבָנ֤וּ מִמְּךָ֙ חָרְב֣וֹת עוֹלָ֔ם מוֹסְדֵ֥י דוֹר־ וָד֖וֹר תְּקוֹמֵ֑ם וְקֹרָ֤א לְךָ֙ גֹּדֵ֣ר פֶּ֔רֶץ מְשֹׁבֵ֥ב נְתִיב֖וֹת לָשָֽׁבֶת׃ ",
        "versenonikud": "ובנו ממך חרבות עולם מוסדי דור ודור תקומם וקרא לך גדר פרץ משבב נתיבות לשבת "
    },
    {
        "bookchapter": "ישעיהו",
        "chapter": "נח",
        "versechapter": "יג",
        "bookseder": "ישעיהו",
        "seder": "כג",
        "verseseder": "מז",
        "versenikud": "אִם־ תָּשִׁ֤יב מִשַּׁבָּת֙ רַגְלֶ֔ךָ עֲשׂ֥וֹת חֲפָצֶ֖יךָ בְּי֣וֹם קָדְשִׁ֑י וְקָרָ֨אתָ לַשַּׁבָּ֜ת עֹ֗נֶג לִקְד֤וֹשׁ יְהוָה֙ מְכֻבָּ֔ד וְכִבַּדְתּוֹ֙ מֵעֲשׂ֣וֹת דְּרָכֶ֔יךָ מִמְּצ֥וֹא חֶפְצְךָ֖ וְדַבֵּ֥ר דָּבָֽר׃ ",
        "versenonikud": "אם תשיב משבת רגלך עשות חפציך ביום קדשי וקראת לשבת ענג לקדוש יהוה מכבד וכבדתו מעשות דרכיך ממצוא חפצך ודבר דבר "
    }
]