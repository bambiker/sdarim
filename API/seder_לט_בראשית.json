[
    {
        "bookchapter": "בראשית",
        "chapter": "מג",
        "versechapter": "יד",
        "bookseder": "בראשית",
        "seder": "לט",
        "verseseder": "א",
        "parasha": "מקץ",
        "versenikud": "וְאֵ֣ל שַׁדַּ֗י יִתֵּ֨ן לָכֶ֤ם רַחֲמִים֙ לִפְנֵ֣י הָאִ֔ישׁ וְשִׁלַּ֥ח לָכֶ֛ם אֶת־ אֲחִיכֶ֥ם אַחֵ֖ר וְאֶת־ בִּנְיָמִ֑ין וַאֲנִ֕י כַּאֲשֶׁ֥ר שָׁכֹ֖לְתִּי שָׁכָֽלְתִּי׃ ",
        "versenonikud": "ואל שדי יתן לכם רחמים לפני האיש ושלח לכם את אחיכם אחר ואת בנימין ואני כאשר שכלתי שכלתי "
    },
    {
        "bookchapter": "בראשית",
        "chapter": "מג",
        "versechapter": "טו",
        "bookseder": "בראשית",
        "seder": "לט",
        "verseseder": "ב",
        "parasha": "מקץ",
        "versenikud": "וַיִּקְח֤וּ הָֽאֲנָשִׁים֙ אֶת־ הַמִּנְחָ֣ה הַזֹּ֔את וּמִשְׁנֶה־ כֶּ֛סֶף לָקְח֥וּ בְיָדָ֖ם וְאֶת־ בִּנְיָמִ֑ן וַיָּקֻ֙מוּ֙ וַיֵּרְד֣וּ מִצְרַ֔יִם וַיַּֽעַמְד֖וּ לִפְנֵ֥י יוֹסֵֽף׃ ",
        "versenonikud": "ויקחו האנשים את המנחה הזאת ומשנה כסף לקחו בידם ואת בנימן ויקמו וירדו מצרים ויעמדו לפני יוסף "
    },
    {
        "bookchapter": "בראשית",
        "chapter": "מג",
        "versechapter": "טז",
        "bookseder": "בראשית",
        "seder": "לט",
        "verseseder": "ג",
        "parasha": "מקץ",
        "versenikud": "וַיַּ֨רְא יוֹסֵ֣ף אִתָּם֮ אֶת־ בִּנְיָמִין֒ וַיֹּ֙אמֶר֙ לַֽאֲשֶׁ֣ר עַל־ בֵּית֔וֹ הָבֵ֥א אֶת־ הָאֲנָשִׁ֖ים הַבָּ֑יְתָה וּטְבֹ֤חַ טֶ֙בַח֙ וְהָכֵ֔ן כִּ֥י אִתִּ֛י יֹאכְל֥וּ הָאֲנָשִׁ֖ים בַּֽצָּהֳרָֽיִם׃ ",
        "versenonikud": "וירא יוסף אתם את בנימין ויאמר לאשר על ביתו הבא את האנשים הביתה וטבח טבח והכן כי אתי יאכלו האנשים בצהרים "
    },
    {
        "bookchapter": "בראשית",
        "chapter": "מג",
        "versechapter": "יז",
        "bookseder": "בראשית",
        "seder": "לט",
        "verseseder": "ד",
        "parasha": "מקץ",
        "versenikud": "וַיַּ֣עַשׂ הָאִ֔ישׁ כַּֽאֲשֶׁ֖ר אָמַ֣ר יוֹסֵ֑ף וַיָּבֵ֥א הָאִ֛ישׁ אֶת־ הָאֲנָשִׁ֖ים בֵּ֥יתָה יוֹסֵֽף׃ ",
        "versenonikud": "ויעש האיש כאשר אמר יוסף ויבא האיש את האנשים ביתה יוסף "
    },
    {
        "bookchapter": "בראשית",
        "chapter": "מג",
        "versechapter": "יח",
        "bookseder": "בראשית",
        "seder": "לט",
        "verseseder": "ה",
        "parasha": "מקץ",
        "versenikud": "וַיִּֽירְא֣וּ הָֽאֲנָשִׁ֗ים כִּ֣י הֽוּבְאוּ֮ בֵּ֣ית יוֹסֵף֒ וַיֹּאמְר֗וּ עַל־ דְּבַ֤ר הַכֶּ֙סֶף֙ הַשָּׁ֤ב בְּאַמְתְּחֹתֵ֙ינוּ֙ בַּתְּחִלָּ֔ה אֲנַ֖חְנוּ מֽוּבָאִ֑ים לְהִתְגֹּלֵ֤ל עָלֵ֙ינוּ֙ וּלְהִתְנַפֵּ֣ל עָלֵ֔ינוּ וְלָקַ֧חַת אֹתָ֛נוּ לַעֲבָדִ֖ים וְאֶת־ חֲמֹרֵֽינוּ׃ ",
        "versenonikud": "וייראו האנשים כי הובאו בית יוסף ויאמרו על דבר הכסף השב באמתחתינו בתחלה אנחנו מובאים להתגלל עלינו ולהתנפל עלינו ולקחת אתנו לעבדים ואת חמרינו "
    },
    {
        "bookchapter": "בראשית",
        "chapter": "מג",
        "versechapter": "יט",
        "bookseder": "בראשית",
        "seder": "לט",
        "verseseder": "ו",
        "parasha": "מקץ",
        "versenikud": "וַֽיִּגְּשׁוּ֙ אֶל־ הָאִ֔ישׁ אֲשֶׁ֖ר עַל־ בֵּ֣ית יוֹסֵ֑ף וַיְדַבְּר֥וּ אֵלָ֖יו פֶּ֥תַח הַבָּֽיִת׃ ",
        "versenonikud": "ויגשו אל האיש אשר על בית יוסף וידברו אליו פתח הבית "
    },
    {
        "bookchapter": "בראשית",
        "chapter": "מג",
        "versechapter": "כ",
        "bookseder": "בראשית",
        "seder": "לט",
        "verseseder": "ז",
        "parasha": "מקץ",
        "versenikud": "וַיֹּאמְר֖וּ בִּ֣י אֲדֹנִ֑י יָרֹ֥ד יָרַ֛דְנוּ בַּתְּחִלָּ֖ה לִשְׁבָּר־ אֹֽכֶל׃ ",
        "versenonikud": "ויאמרו בי אדני ירד ירדנו בתחלה לשבר אכל "
    },
    {
        "bookchapter": "בראשית",
        "chapter": "מג",
        "versechapter": "כא",
        "bookseder": "בראשית",
        "seder": "לט",
        "verseseder": "ח",
        "parasha": "מקץ",
        "versenikud": "וַֽיְהִ֞י כִּי־ בָ֣אנוּ אֶל־ הַמָּל֗וֹן וַֽנִּפְתְּחָה֙ אֶת־ אַמְתְּחֹתֵ֔ינוּ וְהִנֵּ֤ה כֶֽסֶף־ אִישׁ֙ בְּפִ֣י אַמְתַּחְתּ֔וֹ כַּסְפֵּ֖נוּ בְּמִשְׁקָל֑וֹ וַנָּ֥שֶׁב אֹת֖וֹ בְּיָדֵֽנוּ׃ ",
        "versenonikud": "ויהי כי באנו אל המלון ונפתחה את אמתחתינו והנה כסף איש בפי אמתחתו כספנו במשקלו ונשב אתו בידנו "
    },
    {
        "bookchapter": "בראשית",
        "chapter": "מג",
        "versechapter": "כב",
        "bookseder": "בראשית",
        "seder": "לט",
        "verseseder": "ט",
        "parasha": "מקץ",
        "versenikud": "וְכֶ֧סֶף אַחֵ֛ר הוֹרַ֥דְנוּ בְיָדֵ֖נוּ לִשְׁבָּר־ אֹ֑כֶל לֹ֣א יָדַ֔עְנוּ מִי־ שָׂ֥ם כַּסְפֵּ֖נוּ בְּאַמְתְּחֹתֵֽינוּ׃ ",
        "versenonikud": "וכסף אחר הורדנו בידנו לשבר אכל לא ידענו מי שם כספנו באמתחתינו "
    },
    {
        "bookchapter": "בראשית",
        "chapter": "מג",
        "versechapter": "כג",
        "bookseder": "בראשית",
        "seder": "לט",
        "verseseder": "י",
        "parasha": "מקץ",
        "versenikud": "וַיֹּאמֶר֩ שָׁל֨וֹם לָכֶ֜ם אַל־ תִּירָ֗אוּ אֱלֹ֨הֵיכֶ֜ם וֵֽאלֹהֵ֤י אֲבִיכֶם֙ נָתַ֨ן לָכֶ֤ם מַטְמוֹן֙ בְּאַמְתְּחֹ֣תֵיכֶ֔ם כַּסְפְּכֶ֖ם בָּ֣א אֵלָ֑י וַיּוֹצֵ֥א אֲלֵהֶ֖ם אֶת־ שִׁמְעֽוֹן׃ ",
        "versenonikud": "ויאמר שלום לכם אל תיראו אלהיכם ואלהי אביכם נתן לכם מטמון באמתחתיכם כספכם בא אלי ויוצא אלהם את שמעון "
    },
    {
        "bookchapter": "בראשית",
        "chapter": "מג",
        "versechapter": "כד",
        "bookseder": "בראשית",
        "seder": "לט",
        "verseseder": "יא",
        "parasha": "מקץ",
        "versenikud": "וַיָּבֵ֥א הָאִ֛ישׁ אֶת־ הָאֲנָשִׁ֖ים בֵּ֣יתָה יוֹסֵ֑ף וַיִּתֶּן־ מַ֙יִם֙ וַיִּרְחֲצ֣וּ רַגְלֵיהֶ֔ם וַיִּתֵּ֥ן מִסְפּ֖וֹא לַחֲמֹֽרֵיהֶֽם׃ ",
        "versenonikud": "ויבא האיש את האנשים ביתה יוסף ויתן מים וירחצו רגליהם ויתן מספוא לחמריהם "
    },
    {
        "bookchapter": "בראשית",
        "chapter": "מג",
        "versechapter": "כה",
        "bookseder": "בראשית",
        "seder": "לט",
        "verseseder": "יב",
        "parasha": "מקץ",
        "versenikud": "וַיָּכִ֙ינוּ֙ אֶת־ הַמִּנְחָ֔ה עַד־ בּ֥וֹא יוֹסֵ֖ף בַּֽצָּהֳרָ֑יִם כִּ֣י שָֽׁמְע֔וּ כִּי־ שָׁ֖ם יֹ֥אכְלוּ לָֽחֶם׃ ",
        "versenonikud": "ויכינו את המנחה עד בוא יוסף בצהרים כי שמעו כי שם יאכלו לחם "
    },
    {
        "bookchapter": "בראשית",
        "chapter": "מג",
        "versechapter": "כו",
        "bookseder": "בראשית",
        "seder": "לט",
        "verseseder": "יג",
        "parasha": "מקץ",
        "versenikud": "וַיָּבֹ֤א יוֹסֵף֙ הַבַּ֔יְתָה וַיָּבִ֥יאּוּ ל֛וֹ אֶת־ הַמִּנְחָ֥ה אֲשֶׁר־ בְּיָדָ֖ם הַבָּ֑יְתָה וַיִּשְׁתַּחֲווּ־ ל֖וֹ אָֽרְצָה׃ ",
        "versenonikud": "ויבא יוסף הביתה ויביאו לו את המנחה אשר בידם הביתה וישתחוו לו ארצה "
    },
    {
        "bookchapter": "בראשית",
        "chapter": "מג",
        "versechapter": "כז",
        "bookseder": "בראשית",
        "seder": "לט",
        "verseseder": "יד",
        "parasha": "מקץ",
        "versenikud": "וַיִּשְׁאַ֤ל לָהֶם֙ לְשָׁל֔וֹם וַיֹּ֗אמֶר הֲשָׁל֛וֹם אֲבִיכֶ֥ם הַזָּקֵ֖ן אֲשֶׁ֣ר אֲמַרְתֶּ֑ם הַעוֹדֶ֖נּוּ חָֽי׃ ",
        "versenonikud": "וישאל להם לשלום ויאמר השלום אביכם הזקן אשר אמרתם העודנו חי "
    },
    {
        "bookchapter": "בראשית",
        "chapter": "מג",
        "versechapter": "כח",
        "bookseder": "בראשית",
        "seder": "לט",
        "verseseder": "טו",
        "parasha": "מקץ",
        "versenikud": "וַיֹּאמְר֗וּ שָׁל֛וֹם לְעַבְדְּךָ֥ לְאָבִ֖ינוּ עוֹדֶ֣נּוּ חָ֑י וַֽיִּקְּד֖וּ וישתחו וַיִּֽשְׁתַּחֲוּֽוּ׃ ",
        "versenonikud": "ויאמרו שלום לעבדך לאבינו עודנו חי ויקדו וישתחו וישתחוו "
    },
    {
        "bookchapter": "בראשית",
        "chapter": "מג",
        "versechapter": "כט",
        "bookseder": "בראשית",
        "seder": "לט",
        "verseseder": "טז",
        "parasha": "מקץ",
        "versenikud": "וַיִּשָּׂ֣א עֵינָ֗יו וַיַּ֞רְא אֶת־ בִּנְיָמִ֣ין אָחִיו֮ בֶּן־ אִמּוֹ֒ וַיֹּ֗אמֶר הֲזֶה֙ אֲחִיכֶ֣ם הַקָּטֹ֔ן אֲשֶׁ֥ר אֲמַרְתֶּ֖ם אֵלָ֑י וַיֹּאמַ֕ר אֱלֹהִ֥ים יָחְנְךָ֖ בְּנִֽי׃ ",
        "versenonikud": "וישא עיניו וירא את בנימין אחיו בן אמו ויאמר הזה אחיכם הקטן אשר אמרתם אלי ויאמר אלהים יחנך בני "
    },
    {
        "bookchapter": "בראשית",
        "chapter": "מג",
        "versechapter": "ל",
        "bookseder": "בראשית",
        "seder": "לט",
        "verseseder": "יז",
        "parasha": "מקץ",
        "versenikud": "וַיְמַהֵ֣ר יוֹסֵ֗ף כִּֽי־ נִכְמְר֤וּ רַחֲמָיו֙ אֶל־ אָחִ֔יו וַיְבַקֵּ֖שׁ לִבְכּ֑וֹת וַיָּבֹ֥א הַחַ֖דְרָה וַיֵּ֥בְךְּ שָֽׁמָּה׃ ",
        "versenonikud": "וימהר יוסף כי נכמרו רחמיו אל אחיו ויבקש לבכות ויבא החדרה ויבך שמה "
    },
    {
        "bookchapter": "בראשית",
        "chapter": "מג",
        "versechapter": "לא",
        "bookseder": "בראשית",
        "seder": "לט",
        "verseseder": "יח",
        "parasha": "מקץ",
        "versenikud": "וַיִּרְחַ֥ץ פָּנָ֖יו וַיֵּצֵ֑א וַיִּ֨תְאַפַּ֔ק וַיֹּ֖אמֶר שִׂ֥ימוּ לָֽחֶם׃ ",
        "versenonikud": "וירחץ פניו ויצא ויתאפק ויאמר שימו לחם "
    },
    {
        "bookchapter": "בראשית",
        "chapter": "מג",
        "versechapter": "לב",
        "bookseder": "בראשית",
        "seder": "לט",
        "verseseder": "יט",
        "parasha": "מקץ",
        "versenikud": "וַיָּשִׂ֥ימוּ ל֛וֹ לְבַדּ֖וֹ וְלָהֶ֣ם לְבַדָּ֑ם וְלַמִּצְרִ֞ים הָאֹכְלִ֤ים אִתּוֹ֙ לְבַדָּ֔ם כִּי֩ לֹ֨א יוּכְל֜וּן הַמִּצְרִ֗ים לֶאֱכֹ֤ל אֶת־ הָֽעִבְרִים֙ לֶ֔חֶם כִּי־ תוֹעֵבָ֥ה הִ֖וא לְמִצְרָֽיִם׃ ",
        "versenonikud": "וישימו לו לבדו ולהם לבדם ולמצרים האכלים אתו לבדם כי לא יוכלון המצרים לאכל את העברים לחם כי תועבה הוא למצרים "
    },
    {
        "bookchapter": "בראשית",
        "chapter": "מג",
        "versechapter": "לג",
        "bookseder": "בראשית",
        "seder": "לט",
        "verseseder": "כ",
        "parasha": "מקץ",
        "versenikud": "וַיֵּשְׁב֣וּ לְפָנָ֔יו הַבְּכֹר֙ כִּבְכֹ֣רָת֔וֹ וְהַצָּעִ֖יר כִּצְעִרָת֑וֹ וַיִּתְמְה֥וּ הָאֲנָשִׁ֖ים אִ֥ישׁ אֶל־ רֵעֵֽהוּ׃ ",
        "versenonikud": "וישבו לפניו הבכר כבכרתו והצעיר כצערתו ויתמהו האנשים איש אל רעהו "
    },
    {
        "bookchapter": "בראשית",
        "chapter": "מג",
        "versechapter": "לד",
        "bookseder": "בראשית",
        "seder": "לט",
        "verseseder": "כא",
        "parasha": "מקץ",
        "versenikud": "וַיִּשָּׂ֨א מַשְׂאֹ֜ת מֵאֵ֣ת פָּנָיו֮ אֲלֵהֶם֒ וַתֵּ֜רֶב מַשְׂאַ֧ת בִּנְיָמִ֛ן מִמַּשְׂאֹ֥ת כֻּלָּ֖ם חָמֵ֣שׁ יָד֑וֹת וַיִּשְׁתּ֥וּ וַֽיִּשְׁכְּר֖וּ עִמּֽוֹ׃ ",
        "versenonikud": "וישא משאת מאת פניו אלהם ותרב משאת בנימן ממשאת כלם חמש ידות וישתו וישכרו עמו "
    },
    {
        "bookchapter": "בראשית",
        "chapter": "מד",
        "versechapter": "א",
        "bookseder": "בראשית",
        "seder": "לט",
        "verseseder": "כב",
        "parasha": "מקץ",
        "versenikud": "וַיְצַ֞ו אֶת־ אֲשֶׁ֣ר עַל־ בֵּיתוֹ֮ לֵאמֹר֒ מַלֵּ֞א אֶת־ אַמְתְּחֹ֤ת הָֽאֲנָשִׁים֙ אֹ֔כֶל כַּאֲשֶׁ֥ר יוּכְל֖וּן שְׂאֵ֑ת וְשִׂ֥ים כֶּֽסֶף־ אִ֖ישׁ בְּפִ֥י אַמְתַּחְתּֽוֹ׃ ",
        "versenonikud": "ויצו את אשר על ביתו לאמר מלא את אמתחת האנשים אכל כאשר יוכלון שאת ושים כסף איש בפי אמתחתו "
    },
    {
        "bookchapter": "בראשית",
        "chapter": "מד",
        "versechapter": "ב",
        "bookseder": "בראשית",
        "seder": "לט",
        "verseseder": "כג",
        "parasha": "מקץ",
        "versenikud": "וְאֶת־ גְּבִיעִ֞י גְּבִ֣יעַ הַכֶּ֗סֶף תָּשִׂים֙ בְּפִי֙ אַמְתַּ֣חַת הַקָּטֹ֔ן וְאֵ֖ת כֶּ֣סֶף שִׁבְר֑וֹ וַיַּ֕עַשׂ כִּדְבַ֥ר יוֹסֵ֖ף אֲשֶׁ֥ר דִּבֵּֽר׃ ",
        "versenonikud": "ואת גביעי גביע הכסף תשים בפי אמתחת הקטן ואת כסף שברו ויעש כדבר יוסף אשר דבר "
    },
    {
        "bookchapter": "בראשית",
        "chapter": "מד",
        "versechapter": "ג",
        "bookseder": "בראשית",
        "seder": "לט",
        "verseseder": "כד",
        "parasha": "מקץ",
        "versenikud": "הַבֹּ֖קֶר א֑וֹר וְהָאֲנָשִׁ֣ים שֻׁלְּח֔וּ הֵ֖מָּה וַחֲמֹרֵיהֶֽם׃ ",
        "versenonikud": "הבקר אור והאנשים שלחו המה וחמריהם "
    },
    {
        "bookchapter": "בראשית",
        "chapter": "מד",
        "versechapter": "ד",
        "bookseder": "בראשית",
        "seder": "לט",
        "verseseder": "כה",
        "parasha": "מקץ",
        "versenikud": "הֵ֠ם יָֽצְא֣וּ אֶת־ הָעִיר֮ לֹ֣א הִרְחִיקוּ֒ וְיוֹסֵ֤ף אָמַר֙ לַֽאֲשֶׁ֣ר עַל־ בֵּית֔וֹ ק֥וּם רְדֹ֖ף אַחֲרֵ֣י הָֽאֲנָשִׁ֑ים וְהִשַּׂגְתָּם֙ וְאָמַרְתָּ֣ אֲלֵהֶ֔ם לָ֛מָּה שִׁלַּמְתֶּ֥ם רָעָ֖ה תַּ֥חַת טוֹבָֽה׃ ",
        "versenonikud": "הם יצאו את העיר לא הרחיקו ויוסף אמר לאשר על ביתו קום רדף אחרי האנשים והשגתם ואמרת אלהם למה שלמתם רעה תחת טובה "
    },
    {
        "bookchapter": "בראשית",
        "chapter": "מד",
        "versechapter": "ה",
        "bookseder": "בראשית",
        "seder": "לט",
        "verseseder": "כו",
        "parasha": "מקץ",
        "versenikud": "הֲל֣וֹא זֶ֗ה אֲשֶׁ֨ר יִשְׁתֶּ֤ה אֲדֹנִי֙ בּ֔וֹ וְה֕וּא נַחֵ֥שׁ יְנַחֵ֖שׁ בּ֑וֹ הֲרֵעֹתֶ֖ם אֲשֶׁ֥ר עֲשִׂיתֶֽם׃ ",
        "versenonikud": "הלוא זה אשר ישתה אדני בו והוא נחש ינחש בו הרעתם אשר עשיתם "
    },
    {
        "bookchapter": "בראשית",
        "chapter": "מד",
        "versechapter": "ו",
        "bookseder": "בראשית",
        "seder": "לט",
        "verseseder": "כז",
        "parasha": "מקץ",
        "versenikud": "וַֽיַּשִּׂגֵ֑ם וַיְדַבֵּ֣ר אֲלֵהֶ֔ם אֶת־ הַדְּבָרִ֖ים הָאֵֽלֶּה׃ ",
        "versenonikud": "וישגם וידבר אלהם את הדברים האלה "
    },
    {
        "bookchapter": "בראשית",
        "chapter": "מד",
        "versechapter": "ז",
        "bookseder": "בראשית",
        "seder": "לט",
        "verseseder": "כח",
        "parasha": "מקץ",
        "versenikud": "וַיֹּאמְר֣וּ אֵלָ֔יו לָ֚מָּה יְדַבֵּ֣ר אֲדֹנִ֔י כַּדְּבָרִ֖ים הָאֵ֑לֶּה חָלִ֙ילָה֙ לַעֲבָדֶ֔יךָ מֵעֲשׂ֖וֹת כַּדָּבָ֥ר הַזֶּֽה׃ ",
        "versenonikud": "ויאמרו אליו למה ידבר אדני כדברים האלה חלילה לעבדיך מעשות כדבר הזה "
    },
    {
        "bookchapter": "בראשית",
        "chapter": "מד",
        "versechapter": "ח",
        "bookseder": "בראשית",
        "seder": "לט",
        "verseseder": "כט",
        "parasha": "מקץ",
        "versenikud": "הֵ֣ן כֶּ֗סֶף אֲשֶׁ֤ר מָצָ֙אנוּ֙ בְּפִ֣י אַמְתְּחֹתֵ֔ינוּ הֱשִׁיבֹ֥נוּ אֵלֶ֖יךָ מֵאֶ֣רֶץ כְּנָ֑עַן וְאֵ֗יךְ נִגְנֹב֙ מִבֵּ֣ית אֲדֹנֶ֔יךָ כֶּ֖סֶף א֥וֹ זָהָֽב׃ ",
        "versenonikud": "הן כסף אשר מצאנו בפי אמתחתינו השיבנו אליך מארץ כנען ואיך נגנב מבית אדניך כסף או זהב "
    },
    {
        "bookchapter": "בראשית",
        "chapter": "מד",
        "versechapter": "ט",
        "bookseder": "בראשית",
        "seder": "לט",
        "verseseder": "ל",
        "parasha": "מקץ",
        "versenikud": "אֲשֶׁ֨ר יִמָּצֵ֥א אִתּ֛וֹ מֵעֲבָדֶ֖יךָ וָמֵ֑ת וְגַם־ אֲנַ֕חְנוּ נִֽהְיֶ֥ה לַֽאדֹנִ֖י לַעֲבָדִֽים׃ ",
        "versenonikud": "אשר ימצא אתו מעבדיך ומת וגם אנחנו נהיה לאדני לעבדים "
    },
    {
        "bookchapter": "בראשית",
        "chapter": "מד",
        "versechapter": "י",
        "bookseder": "בראשית",
        "seder": "לט",
        "verseseder": "לא",
        "parasha": "מקץ",
        "versenikud": "וַיֹּ֕אמֶר גַּם־ עַתָּ֥ה כְדִבְרֵיכֶ֖ם כֶּן־ ה֑וּא אֲשֶׁ֨ר יִמָּצֵ֤א אִתּוֹ֙ יִהְיֶה־ לִּ֣י עָ֔בֶד וְאַתֶּ֖ם תִּהְי֥וּ נְקִיִּֽם׃ ",
        "versenonikud": "ויאמר גם עתה כדבריכם כן הוא אשר ימצא אתו יהיה לי עבד ואתם תהיו נקים "
    },
    {
        "bookchapter": "בראשית",
        "chapter": "מד",
        "versechapter": "יא",
        "bookseder": "בראשית",
        "seder": "לט",
        "verseseder": "לב",
        "parasha": "מקץ",
        "versenikud": "וַֽיְמַהֲר֗וּ וַיּוֹרִ֛דוּ אִ֥ישׁ אֶת־ אַמְתַּחְתּ֖וֹ אָ֑רְצָה וַֽיִּפְתְּח֖וּ אִ֥ישׁ אַמְתַּחְתּֽוֹ׃ ",
        "versenonikud": "וימהרו ויורדו איש את אמתחתו ארצה ויפתחו איש אמתחתו "
    },
    {
        "bookchapter": "בראשית",
        "chapter": "מד",
        "versechapter": "יב",
        "bookseder": "בראשית",
        "seder": "לט",
        "verseseder": "לג",
        "parasha": "מקץ",
        "versenikud": "וַיְחַפֵּ֕שׂ בַּגָּד֣וֹל הֵחֵ֔ל וּבַקָּטֹ֖ן כִּלָּ֑ה וַיִּמָּצֵא֙ הַגָּבִ֔יעַ בְּאַמְתַּ֖חַת בִּנְיָמִֽן׃ ",
        "versenonikud": "ויחפש בגדול החל ובקטן כלה וימצא הגביע באמתחת בנימן "
    },
    {
        "bookchapter": "בראשית",
        "chapter": "מד",
        "versechapter": "יג",
        "bookseder": "בראשית",
        "seder": "לט",
        "verseseder": "לד",
        "parasha": "מקץ",
        "versenikud": "וַֽיִּקְרְע֖וּ שִׂמְלֹתָ֑ם וַֽיַּעֲמֹס֙ אִ֣ישׁ עַל־ חֲמֹר֔וֹ וַיָּשֻׁ֖בוּ הָעִֽירָה׃ ",
        "versenonikud": "ויקרעו שמלתם ויעמס איש על חמרו וישבו העירה "
    },
    {
        "bookchapter": "בראשית",
        "chapter": "מד",
        "versechapter": "יד",
        "bookseder": "בראשית",
        "seder": "לט",
        "verseseder": "לה",
        "parasha": "מקץ",
        "versenikud": "וַיָּבֹ֨א יְהוּדָ֤ה וְאֶחָיו֙ בֵּ֣יתָה יוֹסֵ֔ף וְה֖וּא עוֹדֶ֣נּוּ שָׁ֑ם וַיִּפְּל֥וּ לְפָנָ֖יו אָֽרְצָה׃ ",
        "versenonikud": "ויבא יהודה ואחיו ביתה יוסף והוא עודנו שם ויפלו לפניו ארצה "
    },
    {
        "bookchapter": "בראשית",
        "chapter": "מד",
        "versechapter": "טו",
        "bookseder": "בראשית",
        "seder": "לט",
        "verseseder": "לו",
        "parasha": "מקץ",
        "versenikud": "וַיֹּ֤אמֶר לָהֶם֙ יוֹסֵ֔ף מָֽה־ הַמַּעֲשֶׂ֥ה הַזֶּ֖ה אֲשֶׁ֣ר עֲשִׂיתֶ֑ם הֲל֣וֹא יְדַעְתֶּ֔ם כִּֽי־ נַחֵ֧שׁ יְנַחֵ֛שׁ אִ֖ישׁ אֲשֶׁ֥ר כָּמֹֽנִי׃ ",
        "versenonikud": "ויאמר להם יוסף מה המעשה הזה אשר עשיתם הלוא ידעתם כי נחש ינחש איש אשר כמני "
    },
    {
        "bookchapter": "בראשית",
        "chapter": "מד",
        "versechapter": "טז",
        "bookseder": "בראשית",
        "seder": "לט",
        "verseseder": "לז",
        "parasha": "מקץ",
        "versenikud": "וַיֹּ֣אמֶר יְהוּדָ֗ה מַה־ נֹּאמַר֙ לַֽאדֹנִ֔י מַה־ נְּדַבֵּ֖ר וּמַה־ נִּצְטַדָּ֑ק הָאֱלֹהִ֗ים מָצָא֙ אֶת־ עֲוֺ֣ן עֲבָדֶ֔יךָ הִנֶּנּ֤וּ עֲבָדִים֙ לַֽאדֹנִ֔י גַּם־ אֲנַ֕חְנוּ גַּ֛ם אֲשֶׁר־ נִמְצָ֥א הַגָּבִ֖יעַ בְּיָדֽוֹ׃ ",
        "versenonikud": "ויאמר יהודה מה נאמר לאדני מה נדבר ומה נצטדק האלהים מצא את עון עבדיך הננו עבדים לאדני גם אנחנו גם אשר נמצא הגביע בידו "
    },
    {
        "bookchapter": "בראשית",
        "chapter": "מד",
        "versechapter": "יז",
        "bookseder": "בראשית",
        "seder": "לט",
        "verseseder": "לח",
        "parasha": "מקץ",
        "versenikud": "וַיֹּ֕אמֶר חָלִ֣ילָה לִּ֔י מֵעֲשׂ֖וֹת זֹ֑את הָאִ֡ישׁ אֲשֶׁר֩ נִמְצָ֨א הַגָּבִ֜יעַ בְּיָד֗וֹ ה֚וּא יִהְיֶה־ לִּ֣י עָ֔בֶד וְאַתֶּ֕ם עֲל֥וּ לְשָׁל֖וֹם אֶל־ אֲבִיכֶֽם׃ {ס}",
        "versenonikud": "ויאמר חלילה לי מעשות זאת האיש אשר נמצא הגביע בידו הוא יהיה לי עבד ואתם עלו לשלום אל אביכם "
    }
]