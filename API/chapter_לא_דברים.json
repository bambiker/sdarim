[
    {
        "bookchapter": "דברים",
        "chapter": "לא",
        "versechapter": "א",
        "bookseder": "דברים",
        "seder": "כד",
        "verseseder": "יא",
        "parasha": "וילך",
        "versenikud": "וַיֵּ֖לֶךְ מֹשֶׁ֑ה וַיְדַבֵּ֛ר אֶת־ הַדְּבָרִ֥ים הָאֵ֖לֶּה אֶל־ כָּל־ יִשְׂרָאֵֽל׃ ",
        "versenonikud": "וילך משה וידבר את הדברים האלה אל כל ישראל "
    },
    {
        "bookchapter": "דברים",
        "chapter": "לא",
        "versechapter": "ב",
        "bookseder": "דברים",
        "seder": "כד",
        "verseseder": "יב",
        "parasha": "וילך",
        "versenikud": "וַיֹּ֣אמֶר אֲלֵהֶ֗ם בֶּן־ מֵאָה֩ וְעֶשְׂרִ֨ים שָׁנָ֤ה אָנֹכִי֙ הַיּ֔וֹם לֹא־ אוּכַ֥ל ע֖וֹד לָצֵ֣את וְלָב֑וֹא וַֽיהוָה֙ אָמַ֣ר אֵלַ֔י לֹ֥א תַעֲבֹ֖ר אֶת־ הַיַּרְדֵּ֥ן הַזֶּֽה׃ ",
        "versenonikud": "ויאמר אלהם בן מאה ועשרים שנה אנכי היום לא אוכל עוד לצאת ולבוא ויהוה אמר אלי לא תעבר את הירדן הזה "
    },
    {
        "bookchapter": "דברים",
        "chapter": "לא",
        "versechapter": "ג",
        "bookseder": "דברים",
        "seder": "כד",
        "verseseder": "יג",
        "parasha": "וילך",
        "versenikud": "יְהוָ֨ה אֱלֹהֶ֜יךָ ה֣וּא ׀ עֹבֵ֣ר לְפָנֶ֗יךָ הֽוּא־ יַשְׁמִ֞יד אֶת־ הַגּוֹיִ֥ם הָאֵ֛לֶּה מִלְּפָנֶ֖יךָ וִֽירִשְׁתָּ֑ם יְהוֹשֻׁ֗עַ ה֚וּא עֹבֵ֣ר לְפָנֶ֔יךָ כַּאֲשֶׁ֖ר דִּבֶּ֥ר יְהוָֽה׃ ",
        "versenonikud": "יהוה אלהיך הוא  עבר לפניך הוא ישמיד את הגוים האלה מלפניך וירשתם יהושע הוא עבר לפניך כאשר דבר יהוה "
    },
    {
        "bookchapter": "דברים",
        "chapter": "לא",
        "versechapter": "ד",
        "bookseder": "דברים",
        "seder": "כד",
        "verseseder": "יד",
        "parasha": "וילך",
        "versenikud": "וְעָשָׂ֤ה יְהוָה֙ לָהֶ֔ם כַּאֲשֶׁ֣ר עָשָׂ֗ה לְסִיח֥וֹן וּלְע֛וֹג מַלְכֵ֥י הָאֱמֹרִ֖י וּלְאַרְצָ֑ם אֲשֶׁ֥ר הִשְׁמִ֖יד אֹתָֽם׃ ",
        "versenonikud": "ועשה יהוה להם כאשר עשה לסיחון ולעוג מלכי האמרי ולארצם אשר השמיד אתם "
    },
    {
        "bookchapter": "דברים",
        "chapter": "לא",
        "versechapter": "ה",
        "bookseder": "דברים",
        "seder": "כד",
        "verseseder": "טו",
        "parasha": "וילך",
        "versenikud": "וּנְתָנָ֥ם יְהוָ֖ה לִפְנֵיכֶ֑ם וַעֲשִׂיתֶ֣ם לָהֶ֔ם כְּכָל־ הַמִּצְוָ֔ה אֲשֶׁ֥ר צִוִּ֖יתִי אֶתְכֶֽם׃ ",
        "versenonikud": "ונתנם יהוה לפניכם ועשיתם להם ככל המצוה אשר צויתי אתכם "
    },
    {
        "bookchapter": "דברים",
        "chapter": "לא",
        "versechapter": "ו",
        "bookseder": "דברים",
        "seder": "כד",
        "verseseder": "טז",
        "parasha": "וילך",
        "versenikud": "חִזְק֣וּ וְאִמְצ֔וּ אַל־ תִּֽירְא֥וּ וְאַל־ תַּעַרְצ֖וּ מִפְּנֵיהֶ֑ם כִּ֣י ׀ יְהוָ֣ה אֱלֹהֶ֗יךָ ה֚וּא הַהֹלֵ֣ךְ עִמָּ֔ךְ לֹ֥א יַרְפְּךָ֖ וְלֹ֥א יַעַזְבֶֽךָּ׃ ",
        "versenonikud": "חזקו ואמצו אל תיראו ואל תערצו מפניהם כי  יהוה אלהיך הוא ההלך עמך לא ירפך ולא יעזבך "
    },
    {
        "bookchapter": "דברים",
        "chapter": "לא",
        "versechapter": "ז",
        "bookseder": "דברים",
        "seder": "כד",
        "verseseder": "יז",
        "parasha": "וילך",
        "versenikud": "וַיִּקְרָ֨א מֹשֶׁ֜ה לִֽיהוֹשֻׁ֗עַ וַיֹּ֨אמֶר אֵלָ֜יו לְעֵינֵ֣י כָל־ יִשְׂרָאֵ֘ל חֲזַ֣ק וֶאֱמָץ֒ כִּ֣י אַתָּ֗ה תָּבוֹא֙ אֶת־ הָעָ֣ם הַזֶּ֔ה אֶל־ הָאָ֕רֶץ אֲשֶׁ֨ר נִשְׁבַּ֧ע יְהוָ֛ה לַאֲבֹתָ֖ם לָתֵ֣ת לָהֶ֑ם וְאַתָּ֖ה תַּנְחִילֶ֥נָּה אוֹתָֽם׃ ",
        "versenonikud": "ויקרא משה ליהושע ויאמר אליו לעיני כל ישראל חזק ואמץ כי אתה תבוא את העם הזה אל הארץ אשר נשבע יהוה לאבתם לתת להם ואתה תנחילנה אותם "
    },
    {
        "bookchapter": "דברים",
        "chapter": "לא",
        "versechapter": "ח",
        "bookseder": "דברים",
        "seder": "כד",
        "verseseder": "יח",
        "parasha": "וילך",
        "versenikud": "וַֽיהוָ֞ה ה֣וּא ׀ הַהֹלֵ֣ךְ לְפָנֶ֗יךָ ה֚וּא יִהְיֶ֣ה עִמָּ֔ךְ לֹ֥א יַרְפְּךָ֖ וְלֹ֣א יַֽעַזְבֶ֑ךָּ לֹ֥א תִירָ֖א וְלֹ֥א תֵחָֽת׃ ",
        "versenonikud": "ויהוה הוא  ההלך לפניך הוא יהיה עמך לא ירפך ולא יעזבך לא תירא ולא תחת "
    },
    {
        "bookchapter": "דברים",
        "chapter": "לא",
        "versechapter": "ט",
        "bookseder": "דברים",
        "seder": "כד",
        "verseseder": "יט",
        "parasha": "וילך",
        "versenikud": "וַיִּכְתֹּ֣ב מֹשֶׁה֮ אֶת־ הַתּוֹרָ֣ה הַזֹּאת֒ וַֽיִּתְּנָ֗הּ אֶל־ הַכֹּהֲנִים֙ בְּנֵ֣י לֵוִ֔י הַנֹּ֣שְׂאִ֔ים אֶת־ אֲר֖וֹן בְּרִ֣ית יְהוָ֑ה וְאֶל־ כָּל־ זִקְנֵ֖י יִשְׂרָאֵֽל׃ ",
        "versenonikud": "ויכתב משה את התורה הזאת ויתנה אל הכהנים בני לוי הנשאים את ארון ברית יהוה ואל כל זקני ישראל "
    },
    {
        "bookchapter": "דברים",
        "chapter": "לא",
        "versechapter": "י",
        "bookseder": "דברים",
        "seder": "כד",
        "verseseder": "כ",
        "parasha": "וילך",
        "versenikud": "וַיְצַ֥ו מֹשֶׁ֖ה אוֹתָ֣ם לֵאמֹ֑ר מִקֵּ֣ץ ׀ שֶׁ֣בַע שָׁנִ֗ים בְּמֹעֵ֛ד שְׁנַ֥ת הַשְּׁמִטָּ֖ה בְּחַ֥ג הַסֻּכּֽוֹת׃ ",
        "versenonikud": "ויצו משה אותם לאמר מקץ  שבע שנים במעד שנת השמטה בחג הסכות "
    },
    {
        "bookchapter": "דברים",
        "chapter": "לא",
        "versechapter": "יא",
        "bookseder": "דברים",
        "seder": "כד",
        "verseseder": "כא",
        "parasha": "וילך",
        "versenikud": "בְּב֣וֹא כָל־ יִשְׂרָאֵ֗ל לֵרָאוֹת֙ אֶת־ פְּנֵי֙ יְהוָ֣ה אֱלֹהֶ֔יךָ בַּמָּק֖וֹם אֲשֶׁ֣ר יִבְחָ֑ר תִּקְרָ֞א אֶת־ הַתּוֹרָ֥ה הַזֹּ֛את נֶ֥גֶד כָּל־ יִשְׂרָאֵ֖ל בְּאָזְנֵיהֶֽם׃ ",
        "versenonikud": "בבוא כל ישראל לראות את פני יהוה אלהיך במקום אשר יבחר תקרא את התורה הזאת נגד כל ישראל באזניהם "
    },
    {
        "bookchapter": "דברים",
        "chapter": "לא",
        "versechapter": "יב",
        "bookseder": "דברים",
        "seder": "כד",
        "verseseder": "כב",
        "parasha": "וילך",
        "versenikud": "הַקְהֵ֣ל אֶת־ הָעָ֗ם הָֽאֲנָשִׁ֤ים וְהַנָּשִׁים֙ וְהַטַּ֔ף וְגֵרְךָ֖ אֲשֶׁ֣ר בִּשְׁעָרֶ֑יךָ לְמַ֨עַן יִשְׁמְע֜וּ וּלְמַ֣עַן יִלְמְד֗וּ וְיָֽרְאוּ֙ אֶת־ יְהוָ֣ה אֱלֹֽהֵיכֶ֔ם וְשָֽׁמְר֣וּ לַעֲשׂ֔וֹת אֶת־ כָּל־ דִּבְרֵ֖י הַתּוֹרָ֥ה הַזֹּֽאת׃ ",
        "versenonikud": "הקהל את העם האנשים והנשים והטף וגרך אשר בשעריך למען ישמעו ולמען ילמדו ויראו את יהוה אלהיכם ושמרו לעשות את כל דברי התורה הזאת "
    },
    {
        "bookchapter": "דברים",
        "chapter": "לא",
        "versechapter": "יג",
        "bookseder": "דברים",
        "seder": "כד",
        "verseseder": "כג",
        "parasha": "וילך",
        "versenikud": "וּבְנֵיהֶ֞ם אֲשֶׁ֣ר לֹֽא־ יָדְע֗וּ יִשְׁמְעוּ֙ וְלָ֣מְד֔וּ לְיִרְאָ֖ה אֶת־ יְהוָ֣ה אֱלֹהֵיכֶ֑ם כָּל־ הַיָּמִ֗ים אֲשֶׁ֨ר אַתֶּ֤ם חַיִּים֙ עַל־ הָ֣אֲדָמָ֔ה אֲשֶׁ֨ר אַתֶּ֜ם עֹבְרִ֧ים אֶת־ הַיַּרְדֵּ֛ן שָׁ֖מָּה לְרִשְׁתָּֽהּ׃ ",
        "versenonikud": "ובניהם אשר לא ידעו ישמעו ולמדו ליראה את יהוה אלהיכם כל הימים אשר אתם חיים על האדמה אשר אתם עברים את הירדן שמה לרשתה "
    },
    {
        "bookchapter": "דברים",
        "chapter": "לא",
        "versechapter": "יד",
        "bookseder": "דברים",
        "seder": "כה",
        "verseseder": "א",
        "parasha": "וילך",
        "versenikud": "וַיֹּ֨אמֶר יְהוָ֜ה אֶל־ מֹשֶׁ֗ה הֵ֣ן קָרְב֣וּ יָמֶיךָ֮ לָמוּת֒ קְרָ֣א אֶת־ יְהוֹשֻׁ֗עַ וְהִֽתְיַצְּב֛וּ בְּאֹ֥הֶל מוֹעֵ֖ד וַאֲצַוֶּ֑נּוּ וַיֵּ֤לֶךְ מֹשֶׁה֙ וִֽיהוֹשֻׁ֔עַ וַיִּֽתְיַצְּב֖וּ בְּאֹ֥הֶל מוֹעֵֽד׃ ",
        "versenonikud": "ויאמר יהוה אל משה הן קרבו ימיך למות קרא את יהושע והתיצבו באהל מועד ואצונו וילך משה ויהושע ויתיצבו באהל מועד "
    },
    {
        "bookchapter": "דברים",
        "chapter": "לא",
        "versechapter": "טו",
        "bookseder": "דברים",
        "seder": "כה",
        "verseseder": "ב",
        "parasha": "וילך",
        "versenikud": "וַיֵּרָ֧א יְהוָ֛ה בָּאֹ֖הֶל בְּעַמּ֣וּד עָנָ֑ן וַיַּעֲמֹ֛ד עַמּ֥וּד הֶעָנָ֖ן עַל־ פֶּ֥תַח הָאֹֽהֶל׃ ",
        "versenonikud": "וירא יהוה באהל בעמוד ענן ויעמד עמוד הענן על פתח האהל "
    },
    {
        "bookchapter": "דברים",
        "chapter": "לא",
        "versechapter": "טז",
        "bookseder": "דברים",
        "seder": "כה",
        "verseseder": "ג",
        "parasha": "וילך",
        "versenikud": "וַיֹּ֤אמֶר יְהוָה֙ אֶל־ מֹשֶׁ֔ה הִנְּךָ֥ שֹׁכֵ֖ב עִם־ אֲבֹתֶ֑יךָ וְקָם֩ הָעָ֨ם הַזֶּ֜ה וְזָנָ֣ה ׀ אַחֲרֵ֣י ׀ אֱלֹהֵ֣י נֵֽכַר־ הָאָ֗רֶץ אֲשֶׁ֨ר ה֤וּא בָא־ שָׁ֙מָּה֙ בְּקִרְבּ֔וֹ וַעֲזָבַ֕נִי וְהֵפֵר֙ אֶת־ בְּרִיתִ֔י אֲשֶׁ֥ר כָּרַ֖תִּי אִתּֽוֹ׃ ",
        "versenonikud": "ויאמר יהוה אל משה הנך שכב עם אבתיך וקם העם הזה וזנה  אחרי  אלהי נכר הארץ אשר הוא בא שמה בקרבו ועזבני והפר את בריתי אשר כרתי אתו "
    },
    {
        "bookchapter": "דברים",
        "chapter": "לא",
        "versechapter": "יז",
        "bookseder": "דברים",
        "seder": "כה",
        "verseseder": "ד",
        "parasha": "וילך",
        "versenikud": "וְחָרָ֣ה אַפִּ֣י ב֣וֹ בַיּוֹם־ הַ֠הוּא וַעֲזַבְתִּ֞ים וְהִסְתַּרְתִּ֨י פָנַ֤י מֵהֶם֙ וְהָיָ֣ה לֶֽאֱכֹ֔ל וּמְצָאֻ֛הוּ רָע֥וֹת רַבּ֖וֹת וְצָר֑וֹת וְאָמַר֙ בַּיּ֣וֹם הַה֔וּא הֲלֹ֗א עַ֣ל כִּֽי־ אֵ֤ין אֱלֹהַי֙ בְּקִרְבִּ֔י מְצָא֖וּנִי הָרָע֥וֹת הָאֵֽלֶּה׃ ",
        "versenonikud": "וחרה אפי בו ביום ההוא ועזבתים והסתרתי פני מהם והיה לאכל ומצאהו רעות רבות וצרות ואמר ביום ההוא הלא על כי אין אלהי בקרבי מצאוני הרעות האלה "
    },
    {
        "bookchapter": "דברים",
        "chapter": "לא",
        "versechapter": "יח",
        "bookseder": "דברים",
        "seder": "כה",
        "verseseder": "ה",
        "parasha": "וילך",
        "versenikud": "וְאָנֹכִ֗י הַסְתֵּ֨ר אַסְתִּ֤יר פָּנַי֙ בַּיּ֣וֹם הַה֔וּא עַ֥ל כָּל־ הָרָעָ֖ה אֲשֶׁ֣ר עָשָׂ֑ה כִּ֣י פָנָ֔ה אֶל־ אֱלֹהִ֖ים אֲחֵרִֽים׃ ",
        "versenonikud": "ואנכי הסתר אסתיר פני ביום ההוא על כל הרעה אשר עשה כי פנה אל אלהים אחרים "
    },
    {
        "bookchapter": "דברים",
        "chapter": "לא",
        "versechapter": "יט",
        "bookseder": "דברים",
        "seder": "כה",
        "verseseder": "ו",
        "parasha": "וילך",
        "versenikud": "וְעַתָּ֗ה כִּתְב֤וּ לָכֶם֙ אֶת־ הַשִּׁירָ֣ה הַזֹּ֔את וְלַמְּדָ֥הּ אֶת־ בְּנֵי־ יִשְׂרָאֵ֖ל שִׂימָ֣הּ בְּפִיהֶ֑ם לְמַ֨עַן תִּהְיֶה־ לִּ֜י הַשִּׁירָ֥ה הַזֹּ֛את לְעֵ֖ד בִּבְנֵ֥י יִשְׂרָאֵֽל׃ ",
        "versenonikud": "ועתה כתבו לכם את השירה הזאת ולמדה את בני ישראל שימה בפיהם למען תהיה לי השירה הזאת לעד בבני ישראל "
    },
    {
        "bookchapter": "דברים",
        "chapter": "לא",
        "versechapter": "כ",
        "bookseder": "דברים",
        "seder": "כה",
        "verseseder": "ז",
        "parasha": "וילך",
        "versenikud": "כִּֽי־ אֲבִיאֶ֜נּוּ אֶֽל־ הָאֲדָמָ֣ה ׀ אֲשֶׁר־ נִשְׁבַּ֣עְתִּי לַאֲבֹתָ֗יו זָבַ֤ת חָלָב֙ וּדְבַ֔שׁ וְאָכַ֥ל וְשָׂבַ֖ע וְדָשֵׁ֑ן וּפָנָ֞ה אֶל־ אֱלֹהִ֤ים אֲחֵרִים֙ וַעֲבָד֔וּם וְנִ֣אֲצ֔וּנִי וְהֵפֵ֖ר אֶת־ בְּרִיתִֽי׃ ",
        "versenonikud": "כי אביאנו אל האדמה  אשר נשבעתי לאבתיו זבת חלב ודבש ואכל ושבע ודשן ופנה אל אלהים אחרים ועבדום ונאצוני והפר את בריתי "
    },
    {
        "bookchapter": "דברים",
        "chapter": "לא",
        "versechapter": "כא",
        "bookseder": "דברים",
        "seder": "כה",
        "verseseder": "ח",
        "parasha": "וילך",
        "versenikud": "וְ֠הָיָה כִּֽי־ תִמְצֶ֨אןָ אֹת֜וֹ רָע֣וֹת רַבּוֹת֮ וְצָרוֹת֒ וְ֠עָנְתָה הַשִּׁירָ֨ה הַזֹּ֤את לְפָנָיו֙ לְעֵ֔ד כִּ֛י לֹ֥א תִשָּׁכַ֖ח מִפִּ֣י זַרְע֑וֹ כִּ֧י יָדַ֣עְתִּי אֶת־ יִצְר֗וֹ אֲשֶׁ֨ר ה֤וּא עֹשֶׂה֙ הַיּ֔וֹם בְּטֶ֣רֶם אֲבִיאֶ֔נּוּ אֶל־ הָאָ֖רֶץ אֲשֶׁ֥ר נִשְׁבָּֽעְתִּי׃ ",
        "versenonikud": "והיה כי תמצאן אתו רעות רבות וצרות וענתה השירה הזאת לפניו לעד כי לא תשכח מפי זרעו כי ידעתי את יצרו אשר הוא עשה היום בטרם אביאנו אל הארץ אשר נשבעתי "
    },
    {
        "bookchapter": "דברים",
        "chapter": "לא",
        "versechapter": "כב",
        "bookseder": "דברים",
        "seder": "כה",
        "verseseder": "ט",
        "parasha": "וילך",
        "versenikud": "וַיִּכְתֹּ֥ב מֹשֶׁ֛ה אֶת־ הַשִּׁירָ֥ה הַזֹּ֖את בַּיּ֣וֹם הַה֑וּא וַֽיְלַמְּדָ֖הּ אֶת־ בְּנֵ֥י יִשְׂרָאֵֽל׃ ",
        "versenonikud": "ויכתב משה את השירה הזאת ביום ההוא וילמדה את בני ישראל "
    },
    {
        "bookchapter": "דברים",
        "chapter": "לא",
        "versechapter": "כג",
        "bookseder": "דברים",
        "seder": "כה",
        "verseseder": "י",
        "parasha": "וילך",
        "versenikud": "וַיְצַ֞ו אֶת־ יְהוֹשֻׁ֣עַ בִּן־ נ֗וּן וַיֹּאמֶר֮ חֲזַ֣ק וֶֽאֱמָץ֒ כִּ֣י אַתָּ֗ה תָּבִיא֙ אֶת־ בְּנֵ֣י יִשְׂרָאֵ֔ל אֶל־ הָאָ֖רֶץ אֲשֶׁר־ נִשְׁבַּ֣עְתִּי לָהֶ֑ם וְאָנֹכִ֖י אֶֽהְיֶ֥ה עִמָּֽךְ׃ ",
        "versenonikud": "ויצו את יהושע בן נון ויאמר חזק ואמץ כי אתה תביא את בני ישראל אל הארץ אשר נשבעתי להם ואנכי אהיה עמך "
    },
    {
        "bookchapter": "דברים",
        "chapter": "לא",
        "versechapter": "כד",
        "bookseder": "דברים",
        "seder": "כה",
        "verseseder": "יא",
        "parasha": "וילך",
        "versenikud": "וַיְהִ֣י ׀ כְּכַלּ֣וֹת מֹשֶׁ֗ה לִכְתֹּ֛ב אֶת־ דִּבְרֵ֥י הַתּוֹרָֽה־ הַזֹּ֖את עַל־ סֵ֑פֶר עַ֖ד תֻּמָּֽם׃ ",
        "versenonikud": "ויהי  ככלות משה לכתב את דברי התורה הזאת על ספר עד תמם "
    },
    {
        "bookchapter": "דברים",
        "chapter": "לא",
        "versechapter": "כה",
        "bookseder": "דברים",
        "seder": "כה",
        "verseseder": "יב",
        "parasha": "וילך",
        "versenikud": "וַיְצַ֤ו מֹשֶׁה֙ אֶת־ הַלְוִיִּ֔ם נֹ֥שְׂאֵ֛י אֲר֥וֹן בְּרִית־ יְהוָ֖ה לֵאמֹֽר׃ ",
        "versenonikud": "ויצו משה את הלוים נשאי ארון ברית יהוה לאמר "
    },
    {
        "bookchapter": "דברים",
        "chapter": "לא",
        "versechapter": "כו",
        "bookseder": "דברים",
        "seder": "כה",
        "verseseder": "יג",
        "parasha": "וילך",
        "versenikud": "לָקֹ֗חַ אֵ֣ת סֵ֤פֶר הַתּוֹרָה֙ הַזֶּ֔ה וְשַׂמְתֶּ֣ם אֹת֔וֹ מִצַּ֛ד אֲר֥וֹן בְּרִית־ יְהוָ֖ה אֱלֹהֵיכֶ֑ם וְהָֽיָה־ שָׁ֥ם בְּךָ֖ לְעֵֽד׃ ",
        "versenonikud": "לקח את ספר התורה הזה ושמתם אתו מצד ארון ברית יהוה אלהיכם והיה שם בך לעד "
    },
    {
        "bookchapter": "דברים",
        "chapter": "לא",
        "versechapter": "כז",
        "bookseder": "דברים",
        "seder": "כה",
        "verseseder": "יד",
        "parasha": "וילך",
        "versenikud": "כִּ֣י אָנֹכִ֤י יָדַ֙עְתִּי֙ אֶֽת־ מֶרְיְךָ֔ וְאֶֽת־ עָרְפְּךָ֖ הַקָּשֶׁ֑ה הֵ֣ן בְּעוֹדֶנִּי֩ חַ֨י עִמָּכֶ֜ם הַיּ֗וֹם מַמְרִ֤ים הֱיִתֶם֙ עִם־ יְהֹוָ֔ה וְאַ֖ף כִּי־ אַחֲרֵ֥י מוֹתִֽי׃ ",
        "versenonikud": "כי אנכי ידעתי את מריך ואת ערפך הקשה הן בעודני חי עמכם היום ממרים היתם עם יהוה ואף כי אחרי מותי "
    },
    {
        "bookchapter": "דברים",
        "chapter": "לא",
        "versechapter": "כח",
        "bookseder": "דברים",
        "seder": "כה",
        "verseseder": "טו",
        "parasha": "וילך",
        "versenikud": "הַקְהִ֧ילוּ אֵלַ֛י אֶת־ כָּל־ זִקְנֵ֥י שִׁבְטֵיכֶ֖ם וְשֹׁטְרֵיכֶ֑ם וַאֲדַבְּרָ֣ה בְאָזְנֵיהֶ֗ם אֵ֚ת הַדְּבָרִ֣ים הָאֵ֔לֶּה וְאָעִ֣ידָה בָּ֔ם אֶת־ הַשָּׁמַ֖יִם וְאֶת־ הָאָֽרֶץ׃ ",
        "versenonikud": "הקהילו אלי את כל זקני שבטיכם ושטריכם ואדברה באזניהם את הדברים האלה ואעידה בם את השמים ואת הארץ "
    },
    {
        "bookchapter": "דברים",
        "chapter": "לא",
        "versechapter": "כט",
        "bookseder": "דברים",
        "seder": "כה",
        "verseseder": "טז",
        "parasha": "וילך",
        "versenikud": "כִּ֣י יָדַ֗עְתִּי אַחֲרֵ֤י מוֹתִי֙ כִּֽי־ הַשְׁחֵ֣ת תַּשְׁחִת֔וּן וְסַרְתֶּ֣ם מִן־ הַדֶּ֔רֶךְ אֲשֶׁ֥ר צִוִּ֖יתִי אֶתְכֶ֑ם וְקָרָ֨את אֶתְכֶ֤ם הָֽרָעָה֙ בְּאַחֲרִ֣ית הַיָּמִ֔ים כִּֽי־ תַעֲשׂ֤וּ אֶת־ הָרַע֙ בְּעֵינֵ֣י יְהוָ֔ה לְהַכְעִיס֖וֹ בְּמַעֲשֵׂ֥ה יְדֵיכֶֽם׃ ",
        "versenonikud": "כי ידעתי אחרי מותי כי השחת תשחתון וסרתם מן הדרך אשר צויתי אתכם וקראת אתכם הרעה באחרית הימים כי תעשו את הרע בעיני יהוה להכעיסו במעשה ידיכם "
    },
    {
        "bookchapter": "דברים",
        "chapter": "לא",
        "versechapter": "ל",
        "bookseder": "דברים",
        "seder": "כה",
        "verseseder": "יז",
        "parasha": "וילך",
        "versenikud": "וַיְדַבֵּ֣ר מֹשֶׁ֗ה בְּאָזְנֵי֙ כָּל־ קְהַ֣ל יִשְׂרָאֵ֔ל אֶת־ דִּבְרֵ֥י הַשִּׁירָ֖ה הַזֹּ֑את עַ֖ד תֻּמָּֽם׃ ",
        "versenonikud": "וידבר משה באזני כל קהל ישראל את דברי השירה הזאת עד תמם "
    }
]