[
    {
        "bookchapter": "איוב",
        "chapter": "יד",
        "versechapter": "א",
        "bookseder": "איוב",
        "seder": "ג",
        "verseseder": "נו",
        "versenikud": "אָ֭דָם יְל֣וּד אִשָּׁ֑ה קְצַ֥ר יָ֝מִ֗ים וּֽשְׂבַֽע־ רֹֽגֶז׃ ",
        "versenonikud": "אדם ילוד אשה קצר ימים ושבע רגז "
    },
    {
        "bookchapter": "איוב",
        "chapter": "יד",
        "versechapter": "ב",
        "bookseder": "איוב",
        "seder": "ג",
        "verseseder": "נז",
        "versenikud": "כְּצִ֣יץ יָ֭צָא וַיִּמָּ֑ל וַיִּבְרַ֥ח כַּ֝צֵּ֗ל וְלֹ֣א יַעֲמֽוֹד׃ ",
        "versenonikud": "כציץ יצא וימל ויברח כצל ולא יעמוד "
    },
    {
        "bookchapter": "איוב",
        "chapter": "יד",
        "versechapter": "ג",
        "bookseder": "איוב",
        "seder": "ג",
        "verseseder": "נח",
        "versenikud": "אַף־ עַל־ זֶ֭ה פָּקַ֣חְתָּ עֵינֶ֑ךָ וְאֹ֘תִ֤י תָבִ֖יא בְמִשְׁפָּ֣ט עִמָּֽךְ׃ ",
        "versenonikud": "אף על זה פקחת עינך ואתי תביא במשפט עמך "
    },
    {
        "bookchapter": "איוב",
        "chapter": "יד",
        "versechapter": "ד",
        "bookseder": "איוב",
        "seder": "ג",
        "verseseder": "נט",
        "versenikud": "מִֽי־ יִתֵּ֣ן טָ֭הוֹר מִטָּמֵ֗א לֹ֣א אֶחָֽד׃ ",
        "versenonikud": "מי יתן טהור מטמא לא אחד "
    },
    {
        "bookchapter": "איוב",
        "chapter": "יד",
        "versechapter": "ה",
        "bookseder": "איוב",
        "seder": "ג",
        "verseseder": "ס",
        "versenikud": "אִ֥ם חֲרוּצִ֨ים ׀ יָמָ֗יו מִֽסְפַּר־ חֳדָשָׁ֥יו אִתָּ֑ךְ חקו חֻקָּ֥יו עָ֝שִׂ֗יתָ וְלֹ֣א יַעֲבֽוֹר׃ ",
        "versenonikud": "אם חרוצים  ימיו מספר חדשיו אתך חקו חקיו עשית ולא יעבור "
    },
    {
        "bookchapter": "איוב",
        "chapter": "יד",
        "versechapter": "ו",
        "bookseder": "איוב",
        "seder": "ג",
        "verseseder": "סא",
        "versenikud": "שְׁעֵ֣ה מֵעָלָ֣יו וְיֶחְדָּ֑ל עַד־ יִ֝רְצֶ֗ה כְּשָׂכִ֥יר יוֹמֽוֹ׃ ",
        "versenonikud": "שעה מעליו ויחדל עד ירצה כשכיר יומו "
    },
    {
        "bookchapter": "איוב",
        "chapter": "יד",
        "versechapter": "ז",
        "bookseder": "איוב",
        "seder": "ג",
        "verseseder": "סב",
        "versenikud": "כִּ֤י יֵ֥שׁ לָעֵ֗ץ תִּ֫קְוָ֥ה אִֽם־ יִ֭כָּרֵת וְע֣וֹד יַחֲלִ֑יף וְ֝יֹֽנַקְתּ֗וֹ לֹ֣א תֶחְדָּֽל׃ ",
        "versenonikud": "כי יש לעץ תקוה אם יכרת ועוד יחליף וינקתו לא תחדל "
    },
    {
        "bookchapter": "איוב",
        "chapter": "יד",
        "versechapter": "ח",
        "bookseder": "איוב",
        "seder": "ג",
        "verseseder": "סג",
        "versenikud": "אִם־ יַזְקִ֣ין בָּאָ֣רֶץ שָׁרְשׁ֑וֹ וּ֝בֶעָפָ֗ר יָמ֥וּת גִּזְעֽוֹ׃ ",
        "versenonikud": "אם יזקין בארץ שרשו ובעפר ימות גזעו "
    },
    {
        "bookchapter": "איוב",
        "chapter": "יד",
        "versechapter": "ט",
        "bookseder": "איוב",
        "seder": "ג",
        "verseseder": "סד",
        "versenikud": "מֵרֵ֣יחַ מַ֣יִם יַפְרִ֑חַ וְעָשָׂ֖ה קָצִ֣יר כְּמוֹ־ נָֽטַע׃ ",
        "versenonikud": "מריח מים יפרח ועשה קציר כמו נטע "
    },
    {
        "bookchapter": "איוב",
        "chapter": "יד",
        "versechapter": "י",
        "bookseder": "איוב",
        "seder": "ג",
        "verseseder": "סה",
        "versenikud": "וְגֶ֣בֶר יָ֭מוּת וַֽיֶּחֱלָ֑שׁ וַיִּגְוַ֖ע אָדָ֣ם וְאַיּֽוֹ׃ ",
        "versenonikud": "וגבר ימות ויחלש ויגוע אדם ואיו "
    },
    {
        "bookchapter": "איוב",
        "chapter": "יד",
        "versechapter": "יא",
        "bookseder": "איוב",
        "seder": "ג",
        "verseseder": "סו",
        "versenikud": "אָֽזְלוּ־ מַ֭יִם מִנִּי־ יָ֑ם וְ֝נָהָ֗ר יֶחֱרַ֥ב וְיָבֵֽשׁ׃ ",
        "versenonikud": "אזלו מים מני ים ונהר יחרב ויבש "
    },
    {
        "bookchapter": "איוב",
        "chapter": "יד",
        "versechapter": "יב",
        "bookseder": "איוב",
        "seder": "ג",
        "verseseder": "סז",
        "versenikud": "וְאִ֥ישׁ שָׁכַ֗ב וְֽלֹא־ יָ֫ק֥וּם עַד־ בִּלְתִּ֣י שָׁ֭מַיִם לֹ֣א יָקִ֑יצוּ וְלֹֽא־ יֵ֝עֹ֗רוּ מִשְּׁנָתָֽם׃ ",
        "versenonikud": "ואיש שכב ולא יקום עד בלתי שמים לא יקיצו ולא יערו משנתם "
    },
    {
        "bookchapter": "איוב",
        "chapter": "יד",
        "versechapter": "יג",
        "bookseder": "איוב",
        "seder": "ג",
        "verseseder": "סח",
        "versenikud": "מִ֤י יִתֵּ֨ן ׀ בִּשְׁא֬וֹל תַּצְפִּנֵ֗נִי תַּ֭סְתִּירֵנִי עַד־ שׁ֣וּב אַפֶּ֑ךָ תָּ֤שִׁ֥ית לִ֖י חֹ֣ק וְתִזְכְּרֵֽנִי׃ ",
        "versenonikud": "מי יתן  בשאול תצפנני תסתירני עד שוב אפך תשית לי חק ותזכרני "
    },
    {
        "bookchapter": "איוב",
        "chapter": "יד",
        "versechapter": "יד",
        "bookseder": "איוב",
        "seder": "ג",
        "verseseder": "סט",
        "versenikud": "אִם־ יָמ֥וּת גֶּ֗בֶר הֲיִ֫חְיֶ֥ה כָּל־ יְמֵ֣י צְבָאִ֣י אֲיַחֵ֑ל עַד־ בּ֝֗וֹא חֲלִיפָתִֽי׃ ",
        "versenonikud": "אם ימות גבר היחיה כל ימי צבאי איחל עד בוא חליפתי "
    },
    {
        "bookchapter": "איוב",
        "chapter": "יד",
        "versechapter": "טו",
        "bookseder": "איוב",
        "seder": "ג",
        "verseseder": "ע",
        "versenikud": "תִּ֭קְרָא וְאָנֹכִ֣י אֶֽעֱנֶ֑ךָּ לְֽמַעֲשֵׂ֖ה יָדֶ֣יךָ תִכְסֹֽף׃ ",
        "versenonikud": "תקרא ואנכי אענך למעשה ידיך תכסף "
    },
    {
        "bookchapter": "איוב",
        "chapter": "יד",
        "versechapter": "טז",
        "bookseder": "איוב",
        "seder": "ג",
        "verseseder": "עא",
        "versenikud": "כִּֽי־ עַ֭תָּה צְעָדַ֣י תִּסְפּ֑וֹר לֹֽא־ תִ֝שְׁמ֗וֹר עַל־ חַטָּאתִֽי׃ ",
        "versenonikud": "כי עתה צעדי תספור לא תשמור על חטאתי "
    },
    {
        "bookchapter": "איוב",
        "chapter": "יד",
        "versechapter": "יז",
        "bookseder": "איוב",
        "seder": "ג",
        "verseseder": "עב",
        "versenikud": "חָתֻ֣ם בִּצְר֣וֹר פִּשְׁעִ֑י וַ֝תִּטְפֹּ֗ל עַל־ עֲוֺנִֽי׃ ",
        "versenonikud": "חתם בצרור פשעי ותטפל על עוני "
    },
    {
        "bookchapter": "איוב",
        "chapter": "יד",
        "versechapter": "יח",
        "bookseder": "איוב",
        "seder": "ג",
        "verseseder": "עג",
        "versenikud": "וְ֭אוּלָם הַר־ נוֹפֵ֣ל יִבּ֑וֹל וְ֝צ֗וּר יֶעְתַּ֥ק מִמְּקֹמֽוֹ׃ ",
        "versenonikud": "ואולם הר נופל יבול וצור יעתק ממקמו "
    },
    {
        "bookchapter": "איוב",
        "chapter": "יד",
        "versechapter": "יט",
        "bookseder": "איוב",
        "seder": "ג",
        "verseseder": "עד",
        "versenikud": "אֲבָנִ֤ים ׀ שָׁ֥חֲקוּ מַ֗יִם תִּשְׁטֹֽף־ סְפִיחֶ֥יהָ עֲפַר־ אָ֑רֶץ וְתִקְוַ֖ת אֱנ֣וֹשׁ הֶאֱבַֽדְתָּ׃ ",
        "versenonikud": "אבנים  שחקו מים תשטף ספיחיה עפר ארץ ותקות אנוש האבדת "
    },
    {
        "bookchapter": "איוב",
        "chapter": "יד",
        "versechapter": "כ",
        "bookseder": "איוב",
        "seder": "ג",
        "verseseder": "עה",
        "versenikud": "תִּתְקְפֵ֣הוּ לָ֭נֶצַח וַֽיַּהֲלֹ֑ךְ מְשַׁנֶּ֥ה פָ֝נָ֗יו וַֽתְּשַׁלְּחֵֽהוּ׃ ",
        "versenonikud": "תתקפהו לנצח ויהלך משנה פניו ותשלחהו "
    },
    {
        "bookchapter": "איוב",
        "chapter": "יד",
        "versechapter": "כא",
        "bookseder": "איוב",
        "seder": "ג",
        "verseseder": "עו",
        "versenikud": "יִכְבְּד֣וּ בָ֭נָיו וְלֹ֣א יֵדָ֑ע וְ֝יִצְעֲר֗וּ וְֽלֹא־ יָבִ֥ין לָֽמוֹ׃ ",
        "versenonikud": "יכבדו בניו ולא ידע ויצערו ולא יבין למו "
    },
    {
        "bookchapter": "איוב",
        "chapter": "יד",
        "versechapter": "כב",
        "bookseder": "איוב",
        "seder": "ג",
        "verseseder": "עז",
        "versenikud": "אַךְ־ בְּ֭שָׂרוֹ עָלָ֣יו יִכְאָ֑ב וְ֝נַפְשׁ֗וֹ עָלָ֥יו תֶּאֱבָֽל׃ ",
        "versenonikud": "אך בשרו עליו יכאב ונפשו עליו תאבל "
    }
]