[
    {
        "bookchapter": "ישעיהו",
        "chapter": "מ",
        "versechapter": "א",
        "bookseder": "ישעיהו",
        "seder": "טז",
        "verseseder": "א",
        "versenikud": "נַחֲמ֥וּ נַחֲמ֖וּ עַמִּ֑י יֹאמַ֖ר אֱלֹהֵיכֶֽם׃ ",
        "versenonikud": "נחמו נחמו עמי יאמר אלהיכם "
    },
    {
        "bookchapter": "ישעיהו",
        "chapter": "מ",
        "versechapter": "ב",
        "bookseder": "ישעיהו",
        "seder": "טז",
        "verseseder": "ב",
        "versenikud": "דַּבְּר֞וּ עַל־ לֵ֤ב יְרֽוּשָׁלִַ֙ם֙ וְקִרְא֣וּ אֵלֶ֔יהָ כִּ֤י מָֽלְאָה֙ צְבָאָ֔הּ כִּ֥י נִרְצָ֖ה עֲוֺנָ֑הּ כִּ֤י לָקְחָה֙ מִיַּ֣ד יְהוָ֔ה כִּפְלַ֖יִם בְּכָל־ חַטֹּאתֶֽיהָ׃ ",
        "versenonikud": "דברו על לב ירושלם וקראו אליה כי מלאה צבאה כי נרצה עונה כי לקחה מיד יהוה כפלים בכל חטאתיה "
    },
    {
        "bookchapter": "ישעיהו",
        "chapter": "מ",
        "versechapter": "ג",
        "bookseder": "ישעיהו",
        "seder": "טז",
        "verseseder": "ג",
        "versenikud": "ק֣וֹל קוֹרֵ֔א בַּמִּדְבָּ֕ר פַּנּ֖וּ דֶּ֣רֶךְ יְהוָ֑ה יַשְּׁרוּ֙ בָּעֲרָבָ֔ה מְסִלָּ֖ה לֵאלֹהֵֽינוּ׃ ",
        "versenonikud": "קול קורא במדבר פנו דרך יהוה ישרו בערבה מסלה לאלהינו "
    },
    {
        "bookchapter": "ישעיהו",
        "chapter": "מ",
        "versechapter": "ד",
        "bookseder": "ישעיהו",
        "seder": "טז",
        "verseseder": "ד",
        "versenikud": "כָּל־ גֶּיא֙ יִנָּשֵׂ֔א וְכָל־ הַ֥ר וְגִבְעָ֖ה יִשְׁפָּ֑לוּ וְהָיָ֤ה הֶֽעָקֹב֙ לְמִישׁ֔וֹר וְהָרְכָסִ֖ים לְבִקְעָֽה׃ ",
        "versenonikud": "כל גיא ינשא וכל הר וגבעה ישפלו והיה העקב למישור והרכסים לבקעה "
    },
    {
        "bookchapter": "ישעיהו",
        "chapter": "מ",
        "versechapter": "ה",
        "bookseder": "ישעיהו",
        "seder": "טז",
        "verseseder": "ה",
        "versenikud": "וְנִגְלָ֖ה כְּב֣וֹד יְהוָ֑ה וְרָא֤וּ כָל־ בָּשָׂר֙ יַחְדָּ֔ו כִּ֛י פִּ֥י יְהוָ֖ה דִּבֵּֽר׃ ",
        "versenonikud": "ונגלה כבוד יהוה וראו כל בשר יחדו כי פי יהוה דבר "
    },
    {
        "bookchapter": "ישעיהו",
        "chapter": "מ",
        "versechapter": "ו",
        "bookseder": "ישעיהו",
        "seder": "טז",
        "verseseder": "ו",
        "versenikud": "ק֚וֹל אֹמֵ֣ר קְרָ֔א וְאָמַ֖ר מָ֣ה אֶקְרָ֑א כָּל־ הַבָּשָׂ֣ר חָצִ֔יר וְכָל־ חַסְדּ֖וֹ כְּצִ֥יץ הַשָּׂדֶֽה׃ ",
        "versenonikud": "קול אמר קרא ואמר מה אקרא כל הבשר חציר וכל חסדו כציץ השדה "
    },
    {
        "bookchapter": "ישעיהו",
        "chapter": "מ",
        "versechapter": "ז",
        "bookseder": "ישעיהו",
        "seder": "טז",
        "verseseder": "ז",
        "versenikud": "יָבֵ֤שׁ חָצִיר֙ נָ֣בֵֽל צִ֔יץ כִּ֛י ר֥וּחַ יְהוָ֖ה נָ֣שְׁבָה בּ֑וֹ אָכֵ֥ן חָצִ֖יר הָעָֽם׃ ",
        "versenonikud": "יבש חציר נבל ציץ כי רוח יהוה נשבה בו אכן חציר העם "
    },
    {
        "bookchapter": "ישעיהו",
        "chapter": "מ",
        "versechapter": "ח",
        "bookseder": "ישעיהו",
        "seder": "טז",
        "verseseder": "ח",
        "versenikud": "יָבֵ֥שׁ חָצִ֖יר נָ֣בֵֽל צִ֑יץ וּדְבַר־ אֱלֹהֵ֖ינוּ יָק֥וּם לְעוֹלָֽם׃ ",
        "versenonikud": "יבש חציר נבל ציץ ודבר אלהינו יקום לעולם "
    },
    {
        "bookchapter": "ישעיהו",
        "chapter": "מ",
        "versechapter": "ט",
        "bookseder": "ישעיהו",
        "seder": "טז",
        "verseseder": "ט",
        "versenikud": "עַ֣ל הַר־ גָּבֹ֤הַ עֲלִי־ לָךְ֙ מְבַשֶּׂ֣רֶת צִיּ֔וֹן הָרִ֤ימִי בַכֹּ֙חַ֙ קוֹלֵ֔ךְ מְבַשֶּׂ֖רֶת יְרוּשָׁלִָ֑ם הָרִ֙ימִי֙ אַל־ תִּירָ֔אִי אִמְרִי֙ לְעָרֵ֣י יְהוּדָ֔ה הִנֵּ֖ה אֱלֹהֵיכֶֽם׃ ",
        "versenonikud": "על הר גבה עלי לך מבשרת ציון הרימי בכח קולך מבשרת ירושלם הרימי אל תיראי אמרי לערי יהודה הנה אלהיכם "
    },
    {
        "bookchapter": "ישעיהו",
        "chapter": "מ",
        "versechapter": "י",
        "bookseder": "ישעיהו",
        "seder": "טז",
        "verseseder": "י",
        "versenikud": "הִנֵּ֨ה אֲדֹנָ֤י יְהוִה֙ בְּחָזָ֣ק יָב֔וֹא וּזְרֹע֖וֹ מֹ֣שְׁלָה ל֑וֹ הִנֵּ֤ה שְׂכָרוֹ֙ אִתּ֔וֹ וּפְעֻלָּת֖וֹ לְפָנָֽיו׃ ",
        "versenonikud": "הנה אדני יהוה בחזק יבוא וזרעו משלה לו הנה שכרו אתו ופעלתו לפניו "
    },
    {
        "bookchapter": "ישעיהו",
        "chapter": "מ",
        "versechapter": "יא",
        "bookseder": "ישעיהו",
        "seder": "טז",
        "verseseder": "יא",
        "versenikud": "כְּרֹעֶה֙ עֶדְר֣וֹ יִרְעֶ֔ה בִּזְרֹעוֹ֙ יְקַבֵּ֣ץ טְלָאִ֔ים וּבְחֵיק֖וֹ יִשָּׂ֑א עָל֖וֹת יְנַהֵֽל׃ ",
        "versenonikud": "כרעה עדרו ירעה בזרעו יקבץ טלאים ובחיקו ישא עלות ינהל "
    },
    {
        "bookchapter": "ישעיהו",
        "chapter": "מ",
        "versechapter": "יב",
        "bookseder": "ישעיהו",
        "seder": "טז",
        "verseseder": "יב",
        "versenikud": "מִֽי־ מָדַ֨ד בְּשָׁעֳל֜וֹ מַ֗יִם וְשָׁמַ֙יִם֙ בַּזֶּ֣רֶת תִּכֵּ֔ן וְכָ֥ל בַּשָּׁלִ֖שׁ עֲפַ֣ר הָאָ֑רֶץ וְשָׁקַ֤ל בַּפֶּ֙לֶס֙ הָרִ֔ים וּגְבָע֖וֹת בְּמֹאזְנָֽיִם׃ ",
        "versenonikud": "מי מדד בשעלו מים ושמים בזרת תכן וכל בשלש עפר הארץ ושקל בפלס הרים וגבעות במאזנים "
    },
    {
        "bookchapter": "ישעיהו",
        "chapter": "מ",
        "versechapter": "יג",
        "bookseder": "ישעיהו",
        "seder": "טז",
        "verseseder": "יג",
        "versenikud": "מִֽי־ תִכֵּ֥ן אֶת־ ר֖וּחַ יְהוָ֑ה וְאִ֥ישׁ עֲצָת֖וֹ יוֹדִיעֶֽנּוּ׃ ",
        "versenonikud": "מי תכן את רוח יהוה ואיש עצתו יודיענו "
    },
    {
        "bookchapter": "ישעיהו",
        "chapter": "מ",
        "versechapter": "יד",
        "bookseder": "ישעיהו",
        "seder": "טז",
        "verseseder": "יד",
        "versenikud": "אֶת־ מִ֤י נוֹעָץ֙ וַיְבִינֵ֔הוּ וַֽיְלַמְּדֵ֖הוּ בְּאֹ֣רַח מִשְׁפָּ֑ט וַיְלַמְּדֵ֣הוּ דַ֔עַת וְדֶ֥רֶךְ תְּבוּנ֖וֹת יוֹדִיעֶֽנּוּ׃ ",
        "versenonikud": "את מי נועץ ויבינהו וילמדהו בארח משפט וילמדהו דעת ודרך תבונות יודיענו "
    },
    {
        "bookchapter": "ישעיהו",
        "chapter": "מ",
        "versechapter": "טו",
        "bookseder": "ישעיהו",
        "seder": "טז",
        "verseseder": "טו",
        "versenikud": "הֵ֤ן גּוֹיִם֙ כְּמַ֣ר מִדְּלִ֔י וּכְשַׁ֥חַק מֹאזְנַ֖יִם נֶחְשָׁ֑בוּ הֵ֥ן אִיִּ֖ים כַּדַּ֥ק יִטּֽוֹל׃ ",
        "versenonikud": "הן גוים כמר מדלי וכשחק מאזנים נחשבו הן איים כדק יטול "
    },
    {
        "bookchapter": "ישעיהו",
        "chapter": "מ",
        "versechapter": "טז",
        "bookseder": "ישעיהו",
        "seder": "טז",
        "verseseder": "טז",
        "versenikud": "וּלְבָנ֕וֹן אֵ֥ין דֵּ֖י בָּעֵ֑ר וְחַיָּת֔וֹ אֵ֥ין דֵּ֖י עוֹלָֽה׃ ",
        "versenonikud": "ולבנון אין די בער וחיתו אין די עולה "
    },
    {
        "bookchapter": "ישעיהו",
        "chapter": "מ",
        "versechapter": "יז",
        "bookseder": "ישעיהו",
        "seder": "טז",
        "verseseder": "יז",
        "versenikud": "כָּל־ הַגּוֹיִ֖ם כְּאַ֣יִן נֶגְדּ֑וֹ מֵאֶ֥פֶס וָתֹ֖הוּ נֶחְשְׁבוּ־ לֽוֹ׃ ",
        "versenonikud": "כל הגוים כאין נגדו מאפס ותהו נחשבו לו "
    },
    {
        "bookchapter": "ישעיהו",
        "chapter": "מ",
        "versechapter": "יח",
        "bookseder": "ישעיהו",
        "seder": "טז",
        "verseseder": "יח",
        "versenikud": "וְאֶל־ מִ֖י תְּדַמְּי֣וּן אֵ֑ל וּמַה־ דְּמ֖וּת תַּ֥עַרְכוּ לֽוֹ׃ ",
        "versenonikud": "ואל מי תדמיון אל ומה דמות תערכו לו "
    },
    {
        "bookchapter": "ישעיהו",
        "chapter": "מ",
        "versechapter": "יט",
        "bookseder": "ישעיהו",
        "seder": "טז",
        "verseseder": "יט",
        "versenikud": "הַפֶּ֙סֶל֙ נָסַ֣ךְ חָרָ֔שׁ וְצֹרֵ֖ף בַּזָּהָ֣ב יְרַקְּעֶ֑נּוּ וּרְתֻק֥וֹת כֶּ֖סֶף צוֹרֵֽף׃ ",
        "versenonikud": "הפסל נסך חרש וצרף בזהב ירקענו ורתקות כסף צורף "
    },
    {
        "bookchapter": "ישעיהו",
        "chapter": "מ",
        "versechapter": "כ",
        "bookseder": "ישעיהו",
        "seder": "טז",
        "verseseder": "כ",
        "versenikud": "הַֽמְסֻכָּ֣ן תְּרוּמָ֔ה עֵ֥ץ לֹֽא־ יִרְקַ֖ב יִבְחָ֑ר חָרָ֤שׁ חָכָם֙ יְבַקֶּשׁ־ ל֔וֹ לְהָכִ֥ין פֶּ֖סֶל לֹ֥א יִמּֽוֹט׃ ",
        "versenonikud": "המסכן תרומה עץ לא ירקב יבחר חרש חכם יבקש לו להכין פסל לא ימוט "
    },
    {
        "bookchapter": "ישעיהו",
        "chapter": "מ",
        "versechapter": "כא",
        "bookseder": "ישעיהו",
        "seder": "טז",
        "verseseder": "כא",
        "versenikud": "הֲל֤וֹא תֵֽדְעוּ֙ הֲל֣וֹא תִשְׁמָ֔עוּ הֲל֛וֹא הֻגַּ֥ד מֵרֹ֖אשׁ לָכֶ֑ם הֲלוֹא֙ הֲבִ֣ינֹתֶ֔ם מוֹסְד֖וֹת הָאָֽרֶץ׃ ",
        "versenonikud": "הלוא תדעו הלוא תשמעו הלוא הגד מראש לכם הלוא הבינתם מוסדות הארץ "
    },
    {
        "bookchapter": "ישעיהו",
        "chapter": "מ",
        "versechapter": "כב",
        "bookseder": "ישעיהו",
        "seder": "טז",
        "verseseder": "כב",
        "versenikud": "הַיֹּשֵׁב֙ עַל־ ח֣וּג הָאָ֔רֶץ וְיֹשְׁבֶ֖יהָ כַּחֲגָבִ֑ים הַנּוֹטֶ֤ה כַדֹּק֙ שָׁמַ֔יִם וַיִּמְתָּחֵ֥ם כָּאֹ֖הֶל לָשָֽׁבֶת׃ ",
        "versenonikud": "הישב על חוג הארץ וישביה כחגבים הנוטה כדק שמים וימתחם כאהל לשבת "
    },
    {
        "bookchapter": "ישעיהו",
        "chapter": "מ",
        "versechapter": "כג",
        "bookseder": "ישעיהו",
        "seder": "טז",
        "verseseder": "כג",
        "versenikud": "הַנּוֹתֵ֥ן רוֹזְנִ֖ים לְאָ֑יִן שֹׁ֥פְטֵי אֶ֖רֶץ כַּתֹּ֥הוּ עָשָֽׂה׃ ",
        "versenonikud": "הנותן רוזנים לאין שפטי ארץ כתהו עשה "
    },
    {
        "bookchapter": "ישעיהו",
        "chapter": "מ",
        "versechapter": "כד",
        "bookseder": "ישעיהו",
        "seder": "טז",
        "verseseder": "כד",
        "versenikud": "אַ֣ף בַּל־ נִטָּ֗עוּ אַ֚ף בַּל־ זֹרָ֔עוּ אַ֛ף בַּל־ שֹׁרֵ֥שׁ בָּאָ֖רֶץ גִּזְעָ֑ם וְגַם־ נָשַׁ֤ף בָּהֶם֙ וַיִּבָ֔שׁוּ וּסְעָרָ֖ה כַּקַּ֥שׁ תִּשָּׂאֵֽם׃ ",
        "versenonikud": "אף בל נטעו אף בל זרעו אף בל שרש בארץ גזעם וגם נשף בהם ויבשו וסערה כקש תשאם "
    },
    {
        "bookchapter": "ישעיהו",
        "chapter": "מ",
        "versechapter": "כה",
        "bookseder": "ישעיהו",
        "seder": "טז",
        "verseseder": "כה",
        "versenikud": "וְאֶל־ מִ֥י תְדַמְּי֖וּנִי וְאֶשְׁוֶ֑ה יֹאמַ֖ר קָדֽוֹשׁ׃ ",
        "versenonikud": "ואל מי תדמיוני ואשוה יאמר קדוש "
    },
    {
        "bookchapter": "ישעיהו",
        "chapter": "מ",
        "versechapter": "כו",
        "bookseder": "ישעיהו",
        "seder": "טז",
        "verseseder": "כו",
        "versenikud": "שְׂאוּ־ מָר֨וֹם עֵינֵיכֶ֤ם וּרְאוּ֙ מִי־ בָרָ֣א אֵ֔לֶּה הַמּוֹצִ֥יא בְמִסְפָּ֖ר צְבָאָ֑ם לְכֻלָּם֙ בְּשֵׁ֣ם יִקְרָ֔א מֵרֹ֤ב אוֹנִים֙ וְאַמִּ֣יץ כֹּ֔חַ אִ֖ישׁ לֹ֥א נֶעְדָּֽר׃ ",
        "versenonikud": "שאו מרום עיניכם וראו מי ברא אלה המוציא במספר צבאם לכלם בשם יקרא מרב אונים ואמיץ כח איש לא נעדר "
    },
    {
        "bookchapter": "ישעיהו",
        "chapter": "מ",
        "versechapter": "כז",
        "bookseder": "ישעיהו",
        "seder": "טז",
        "verseseder": "כז",
        "versenikud": "לָ֤מָּה תֹאמַר֙ יַֽעֲקֹ֔ב וּתְדַבֵּ֖ר יִשְׂרָאֵ֑ל נִסְתְּרָ֤ה דַרְכִּי֙ מֵֽיְהוָ֔ה וּמֵאֱלֹהַ֖י מִשְׁפָּטִ֥י יַעֲבֽוֹר׃ ",
        "versenonikud": "למה תאמר יעקב ותדבר ישראל נסתרה דרכי מיהוה ומאלהי משפטי יעבור "
    },
    {
        "bookchapter": "ישעיהו",
        "chapter": "מ",
        "versechapter": "כח",
        "bookseder": "ישעיהו",
        "seder": "טז",
        "verseseder": "כח",
        "versenikud": "הֲל֨וֹא יָדַ֜עְתָּ אִם־ לֹ֣א שָׁמַ֗עְתָּ אֱלֹהֵ֨י עוֹלָ֤ם ׀ יְהוָה֙ בּוֹרֵא֙ קְצ֣וֹת הָאָ֔רֶץ לֹ֥א יִיעַ֖ף וְלֹ֣א יִיגָ֑ע אֵ֥ין חֵ֖קֶר לִתְבוּנָתֽוֹ׃ ",
        "versenonikud": "הלוא ידעת אם לא שמעת אלהי עולם  יהוה בורא קצות הארץ לא ייעף ולא ייגע אין חקר לתבונתו "
    },
    {
        "bookchapter": "ישעיהו",
        "chapter": "מ",
        "versechapter": "כט",
        "bookseder": "ישעיהו",
        "seder": "טז",
        "verseseder": "כט",
        "versenikud": "נֹתֵ֥ן לַיָּעֵ֖ף כֹּ֑חַ וּלְאֵ֥ין אוֹנִ֖ים עָצְמָ֥ה יַרְבֶּֽה׃ ",
        "versenonikud": "נתן ליעף כח ולאין אונים עצמה ירבה "
    },
    {
        "bookchapter": "ישעיהו",
        "chapter": "מ",
        "versechapter": "ל",
        "bookseder": "ישעיהו",
        "seder": "טז",
        "verseseder": "ל",
        "versenikud": "וְיִֽעֲפ֥וּ נְעָרִ֖ים וְיִגָ֑עוּ וּבַחוּרִ֖ים כָּשׁ֥וֹל יִכָּשֵֽׁלוּ׃ ",
        "versenonikud": "ויעפו נערים ויגעו ובחורים כשול יכשלו "
    },
    {
        "bookchapter": "ישעיהו",
        "chapter": "מ",
        "versechapter": "לא",
        "bookseder": "ישעיהו",
        "seder": "טז",
        "verseseder": "לא",
        "versenikud": "וְקוֹיֵ֤ יְהוָה֙ יַחֲלִ֣יפוּ כֹ֔חַ יַעֲל֥וּ אֵ֖בֶר כַּנְּשָׁרִ֑ים יָר֙וּצוּ֙ וְלֹ֣א יִיגָ֔עוּ יֵלְכ֖וּ וְלֹ֥א יִיעָֽפוּ׃ ",
        "versenonikud": "וקוי יהוה יחליפו כח יעלו אבר כנשרים ירוצו ולא ייגעו ילכו ולא ייעפו "
    },
    {
        "bookchapter": "ישעיהו",
        "chapter": "מא",
        "versechapter": "א",
        "bookseder": "ישעיהו",
        "seder": "טז",
        "verseseder": "לב",
        "versenikud": "הַחֲרִ֤ישׁוּ אֵלַי֙ אִיִּ֔ים וּלְאֻמִּ֖ים יַחֲלִ֣יפוּ כֹ֑חַ יִגְּשׁוּ֙ אָ֣ז יְדַבֵּ֔רוּ יַחְדָּ֖ו לַמִּשְׁפָּ֥ט נִקְרָֽבָה׃ ",
        "versenonikud": "החרישו אלי איים ולאמים יחליפו כח יגשו אז ידברו יחדו למשפט נקרבה "
    },
    {
        "bookchapter": "ישעיהו",
        "chapter": "מא",
        "versechapter": "ב",
        "bookseder": "ישעיהו",
        "seder": "טז",
        "verseseder": "לג",
        "versenikud": "מִ֤י הֵעִיר֙ מִמִּזְרָ֔ח צֶ֖דֶק יִקְרָאֵ֣הוּ לְרַגְל֑וֹ יִתֵּ֨ן לְפָנָ֤יו גּוֹיִם֙ וּמְלָכִ֣ים יַ֔רְדְּ יִתֵּ֤ן כֶּֽעָפָר֙ חַרְבּ֔וֹ כְּקַ֥שׁ נִדָּ֖ף קַשְׁתּֽוֹ׃ ",
        "versenonikud": "מי העיר ממזרח צדק יקראהו לרגלו יתן לפניו גוים ומלכים ירד יתן כעפר חרבו כקש נדף קשתו "
    },
    {
        "bookchapter": "ישעיהו",
        "chapter": "מא",
        "versechapter": "ג",
        "bookseder": "ישעיהו",
        "seder": "טז",
        "verseseder": "לד",
        "versenikud": "יִרְדְּפֵ֖ם יַעֲב֣וֹר שָׁל֑וֹם אֹ֥רַח בְּרַגְלָ֖יו לֹ֥א יָבֽוֹא׃ ",
        "versenonikud": "ירדפם יעבור שלום ארח ברגליו לא יבוא "
    },
    {
        "bookchapter": "ישעיהו",
        "chapter": "מא",
        "versechapter": "ד",
        "bookseder": "ישעיהו",
        "seder": "טז",
        "verseseder": "לה",
        "versenikud": "מִֽי־ פָעַ֣ל וְעָשָׂ֔ה קֹרֵ֥א הַדֹּר֖וֹת מֵרֹ֑אשׁ אֲנִ֤י יְהוָה֙ רִאשׁ֔וֹן וְאֶת־ אַחֲרֹנִ֖ים אֲנִי־ הֽוּא׃ ",
        "versenonikud": "מי פעל ועשה קרא הדרות מראש אני יהוה ראשון ואת אחרנים אני הוא "
    },
    {
        "bookchapter": "ישעיהו",
        "chapter": "מא",
        "versechapter": "ה",
        "bookseder": "ישעיהו",
        "seder": "טז",
        "verseseder": "לו",
        "versenikud": "רָא֤וּ אִיִּים֙ וְיִירָ֔אוּ קְצ֥וֹת הָאָ֖רֶץ יֶחֱרָ֑דוּ קָרְב֖וּ וַיֶּאֱתָיֽוּן׃ ",
        "versenonikud": "ראו איים וייראו קצות הארץ יחרדו קרבו ויאתיון "
    },
    {
        "bookchapter": "ישעיהו",
        "chapter": "מא",
        "versechapter": "ו",
        "bookseder": "ישעיהו",
        "seder": "טז",
        "verseseder": "לז",
        "versenikud": "אִ֥ישׁ אֶת־ רֵעֵ֖הוּ יַעְזֹ֑רוּ וּלְאָחִ֖יו יֹאמַ֥ר חֲזָֽק׃ ",
        "versenonikud": "איש את רעהו יעזרו ולאחיו יאמר חזק "
    },
    {
        "bookchapter": "ישעיהו",
        "chapter": "מא",
        "versechapter": "ז",
        "bookseder": "ישעיהו",
        "seder": "טז",
        "verseseder": "לח",
        "versenikud": "וַיְחַזֵּ֤ק חָרָשׁ֙ אֶת־ צֹרֵ֔ף מַחֲלִ֥יק פַּטִּ֖ישׁ אֶת־ ה֣וֹלֶם פָּ֑עַם אֹמֵ֤ר לַדֶּ֙בֶק֙ ט֣וֹב ה֔וּא וַיְחַזְּקֵ֥הוּ בְמַסְמְרִ֖ים לֹ֥א יִמּֽוֹט׃ ",
        "versenonikud": "ויחזק חרש את צרף מחליק פטיש את הולם פעם אמר לדבק טוב הוא ויחזקהו במסמרים לא ימוט "
    },
    {
        "bookchapter": "ישעיהו",
        "chapter": "מא",
        "versechapter": "ח",
        "bookseder": "ישעיהו",
        "seder": "טז",
        "verseseder": "לט",
        "versenikud": "וְאַתָּה֙ יִשְׂרָאֵ֣ל עַבְדִּ֔י יַעֲקֹ֖ב אֲשֶׁ֣ר בְּחַרְתִּ֑יךָ זֶ֖רַע אַבְרָהָ֥ם אֹהֲבִֽי׃ ",
        "versenonikud": "ואתה ישראל עבדי יעקב אשר בחרתיך זרע אברהם אהבי "
    },
    {
        "bookchapter": "ישעיהו",
        "chapter": "מא",
        "versechapter": "ט",
        "bookseder": "ישעיהו",
        "seder": "טז",
        "verseseder": "מ",
        "versenikud": "אֲשֶׁ֤ר הֶחֱזַקְתִּ֙יךָ֙ מִקְצ֣וֹת הָאָ֔רֶץ וּמֵאֲצִילֶ֖יהָ קְרָאתִ֑יךָ וָאֹ֤מַר לְךָ֙ עַבְדִּי־ אַ֔תָּה בְּחַרְתִּ֖יךָ וְלֹ֥א מְאַסְתִּֽיךָ׃ ",
        "versenonikud": "אשר החזקתיך מקצות הארץ ומאציליה קראתיך ואמר לך עבדי אתה בחרתיך ולא מאסתיך "
    },
    {
        "bookchapter": "ישעיהו",
        "chapter": "מא",
        "versechapter": "י",
        "bookseder": "ישעיהו",
        "seder": "טז",
        "verseseder": "מא",
        "versenikud": "אַל־ תִּירָא֙ כִּ֣י עִמְּךָ־ אָ֔נִי אַל־ תִּשְׁתָּ֖ע כִּֽי־ אֲנִ֣י אֱלֹהֶ֑יךָ אִמַּצְתִּ֙יךָ֙ אַף־ עֲזַרְתִּ֔יךָ אַף־ תְּמַכְתִּ֖יךָ בִּימִ֥ין צִדְקִֽי׃ ",
        "versenonikud": "אל תירא כי עמך אני אל תשתע כי אני אלהיך אמצתיך אף עזרתיך אף תמכתיך בימין צדקי "
    },
    {
        "bookchapter": "ישעיהו",
        "chapter": "מא",
        "versechapter": "יא",
        "bookseder": "ישעיהו",
        "seder": "טז",
        "verseseder": "מב",
        "versenikud": "הֵ֤ן יֵבֹ֙שׁוּ֙ וְיִכָּ֣לְמ֔וּ כֹּ֖ל הַנֶּחֱרִ֣ים בָּ֑ךְ יִֽהְי֥וּ כְאַ֛יִן וְיֹאבְד֖וּ אַנְשֵׁ֥י רִיבֶֽךָ׃ ",
        "versenonikud": "הן יבשו ויכלמו כל הנחרים בך יהיו כאין ויאבדו אנשי ריבך "
    },
    {
        "bookchapter": "ישעיהו",
        "chapter": "מא",
        "versechapter": "יב",
        "bookseder": "ישעיהו",
        "seder": "טז",
        "verseseder": "מג",
        "versenikud": "תְּבַקְשֵׁם֙ וְלֹ֣א תִמְצָאֵ֔ם אַנְשֵׁ֖י מַצֻּתֶ֑ךָ יִהְי֥וּ כְאַ֛יִן וּכְאֶ֖פֶס אַנְשֵׁ֥י מִלְחַמְתֶּֽךָ׃ ",
        "versenonikud": "תבקשם ולא תמצאם אנשי מצתך יהיו כאין וכאפס אנשי מלחמתך "
    },
    {
        "bookchapter": "ישעיהו",
        "chapter": "מא",
        "versechapter": "יג",
        "bookseder": "ישעיהו",
        "seder": "טז",
        "verseseder": "מד",
        "versenikud": "כִּ֗י אֲנִ֛י יְהוָ֥ה אֱלֹהֶ֖יךָ מַחֲזִ֣יק יְמִינֶ֑ךָ הָאֹמֵ֥ר לְךָ֛ אַל־ תִּירָ֖א אֲנִ֥י עֲזַרְתִּֽיךָ׃ ",
        "versenonikud": "כי אני יהוה אלהיך מחזיק ימינך האמר לך אל תירא אני עזרתיך "
    },
    {
        "bookchapter": "ישעיהו",
        "chapter": "מא",
        "versechapter": "יד",
        "bookseder": "ישעיהו",
        "seder": "טז",
        "verseseder": "מה",
        "versenikud": "אַל־ תִּֽירְאִי֙ תּוֹלַ֣עַת יַֽעֲקֹ֔ב מְתֵ֖י יִשְׂרָאֵ֑ל אֲנִ֤י עֲזַרְתִּיךְ֙ נְאֻם־ יְהוָ֔ה וְגֹאֲלֵ֖ךְ קְד֥וֹשׁ יִשְׂרָאֵֽל׃ ",
        "versenonikud": "אל תיראי תולעת יעקב מתי ישראל אני עזרתיך נאם יהוה וגאלך קדוש ישראל "
    },
    {
        "bookchapter": "ישעיהו",
        "chapter": "מא",
        "versechapter": "טו",
        "bookseder": "ישעיהו",
        "seder": "טז",
        "verseseder": "מו",
        "versenikud": "הִנֵּ֣ה שַׂמְתִּ֗יךְ לְמוֹרַג֙ חָר֣וּץ חָדָ֔שׁ בַּ֖עַל פִּֽיפִיּ֑וֹת תָּד֤וּשׁ הָרִים֙ וְתָדֹ֔ק וּגְבָע֖וֹת כַּמֹּ֥ץ תָּשִֽׂים׃ ",
        "versenonikud": "הנה שמתיך למורג חרוץ חדש בעל פיפיות תדוש הרים ותדק וגבעות כמץ תשים "
    },
    {
        "bookchapter": "ישעיהו",
        "chapter": "מא",
        "versechapter": "טז",
        "bookseder": "ישעיהו",
        "seder": "טז",
        "verseseder": "מז",
        "versenikud": "תִּזְרֵם֙ וְר֣וּחַ תִּשָּׂאֵ֔ם וּסְעָרָ֖ה תָּפִ֣יץ אוֹתָ֑ם וְאַתָּה֙ תָּגִ֣יל בַּֽיהוָ֔ה בִּקְד֥וֹשׁ יִשְׂרָאֵ֖ל תִּתְהַלָּֽל׃ ",
        "versenonikud": "תזרם ורוח תשאם וסערה תפיץ אותם ואתה תגיל ביהוה בקדוש ישראל תתהלל "
    },
    {
        "bookchapter": "ישעיהו",
        "chapter": "מא",
        "versechapter": "יז",
        "bookseder": "ישעיהו",
        "seder": "טז",
        "verseseder": "מח",
        "versenikud": "הָעֲנִיִּ֨ים וְהָאֶבְיוֹנִ֜ים מְבַקְשִׁ֥ים מַ֙יִם֙ וָאַ֔יִן לְשׁוֹנָ֖ם בַּצָּמָ֣א נָשָׁ֑תָּה אֲנִ֤י יְהוָה֙ אֶעֱנֵ֔ם אֱלֹהֵ֥י יִשְׂרָאֵ֖ל לֹ֥א אֶעֶזְבֵֽם׃ ",
        "versenonikud": "העניים והאביונים מבקשים מים ואין לשונם בצמא נשתה אני יהוה אענם אלהי ישראל לא אעזבם "
    },
    {
        "bookchapter": "ישעיהו",
        "chapter": "מא",
        "versechapter": "יח",
        "bookseder": "ישעיהו",
        "seder": "טז",
        "verseseder": "מט",
        "versenikud": "אֶפְתַּ֤ח עַל־ שְׁפָיִים֙ נְהָר֔וֹת וּבְת֥וֹךְ בְּקָע֖וֹת מַעְיָנ֑וֹת אָשִׂ֤ים מִדְבָּר֙ לַאֲגַם־ מַ֔יִם וְאֶ֥רֶץ צִיָּ֖ה לְמוֹצָ֥אֵי מָֽיִם׃ ",
        "versenonikud": "אפתח על שפיים נהרות ובתוך בקעות מעינות אשים מדבר לאגם מים וארץ ציה למוצאי מים "
    },
    {
        "bookchapter": "ישעיהו",
        "chapter": "מא",
        "versechapter": "יט",
        "bookseder": "ישעיהו",
        "seder": "טז",
        "verseseder": "נ",
        "versenikud": "אֶתֵּ֤ן בַּמִּדְבָּר֙ אֶ֣רֶז שִׁטָּ֔ה וַהֲדַ֖ס וְעֵ֣ץ שָׁ֑מֶן אָשִׂ֣ים בָּעֲרָבָ֗ה בְּר֛וֹשׁ תִּדְהָ֥ר וּתְאַשּׁ֖וּר יַחְדָּֽו׃ ",
        "versenonikud": "אתן במדבר ארז שטה והדס ועץ שמן אשים בערבה ברוש תדהר ותאשור יחדו "
    },
    {
        "bookchapter": "ישעיהו",
        "chapter": "מא",
        "versechapter": "כ",
        "bookseder": "ישעיהו",
        "seder": "טז",
        "verseseder": "נא",
        "versenikud": "לְמַ֧עַן יִרְא֣וּ וְיֵדְע֗וּ וְיָשִׂ֤ימוּ וְיַשְׂכִּ֙ילוּ֙ יַחְדָּ֔ו כִּ֥י יַד־ יְהוָ֖ה עָ֣שְׂתָה זֹּ֑את וּקְד֥וֹשׁ יִשְׂרָאֵ֖ל בְּרָאָֽהּ׃ ",
        "versenonikud": "למען יראו וידעו וישימו וישכילו יחדו כי יד יהוה עשתה זאת וקדוש ישראל בראה "
    },
    {
        "bookchapter": "ישעיהו",
        "chapter": "מא",
        "versechapter": "כא",
        "bookseder": "ישעיהו",
        "seder": "טז",
        "verseseder": "נב",
        "versenikud": "קָרְב֥וּ רִֽיבְכֶ֖ם יֹאמַ֣ר יְהוָ֑ה הַגִּ֙ישׁוּ֙ עֲצֻמ֣וֹתֵיכֶ֔ם יֹאמַ֖ר מֶ֥לֶךְ יַעֲקֹֽב׃ ",
        "versenonikud": "קרבו ריבכם יאמר יהוה הגישו עצמותיכם יאמר מלך יעקב "
    },
    {
        "bookchapter": "ישעיהו",
        "chapter": "מא",
        "versechapter": "כב",
        "bookseder": "ישעיהו",
        "seder": "טז",
        "verseseder": "נג",
        "versenikud": "יַגִּ֙ישׁוּ֙ וְיַגִּ֣ידוּ לָ֔נוּ אֵ֖ת אֲשֶׁ֣ר תִּקְרֶ֑ינָה הָרִאשֹׁנ֣וֹת ׀ מָ֣ה הֵ֗נָּה הַגִּ֜ידוּ וְנָשִׂ֤ימָה לִבֵּ֙נוּ֙ וְנֵדְעָ֣ה אַחֲרִיתָ֔ן א֥וֹ הַבָּא֖וֹת הַשְׁמִיעֻֽנוּ׃ ",
        "versenonikud": "יגישו ויגידו לנו את אשר תקרינה הראשנות  מה הנה הגידו ונשימה לבנו ונדעה אחריתן או הבאות השמיענו "
    },
    {
        "bookchapter": "ישעיהו",
        "chapter": "מא",
        "versechapter": "כג",
        "bookseder": "ישעיהו",
        "seder": "טז",
        "verseseder": "נד",
        "versenikud": "הַגִּ֙ידוּ֙ הָאֹתִיּ֣וֹת לְאָח֔וֹר וְנֵ֣דְעָ֔ה כִּ֥י אֱלֹהִ֖ים אַתֶּ֑ם אַף־ תֵּיטִ֣יבוּ וְתָרֵ֔עוּ וְנִשְׁתָּ֖עָה ונרא וְנִרְאֶ֥ה יַחְדָּֽו׃ ",
        "versenonikud": "הגידו האתיות לאחור ונדעה כי אלהים אתם אף תיטיבו ותרעו ונשתעה ונרא ונראה יחדו "
    },
    {
        "bookchapter": "ישעיהו",
        "chapter": "מא",
        "versechapter": "כד",
        "bookseder": "ישעיהו",
        "seder": "טז",
        "verseseder": "נה",
        "versenikud": "הֵן־ אַתֶּ֣ם מֵאַ֔יִן וּפָעָלְכֶ֖ם מֵאָ֑פַע תּוֹעֵבָ֖ה יִבְחַ֥ר בָּכֶֽם׃ ",
        "versenonikud": "הן אתם מאין ופעלכם מאפע תועבה יבחר בכם "
    },
    {
        "bookchapter": "ישעיהו",
        "chapter": "מא",
        "versechapter": "כה",
        "bookseder": "ישעיהו",
        "seder": "טז",
        "verseseder": "נו",
        "versenikud": "הַעִיר֤וֹתִי מִצָּפוֹן֙ וַיַּ֔את מִמִּזְרַח־ שֶׁ֖מֶשׁ יִקְרָ֣א בִשְׁמִ֑י וְיָבֹ֤א סְגָנִים֙ כְּמוֹ־ חֹ֔מֶר וּכְמ֥וֹ יוֹצֵ֖ר יִרְמָס־ טִֽיט׃ ",
        "versenonikud": "העירותי מצפון ויאת ממזרח שמש יקרא בשמי ויבא סגנים כמו חמר וכמו יוצר ירמס טיט "
    },
    {
        "bookchapter": "ישעיהו",
        "chapter": "מא",
        "versechapter": "כו",
        "bookseder": "ישעיהו",
        "seder": "טז",
        "verseseder": "נז",
        "versenikud": "מִֽי־ הִגִּ֤יד מֵרֹאשׁ֙ וְנֵדָ֔עָה וּמִלְּפָנִ֖ים וְנֹאמַ֣ר צַדִּ֑יק אַ֣ף אֵין־ מַגִּ֗יד אַ֚ף אֵ֣ין מַשְׁמִ֔יעַ אַ֥ף אֵין־ שֹׁמֵ֖עַ אִמְרֵיכֶֽם׃ ",
        "versenonikud": "מי הגיד מראש ונדעה ומלפנים ונאמר צדיק אף אין מגיד אף אין משמיע אף אין שמע אמריכם "
    }
]