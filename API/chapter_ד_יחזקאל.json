[
    {
        "bookchapter": "יחזקאל",
        "chapter": "ד",
        "versechapter": "א",
        "bookseder": "יחזקאל",
        "seder": "ב",
        "verseseder": "יז",
        "versenikud": "וְאַתָּ֤ה בֶן־ אָדָם֙ קַח־ לְךָ֣ לְבֵנָ֔ה וְנָתַתָּ֥ה אוֹתָ֖הּ לְפָנֶ֑יךָ וְחַקּוֹתָ֥ עָלֶ֛יהָ עִ֖יר אֶת־ יְרוּשָׁלִָֽם׃ ",
        "versenonikud": "ואתה בן אדם קח לך לבנה ונתתה אותה לפניך וחקות עליה עיר את ירושלם "
    },
    {
        "bookchapter": "יחזקאל",
        "chapter": "ד",
        "versechapter": "ב",
        "bookseder": "יחזקאל",
        "seder": "ב",
        "verseseder": "יח",
        "versenikud": "וְנָתַתָּ֨ה עָלֶ֜יהָ מָצ֗וֹר וּבָנִ֤יתָ עָלֶ֙יהָ֙ דָּיֵ֔ק וְשָׁפַכְתָּ֥ עָלֶ֖יהָ סֹֽלְלָ֑ה וְנָתַתָּ֨ה עָלֶ֧יהָ מַחֲנ֛וֹת וְשִׂים־ עָלֶ֥יהָ כָּרִ֖ים סָבִֽיב׃ ",
        "versenonikud": "ונתתה עליה מצור ובנית עליה דיק ושפכת עליה סללה ונתתה עליה מחנות ושים עליה כרים סביב "
    },
    {
        "bookchapter": "יחזקאל",
        "chapter": "ד",
        "versechapter": "ג",
        "bookseder": "יחזקאל",
        "seder": "ב",
        "verseseder": "יט",
        "versenikud": "וְאַתָּ֤ה קַח־ לְךָ֙ מַחֲבַ֣ת בַּרְזֶ֔ל וְנָתַתָּ֤ה אוֹתָהּ֙ קִ֣יר בַּרְזֶ֔ל בֵּינְךָ֖ וּבֵ֣ין הָעִ֑יר וַהֲכִינֹתָה֩ אֶת־ פָּנֶ֨יךָ אֵלֶ֜יהָ וְהָיְתָ֤ה בַמָּצוֹר֙ וְצַרְתָּ֣ עָלֶ֔יהָ א֥וֹת הִ֖יא לְבֵ֥ית יִשְׂרָאֵֽל׃ ",
        "versenonikud": "ואתה קח לך מחבת ברזל ונתתה אותה קיר ברזל בינך ובין העיר והכינתה את פניך אליה והיתה במצור וצרת עליה אות היא לבית ישראל "
    },
    {
        "bookchapter": "יחזקאל",
        "chapter": "ד",
        "versechapter": "ד",
        "bookseder": "יחזקאל",
        "seder": "ב",
        "verseseder": "כ",
        "versenikud": "וְאַתָּ֤ה שְׁכַב֙ עַל־ צִדְּךָ֣ הַשְּׂמָאלִ֔י וְשַׂמְתָּ֛ אֶת־ עֲוֺ֥ן בֵּֽית־ יִשְׂרָאֵ֖ל עָלָ֑יו מִסְפַּ֤ר הַיָּמִים֙ אֲשֶׁ֣ר תִּשְׁכַּ֣ב עָלָ֔יו תִּשָּׂ֖א אֶת־ עֲוֺנָֽם׃ ",
        "versenonikud": "ואתה שכב על צדך השמאלי ושמת את עון בית ישראל עליו מספר הימים אשר תשכב עליו תשא את עונם "
    },
    {
        "bookchapter": "יחזקאל",
        "chapter": "ד",
        "versechapter": "ה",
        "bookseder": "יחזקאל",
        "seder": "ב",
        "verseseder": "כא",
        "versenikud": "וַאֲנִ֗י נָתַ֤תִּֽי לְךָ֙ אֶת־ שְׁנֵ֣י עֲוֺנָ֔ם לְמִסְפַּ֣ר יָמִ֔ים שְׁלֹשׁ־ מֵא֥וֹת וְתִשְׁעִ֖ים י֑וֹם וְנָשָׂ֖אתָ עֲוֺ֥ן בֵּֽית־ יִשְׂרָאֵֽל׃ ",
        "versenonikud": "ואני נתתי לך את שני עונם למספר ימים שלש מאות ותשעים יום ונשאת עון בית ישראל "
    },
    {
        "bookchapter": "יחזקאל",
        "chapter": "ד",
        "versechapter": "ו",
        "bookseder": "יחזקאל",
        "seder": "ב",
        "verseseder": "כב",
        "versenikud": "וְכִלִּיתָ֣ אֶת־ אֵ֗לֶּה וְשָׁ֨כַבְתָּ֜ עַל־ צִדְּךָ֤ הימיני הַיְמָנִי֙ שֵׁנִ֔ית וְנָשָׂ֖אתָ אֶת־ עֲוֺ֣ן בֵּית־ יְהוּדָ֑ה אַרְבָּעִ֣ים י֔וֹם י֧וֹם לַשָּׁנָ֛ה י֥וֹם לַשָּׁנָ֖ה נְתַתִּ֥יו לָֽךְ׃ ",
        "versenonikud": "וכלית את אלה ושכבת על צדך הימיני הימני שנית ונשאת את עון בית יהודה ארבעים יום יום לשנה יום לשנה נתתיו לך "
    },
    {
        "bookchapter": "יחזקאל",
        "chapter": "ד",
        "versechapter": "ז",
        "bookseder": "יחזקאל",
        "seder": "ב",
        "verseseder": "כג",
        "versenikud": "וְאֶל־ מְצ֤וֹר יְרוּשָׁלִַ֙ם֙ תָּכִ֣ין פָּנֶ֔יךָ וּֽזְרֹעֲךָ֖ חֲשׂוּפָ֑ה וְנִבֵּאתָ֖ עָלֶֽיהָ׃ ",
        "versenonikud": "ואל מצור ירושלם תכין פניך וזרעך חשופה ונבאת עליה "
    },
    {
        "bookchapter": "יחזקאל",
        "chapter": "ד",
        "versechapter": "ח",
        "bookseder": "יחזקאל",
        "seder": "ב",
        "verseseder": "כד",
        "versenikud": "וְהִנֵּ֛ה נָתַ֥תִּי עָלֶ֖יךָ עֲבוֹתִ֑ים וְלֹֽא־ תֵהָפֵ֤ךְ מִֽצִּדְּךָ֙ אֶל־ צִדֶּ֔ךָ עַד־ כַּלּוֹתְךָ֖ יְמֵ֥י מְצוּרֶֽךָ׃ ",
        "versenonikud": "והנה נתתי עליך עבותים ולא תהפך מצדך אל צדך עד כלותך ימי מצורך "
    },
    {
        "bookchapter": "יחזקאל",
        "chapter": "ד",
        "versechapter": "ט",
        "bookseder": "יחזקאל",
        "seder": "ב",
        "verseseder": "כה",
        "versenikud": "וְאַתָּ֣ה קַח־ לְךָ֡ חִטִּ֡ין וּ֠שְׂעֹרִים וּפ֨וֹל וַעֲדָשִׁ֜ים וְדֹ֣חַן וְכֻסְּמִ֗ים וְנָתַתָּ֤ה אוֹתָם֙ בִּכְלִ֣י אֶחָ֔ד וְעָשִׂ֧יתָ אוֹתָ֛ם לְךָ֖ לְלָ֑חֶם מִסְפַּ֨ר הַיָּמִ֜ים אֲשֶׁר־ אַתָּ֣ה ׀ שׁוֹכֵ֣ב עַֽל־ צִדְּךָ֗ שְׁלֹשׁ־ מֵא֧וֹת וְתִשְׁעִ֛ים י֖וֹם תֹּאכֲלֶֽנּוּ׃ ",
        "versenonikud": "ואתה קח לך חטין ושערים ופול ועדשים ודחן וכסמים ונתתה אותם בכלי אחד ועשית אותם לך ללחם מספר הימים אשר אתה  שוכב על צדך שלש מאות ותשעים יום תאכלנו "
    },
    {
        "bookchapter": "יחזקאל",
        "chapter": "ד",
        "versechapter": "י",
        "bookseder": "יחזקאל",
        "seder": "ב",
        "verseseder": "כו",
        "versenikud": "וּמַאֲכָֽלְךָ֙ אֲשֶׁ֣ר תֹּאכֲלֶ֔נּוּ בְּמִשְׁק֕וֹל עֶשְׂרִ֥ים שֶׁ֖קֶל לַיּ֑וֹם מֵעֵ֥ת עַד־ עֵ֖ת תֹּאכֲלֶֽנּוּ׃ ",
        "versenonikud": "ומאכלך אשר תאכלנו במשקול עשרים שקל ליום מעת עד עת תאכלנו "
    },
    {
        "bookchapter": "יחזקאל",
        "chapter": "ד",
        "versechapter": "יא",
        "bookseder": "יחזקאל",
        "seder": "ב",
        "verseseder": "כז",
        "versenikud": "וּמַ֛יִם בִּמְשׂוּרָ֥ה תִשְׁתֶּ֖ה שִׁשִּׁ֣ית הַהִ֑ין מֵעֵ֥ת עַד־ עֵ֖ת תִּשְׁתֶּֽה׃ ",
        "versenonikud": "ומים במשורה תשתה ששית ההין מעת עד עת תשתה "
    },
    {
        "bookchapter": "יחזקאל",
        "chapter": "ד",
        "versechapter": "יב",
        "bookseder": "יחזקאל",
        "seder": "ב",
        "verseseder": "כח",
        "versenikud": "וְעֻגַ֥ת שְׂעֹרִ֖ים תֹּֽאכֲלֶ֑נָּה וְהִ֗יא בְּגֶֽלְלֵי֙ צֵאַ֣ת הָֽאָדָ֔ם תְּעֻגֶ֖נָה לְעֵינֵיהֶֽם׃ ",
        "versenonikud": "ועגת שערים תאכלנה והיא בגללי צאת האדם תעגנה לעיניהם "
    },
    {
        "bookchapter": "יחזקאל",
        "chapter": "ד",
        "versechapter": "יג",
        "bookseder": "יחזקאל",
        "seder": "ב",
        "verseseder": "כט",
        "versenikud": "וַיֹּ֣אמֶר יְהוָ֔ה כָּ֣כָה יֹאכְל֧וּ בְנֵֽי־ יִשְׂרָאֵ֛ל אֶת־ לַחְמָ֖ם טָמֵ֑א בַּגּוֹיִ֕ם אֲשֶׁ֥ר אַדִּיחֵ֖ם שָֽׁם׃ ",
        "versenonikud": "ויאמר יהוה ככה יאכלו בני ישראל את לחמם טמא בגוים אשר אדיחם שם "
    },
    {
        "bookchapter": "יחזקאל",
        "chapter": "ד",
        "versechapter": "יד",
        "bookseder": "יחזקאל",
        "seder": "ב",
        "verseseder": "ל",
        "versenikud": "וָאֹמַ֗ר אֲהָהּ֙ אֲדֹנָ֣י יְהוִ֔ה הִנֵּ֥ה נַפְשִׁ֖י לֹ֣א מְטֻמָּאָ֑ה וּנְבֵלָ֨ה וּטְרֵפָ֤ה לֹֽא־ אָכַ֙לְתִּי֙ מִנְּעוּרַ֣י וְעַד־ עַ֔תָּה וְלֹא־ בָ֥א בְּפִ֖י בְּשַׂ֥ר פִּגּֽוּל׃ ",
        "versenonikud": "ואמר אהה אדני יהוה הנה נפשי לא מטמאה ונבלה וטרפה לא אכלתי מנעורי ועד עתה ולא בא בפי בשר פגול "
    },
    {
        "bookchapter": "יחזקאל",
        "chapter": "ד",
        "versechapter": "טו",
        "bookseder": "יחזקאל",
        "seder": "ב",
        "verseseder": "לא",
        "versenikud": "וַיֹּ֣אמֶר אֵלַ֔י רְאֵ֗ה נָתַ֤תִּֽי לְךָ֙ אֶת־ צפועי צְפִיעֵ֣י הַבָּקָ֔ר תַּ֖חַת גֶּלְלֵ֣י הָֽאָדָ֑ם וְעָשִׂ֥יתָ אֶֽת־ לַחְמְךָ֖ עֲלֵיהֶֽם׃ ",
        "versenonikud": "ויאמר אלי ראה נתתי לך את צפועי צפיעי הבקר תחת גללי האדם ועשית את לחמך עליהם "
    },
    {
        "bookchapter": "יחזקאל",
        "chapter": "ד",
        "versechapter": "טז",
        "bookseder": "יחזקאל",
        "seder": "ב",
        "verseseder": "לב",
        "versenikud": "וַיֹּ֣אמֶר אֵלַ֗י בֶּן־ אָדָם֙ הִנְנִ֨י שֹׁבֵ֤ר מַטֵּה־ לֶ֙חֶם֙ בִּיר֣וּשָׁלִַ֔ם וְאָכְלוּ־ לֶ֥חֶם בְּמִשְׁקָ֖ל וּבִדְאָגָ֑ה וּמַ֕יִם בִּמְשׂוּרָ֥ה וּבְשִׁמָּמ֖וֹן יִשְׁתּֽוּ׃ ",
        "versenonikud": "ויאמר אלי בן אדם הנני שבר מטה לחם בירושלם ואכלו לחם במשקל ובדאגה ומים במשורה ובשממון ישתו "
    },
    {
        "bookchapter": "יחזקאל",
        "chapter": "ד",
        "versechapter": "יז",
        "bookseder": "יחזקאל",
        "seder": "ב",
        "verseseder": "לג",
        "versenikud": "לְמַ֥עַן יַחְסְר֖וּ לֶ֣חֶם וָמָ֑יִם וְנָשַׁ֙מּוּ֙ אִ֣ישׁ וְאָחִ֔יו וְנָמַ֖קּוּ בַּעֲוֺנָֽם׃ ",
        "versenonikud": "למען יחסרו לחם ומים ונשמו איש ואחיו ונמקו בעונם "
    }
]