[
    {
        "bookchapter": "מלכים ב",
        "chapter": "יג",
        "versechapter": "כג",
        "bookseder": "מלכים",
        "seder": "כז",
        "verseseder": "א",
        "versenikud": "וַיָּחָן֩ יְהוָ֨ה אֹתָ֤ם וַֽיְרַחֲמֵם֙ וַיִּ֣פֶן אֲלֵיהֶ֔ם לְמַ֣עַן בְּרִית֔וֹ אֶת־ אַבְרָהָ֖ם יִצְחָ֣ק וְיַֽעֲקֹ֑ב וְלֹ֤א אָבָה֙ הַשְׁחִיתָ֔ם וְלֹֽא־ הִשְׁלִיכָ֥ם מֵֽעַל־ פָּנָ֖יו עַד־ עָֽתָּה׃ ",
        "versenonikud": "ויחן יהוה אתם וירחמם ויפן אליהם למען בריתו את אברהם יצחק ויעקב ולא אבה השחיתם ולא השליכם מעל פניו עד עתה "
    },
    {
        "bookchapter": "מלכים ב",
        "chapter": "יג",
        "versechapter": "כד",
        "bookseder": "מלכים",
        "seder": "כז",
        "verseseder": "ב",
        "versenikud": "וַיָּ֖מָת חֲזָאֵ֣ל מֶֽלֶךְ־ אֲרָ֑ם וַיִּמְלֹ֛ךְ בֶּן־ הֲדַ֥ד בְּנ֖וֹ תַּחְתָּֽיו׃ ",
        "versenonikud": "וימת חזאל מלך ארם וימלך בן הדד בנו תחתיו "
    },
    {
        "bookchapter": "מלכים ב",
        "chapter": "יג",
        "versechapter": "כה",
        "bookseder": "מלכים",
        "seder": "כז",
        "verseseder": "ג",
        "versenikud": "וַיָּ֜שָׁב יְהוֹאָ֣שׁ בֶּן־ יְהוֹאָחָ֗ז וַיִּקַּ֤ח אֶת־ הֶֽעָרִים֙ מִיַּד֙ בֶּן־ הֲדַ֣ד בֶּן־ חֲזָאֵ֔ל אֲשֶׁ֣ר לָקַ֗ח מִיַּ֛ד יְהוֹאָחָ֥ז אָבִ֖יו בַּמִּלְחָמָ֑ה שָׁלֹ֤שׁ פְּעָמִים֙ הִכָּ֣הוּ יוֹאָ֔שׁ וַיָּ֖שֶׁב אֶת־ עָרֵ֥י יִשְׂרָאֵֽל׃ ",
        "versenonikud": "וישב יהואש בן יהואחז ויקח את הערים מיד בן הדד בן חזאל אשר לקח מיד יהואחז אביו במלחמה שלש פעמים הכהו יואש וישב את ערי ישראל "
    },
    {
        "bookchapter": "מלכים ב",
        "chapter": "יד",
        "versechapter": "א",
        "bookseder": "מלכים",
        "seder": "כז",
        "verseseder": "ד",
        "versenikud": "בִּשְׁנַ֣ת שְׁתַּ֔יִם לְיוֹאָ֥שׁ בֶּן־ יוֹאָחָ֖ז מֶ֣לֶךְ יִשְׂרָאֵ֑ל מָלַ֛ךְ אֲמַצְיָ֥הוּ בֶן־ יוֹאָ֖שׁ מֶ֥לֶךְ יְהוּדָֽה׃ ",
        "versenonikud": "בשנת שתים ליואש בן יואחז מלך ישראל מלך אמציהו בן יואש מלך יהודה "
    },
    {
        "bookchapter": "מלכים ב",
        "chapter": "יד",
        "versechapter": "ב",
        "bookseder": "מלכים",
        "seder": "כז",
        "verseseder": "ה",
        "versenikud": "בֶּן־ עֶשְׂרִ֨ים וְחָמֵ֤שׁ שָׁנָה֙ הָיָ֣ה בְמָלְכ֔וֹ וְעֶשְׂרִ֤ים וָתֵ֙שַׁע֙ שָׁנָ֔ה מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ יהועדין יְהֽוֹעַדָּ֖ן מִן־ יְרוּשָׁלִָֽם׃ ",
        "versenonikud": "בן עשרים וחמש שנה היה במלכו ועשרים ותשע שנה מלך בירושלם ושם אמו יהועדין יהועדן מן ירושלם "
    },
    {
        "bookchapter": "מלכים ב",
        "chapter": "יד",
        "versechapter": "ג",
        "bookseder": "מלכים",
        "seder": "כז",
        "verseseder": "ו",
        "versenikud": "וַיַּ֤עַשׂ הַיָּשָׁר֙ בְּעֵינֵ֣י יְהוָ֔ה רַ֕ק לֹ֖א כְּדָוִ֣ד אָבִ֑יו כְּכֹ֧ל אֲשֶׁר־ עָשָׂ֛ה יוֹאָ֥שׁ אָבִ֖יו עָשָֽׂה׃ ",
        "versenonikud": "ויעש הישר בעיני יהוה רק לא כדוד אביו ככל אשר עשה יואש אביו עשה "
    },
    {
        "bookchapter": "מלכים ב",
        "chapter": "יד",
        "versechapter": "ד",
        "bookseder": "מלכים",
        "seder": "כז",
        "verseseder": "ז",
        "versenikud": "רַ֥ק הַבָּמ֖וֹת לֹא־ סָ֑רוּ ע֥וֹד הָעָ֛ם מְזַבְּחִ֥ים וּֽמְקַטְּרִ֖ים בַּבָּמֽוֹת׃ ",
        "versenonikud": "רק הבמות לא סרו עוד העם מזבחים ומקטרים בבמות "
    },
    {
        "bookchapter": "מלכים ב",
        "chapter": "יד",
        "versechapter": "ה",
        "bookseder": "מלכים",
        "seder": "כז",
        "verseseder": "ח",
        "versenikud": "וַיְהִ֕י כַּאֲשֶׁ֛ר חָזְקָ֥ה הַמַּמְלָכָ֖ה בְּיָד֑וֹ וַיַּךְ֙ אֶת־ עֲבָדָ֔יו הַמַּכִּ֖ים אֶת־ הַמֶּ֥לֶךְ אָבִֽיו׃ ",
        "versenonikud": "ויהי כאשר חזקה הממלכה בידו ויך את עבדיו המכים את המלך אביו "
    },
    {
        "bookchapter": "מלכים ב",
        "chapter": "יד",
        "versechapter": "ו",
        "bookseder": "מלכים",
        "seder": "כז",
        "verseseder": "ט",
        "versenikud": "וְאֶת־ בְּנֵ֥י הַמַּכִּ֖ים לֹ֣א הֵמִ֑ית כַּכָּת֣וּב בְּסֵ֣פֶר תּֽוֹרַת־ מֹ֠שֶׁה אֲשֶׁר־ צִוָּ֨ה יְהוָ֜ה לֵאמֹ֗ר לֹא־ יוּמְת֨וּ אָב֤וֹת עַל־ בָּנִים֙ וּבָנִים֙ לֹא־ יוּמְת֣וּ עַל־ אָב֔וֹת כִּ֛י אִם־ אִ֥ישׁ בְּחֶטְא֖וֹ ימות יוּמָֽת׃ ",
        "versenonikud": "ואת בני המכים לא המית ככתוב בספר תורת משה אשר צוה יהוה לאמר לא יומתו אבות על בנים ובנים לא יומתו על אבות כי אם איש בחטאו ימות יומת "
    },
    {
        "bookchapter": "מלכים ב",
        "chapter": "יד",
        "versechapter": "ז",
        "bookseder": "מלכים",
        "seder": "כז",
        "verseseder": "י",
        "versenikud": "הוּא־ הִכָּ֨ה אֶת־ אֱד֤וֹם בְּגֵיא־ המלח מֶ֙לַח֙ עֲשֶׂ֣רֶת אֲלָפִ֔ים וְתָפַ֥שׂ אֶת־ הַסֶּ֖לַע בַּמִּלְחָמָ֑ה וַיִּקְרָ֤א אֶת־ שְׁמָהּ֙ יָקְתְאֵ֔ל עַ֖ד הַיּ֥וֹם הַזֶּֽה׃ ",
        "versenonikud": "הוא הכה את אדום בגיא המלח מלח עשרת אלפים ותפש את הסלע במלחמה ויקרא את שמה יקתאל עד היום הזה "
    },
    {
        "bookchapter": "מלכים ב",
        "chapter": "יד",
        "versechapter": "ח",
        "bookseder": "מלכים",
        "seder": "כז",
        "verseseder": "יא",
        "versenikud": "אָ֣ז שָׁלַ֤ח אֲמַצְיָה֙ מַלְאָכִ֔ים אֶל־ יְהוֹאָ֨שׁ בֶּן־ יְהוֹאָחָ֧ז בֶּן־ יֵה֛וּא מֶ֥לֶךְ יִשְׂרָאֵ֖ל לֵאמֹ֑ר לְכָ֖ה נִתְרָאֶ֥ה פָנִֽים׃ ",
        "versenonikud": "אז שלח אמציה מלאכים אל יהואש בן יהואחז בן יהוא מלך ישראל לאמר לכה נתראה פנים "
    },
    {
        "bookchapter": "מלכים ב",
        "chapter": "יד",
        "versechapter": "ט",
        "bookseder": "מלכים",
        "seder": "כז",
        "verseseder": "יב",
        "versenikud": "וַיִּשְׁלַ֞ח יְהוֹאָ֣שׁ מֶֽלֶךְ־ יִשְׂרָאֵ֗ל אֶל־ אֲמַצְיָ֣הוּ מֶֽלֶךְ־ יְהוּדָה֮ לֵאמֹר֒ הַח֜וֹחַ אֲשֶׁ֣ר בַּלְּבָנ֗וֹן שָׁ֠לַח אֶל־ הָאֶ֜רֶז אֲשֶׁ֤ר בַּלְּבָנוֹן֙ לֵאמֹ֔ר תְּנָֽה־ אֶת־ בִּתְּךָ֥ לִבְנִ֖י לְאִשָּׁ֑ה וַֽתַּעֲבֹ֞ר חַיַּ֤ת הַשָּׂדֶה֙ אֲשֶׁ֣ר בַּלְּבָנ֔וֹן וַתִּרְמֹ֖ס אֶת־ הַחֽוֹחַ׃ ",
        "versenonikud": "וישלח יהואש מלך ישראל אל אמציהו מלך יהודה לאמר החוח אשר בלבנון שלח אל הארז אשר בלבנון לאמר תנה את בתך לבני לאשה ותעבר חית השדה אשר בלבנון ותרמס את החוח "
    },
    {
        "bookchapter": "מלכים ב",
        "chapter": "יד",
        "versechapter": "י",
        "bookseder": "מלכים",
        "seder": "כז",
        "verseseder": "יג",
        "versenikud": "הַכֵּ֤ה הִכִּ֙יתָ֙ אֶת־ אֱד֔וֹם וּֽנְשָׂאֲךָ֖ לִבֶּ֑ךָ הִכָּבֵד֙ וְשֵׁ֣ב בְּבֵיתֶ֔ךָ וְלָ֤מָּה תִתְגָּרֶה֙ בְּרָעָ֔ה וְנָ֣פַלְתָּ֔ה אַתָּ֖ה וִיהוּדָ֥ה עִמָּֽךְ׃ ",
        "versenonikud": "הכה הכית את אדום ונשאך לבך הכבד ושב בביתך ולמה תתגרה ברעה ונפלתה אתה ויהודה עמך "
    },
    {
        "bookchapter": "מלכים ב",
        "chapter": "יד",
        "versechapter": "יא",
        "bookseder": "מלכים",
        "seder": "כז",
        "verseseder": "יד",
        "versenikud": "וְלֹא־ שָׁמַ֣ע אֲמַצְיָ֔הוּ וַיַּ֨עַל יְהוֹאָ֤שׁ מֶֽלֶךְ־ יִשְׂרָאֵל֙ וַיִּתְרָא֣וּ פָנִ֔ים ה֖וּא וַאֲמַצְיָ֣הוּ מֶֽלֶךְ־ יְהוּדָ֑ה בְּבֵ֥ית שֶׁ֖מֶשׁ אֲשֶׁ֥ר לִיהוּדָֽה׃ ",
        "versenonikud": "ולא שמע אמציהו ויעל יהואש מלך ישראל ויתראו פנים הוא ואמציהו מלך יהודה בבית שמש אשר ליהודה "
    },
    {
        "bookchapter": "מלכים ב",
        "chapter": "יד",
        "versechapter": "יב",
        "bookseder": "מלכים",
        "seder": "כז",
        "verseseder": "טו",
        "versenikud": "וַיִּנָּ֥גֶף יְהוּדָ֖ה לִפְנֵ֣י יִשְׂרָאֵ֑ל וַיָּנֻ֖סוּ אִ֥ישׁ לאהלו לְאֹהָלָֽיו׃ ",
        "versenonikud": "וינגף יהודה לפני ישראל וינסו איש לאהלו לאהליו "
    },
    {
        "bookchapter": "מלכים ב",
        "chapter": "יד",
        "versechapter": "יג",
        "bookseder": "מלכים",
        "seder": "כז",
        "verseseder": "טז",
        "versenikud": "וְאֵת֩ אֲמַצְיָ֨הוּ מֶֽלֶךְ־ יְהוּדָ֜ה בֶּן־ יְהוֹאָ֣שׁ בֶּן־ אֲחַזְיָ֗הוּ תָּפַ֛שׂ יְהוֹאָ֥שׁ מֶֽלֶךְ־ יִשְׂרָאֵ֖ל בְּבֵ֣ית שָׁ֑מֶשׁ ויבאו וַיָּבֹא֙ יְר֣וּשָׁלִַ֔ם וַיִּפְרֹץ֩ בְּחוֹמַ֨ת יְרוּשָׁלִַ֜ם בְּשַׁ֤עַר אֶפְרַ֙יִם֙ עַד־ שַׁ֣עַר הַפִּנָּ֔ה אַרְבַּ֥ע מֵא֖וֹת אַמָּֽה׃ ",
        "versenonikud": "ואת אמציהו מלך יהודה בן יהואש בן אחזיהו תפש יהואש מלך ישראל בבית שמש ויבאו ויבא ירושלם ויפרץ בחומת ירושלם בשער אפרים עד שער הפנה ארבע מאות אמה "
    },
    {
        "bookchapter": "מלכים ב",
        "chapter": "יד",
        "versechapter": "יד",
        "bookseder": "מלכים",
        "seder": "כז",
        "verseseder": "יז",
        "versenikud": "וְלָקַ֣ח אֶת־ כָּל־ הַזָּהָב־ וְ֠הַכֶּסֶף וְאֵ֨ת כָּל־ הַכֵּלִ֜ים הַנִּמְצְאִ֣ים בֵּית־ יְהוָ֗ה וּבְאֹֽצְרוֹת֙ בֵּ֣ית הַמֶּ֔לֶךְ וְאֵ֖ת בְּנֵ֣י הַתַּֽעֲרֻב֑וֹת וַיָּ֖שָׁב שֹׁמְרֽוֹנָה׃ ",
        "versenonikud": "ולקח את כל הזהב והכסף ואת כל הכלים הנמצאים בית יהוה ובאצרות בית המלך ואת בני התערבות וישב שמרונה "
    },
    {
        "bookchapter": "מלכים ב",
        "chapter": "יד",
        "versechapter": "טו",
        "bookseder": "מלכים",
        "seder": "כז",
        "verseseder": "יח",
        "versenikud": "וְיֶתֶר֩ דִּבְרֵ֨י יְהוֹאָ֜שׁ אֲשֶׁ֤ר עָשָׂה֙ וּגְב֣וּרָת֔וֹ וַאֲשֶׁ֣ר נִלְחַ֔ם עִ֖ם אֲמַצְיָ֣הוּ מֶֽלֶךְ־ יְהוּדָ֑ה הֲלֹא־ הֵ֣ם כְּתוּבִ֗ים עַל־ סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃ ",
        "versenonikud": "ויתר דברי יהואש אשר עשה וגבורתו ואשר נלחם עם אמציהו מלך יהודה הלא הם כתובים על ספר דברי הימים למלכי ישראל "
    },
    {
        "bookchapter": "מלכים ב",
        "chapter": "יד",
        "versechapter": "טז",
        "bookseder": "מלכים",
        "seder": "כז",
        "verseseder": "יט",
        "versenikud": "וַיִּשְׁכַּ֤ב יְהוֹאָשׁ֙ עִם־ אֲבֹתָ֔יו וַיִּקָּבֵר֙ בְּשֹׁ֣מְר֔וֹן עִ֖ם מַלְכֵ֣י יִשְׂרָאֵ֑ל וַיִּמְלֹ֛ךְ יָרָבְעָ֥ם בְּנ֖וֹ תַּחְתָּֽיו׃ ",
        "versenonikud": "וישכב יהואש עם אבתיו ויקבר בשמרון עם מלכי ישראל וימלך ירבעם בנו תחתיו "
    },
    {
        "bookchapter": "מלכים ב",
        "chapter": "יד",
        "versechapter": "יז",
        "bookseder": "מלכים",
        "seder": "כז",
        "verseseder": "כ",
        "versenikud": "וַיְחִ֨י אֲמַצְיָ֤הוּ בֶן־ יוֹאָשׁ֙ מֶ֣לֶךְ יְהוּדָ֔ה אַֽחֲרֵ֣י מ֔וֹת יְהוֹאָ֥שׁ בֶּן־ יְהֽוֹאָחָ֖ז מֶ֣לֶךְ יִשְׂרָאֵ֑ל חֲמֵ֥שׁ עֶשְׂרֵ֖ה שָׁנָֽה׃ ",
        "versenonikud": "ויחי אמציהו בן יואש מלך יהודה אחרי מות יהואש בן יהואחז מלך ישראל חמש עשרה שנה "
    },
    {
        "bookchapter": "מלכים ב",
        "chapter": "יד",
        "versechapter": "יח",
        "bookseder": "מלכים",
        "seder": "כז",
        "verseseder": "כא",
        "versenikud": "וְיֶ֖תֶר דִּבְרֵ֣י אֲמַצְיָ֑הוּ הֲלֹא־ הֵ֣ם כְּתוּבִ֗ים עַל־ סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃ ",
        "versenonikud": "ויתר דברי אמציהו הלא הם כתובים על ספר דברי הימים למלכי יהודה "
    },
    {
        "bookchapter": "מלכים ב",
        "chapter": "יד",
        "versechapter": "יט",
        "bookseder": "מלכים",
        "seder": "כז",
        "verseseder": "כב",
        "versenikud": "וַיִּקְשְׁר֨וּ עָלָ֥יו קֶ֛שֶׁר בִּירוּשָׁלִַ֖ם וַיָּ֣נָס לָכִ֑ישָׁה וַיִּשְׁלְח֤וּ אַֽחֲרָיו֙ לָכִ֔ישָׁה וַיְמִתֻ֖הוּ שָֽׁם׃ ",
        "versenonikud": "ויקשרו עליו קשר בירושלם וינס לכישה וישלחו אחריו לכישה וימתהו שם "
    },
    {
        "bookchapter": "מלכים ב",
        "chapter": "יד",
        "versechapter": "כ",
        "bookseder": "מלכים",
        "seder": "כז",
        "verseseder": "כג",
        "versenikud": "וַיִּשְׂא֥וּ אֹת֖וֹ עַל־ הַסּוּסִ֑ים וַיִּקָּבֵ֧ר בִּירוּשָׁלִַ֛ם עִם־ אֲבֹתָ֖יו בְּעִ֥יר דָּוִֽד׃ ",
        "versenonikud": "וישאו אתו על הסוסים ויקבר בירושלם עם אבתיו בעיר דוד "
    },
    {
        "bookchapter": "מלכים ב",
        "chapter": "יד",
        "versechapter": "כא",
        "bookseder": "מלכים",
        "seder": "כז",
        "verseseder": "כד",
        "versenikud": "וַיִּקְח֞וּ כָּל־ עַ֤ם יְהוּדָה֙ אֶת־ עֲזַרְיָ֔ה וְה֕וּא בֶּן־ שֵׁ֥שׁ עֶשְׂרֵ֖ה שָׁנָ֑ה וַיַּמְלִ֣כוּ אֹת֔וֹ תַּ֖חַת אָבִ֥יו אֲמַצְיָֽהוּ׃ ",
        "versenonikud": "ויקחו כל עם יהודה את עזריה והוא בן שש עשרה שנה וימלכו אתו תחת אביו אמציהו "
    },
    {
        "bookchapter": "מלכים ב",
        "chapter": "יד",
        "versechapter": "כב",
        "bookseder": "מלכים",
        "seder": "כז",
        "verseseder": "כה",
        "versenikud": "ה֚וּא בָּנָ֣ה אֶת־ אֵילַ֔ת וַיְשִׁבֶ֖הָ לִֽיהוּדָ֑ה אַחֲרֵ֥י שְׁכַֽב־ הַמֶּ֖לֶךְ עִם־ אֲבֹתָֽיו׃ ",
        "versenonikud": "הוא בנה את אילת וישבה ליהודה אחרי שכב המלך עם אבתיו "
    },
    {
        "bookchapter": "מלכים ב",
        "chapter": "יד",
        "versechapter": "כג",
        "bookseder": "מלכים",
        "seder": "כז",
        "verseseder": "כו",
        "versenikud": "בִּשְׁנַת֙ חֲמֵשׁ־ עֶשְׂרֵ֣ה שָׁנָ֔ה לַאֲמַצְיָ֥הוּ בֶן־ יוֹאָ֖שׁ מֶ֣לֶךְ יְהוּדָ֑ה מָ֠לַךְ יָרָבְעָ֨ם בֶּן־ יוֹאָ֤שׁ מֶֽלֶךְ־ יִשְׂרָאֵל֙ בְּשֹׁ֣מְר֔וֹן אַרְבָּעִ֥ים וְאַחַ֖ת שָׁנָֽה׃ ",
        "versenonikud": "בשנת חמש עשרה שנה לאמציהו בן יואש מלך יהודה מלך ירבעם בן יואש מלך ישראל בשמרון ארבעים ואחת שנה "
    },
    {
        "bookchapter": "מלכים ב",
        "chapter": "יד",
        "versechapter": "כד",
        "bookseder": "מלכים",
        "seder": "כז",
        "verseseder": "כז",
        "versenikud": "וַיַּ֥עַשׂ הָרַ֖ע בְּעֵינֵ֣י יְהוָ֑ה לֹ֣א סָ֗ר מִכָּל־ חַטֹּאות֙ יָרָבְעָ֣ם בֶּן־ נְבָ֔ט אֲשֶׁ֥ר הֶחֱטִ֖יא אֶת־ יִשְׂרָאֵֽל׃ ",
        "versenonikud": "ויעש הרע בעיני יהוה לא סר מכל חטאות ירבעם בן נבט אשר החטיא את ישראל "
    },
    {
        "bookchapter": "מלכים ב",
        "chapter": "יד",
        "versechapter": "כה",
        "bookseder": "מלכים",
        "seder": "כז",
        "verseseder": "כח",
        "versenikud": "ה֗וּא הֵשִׁיב֙ אֶת־ גְּב֣וּל יִשְׂרָאֵ֔ל מִלְּב֥וֹא חֲמָ֖ת עַד־ יָ֣ם הָעֲרָבָ֑ה כִּדְבַ֤ר יְהוָה֙ אֱלֹהֵ֣י יִשְׂרָאֵ֔ל אֲשֶׁ֣ר דִּבֶּ֗ר בְּיַד־ עַבְדּ֞וֹ יוֹנָ֤ה בֶן־ אֲמִתַּי֙ הַנָּבִ֔יא אֲשֶׁ֖ר מִגַּ֥ת הַחֵֽפֶר׃ ",
        "versenonikud": "הוא השיב את גבול ישראל מלבוא חמת עד ים הערבה כדבר יהוה אלהי ישראל אשר דבר ביד עבדו יונה בן אמתי הנביא אשר מגת החפר "
    },
    {
        "bookchapter": "מלכים ב",
        "chapter": "יד",
        "versechapter": "כו",
        "bookseder": "מלכים",
        "seder": "כז",
        "verseseder": "כט",
        "versenikud": "כִּי־ רָאָ֧ה יְהוָ֛ה אֶת־ עֳנִ֥י יִשְׂרָאֵ֖ל מֹרֶ֣ה מְאֹ֑ד וְאֶ֤פֶס עָצוּר֙ וְאֶ֣פֶס עָז֔וּב וְאֵ֥ין עֹזֵ֖ר לְיִשְׂרָאֵֽל׃ ",
        "versenonikud": "כי ראה יהוה את עני ישראל מרה מאד ואפס עצור ואפס עזוב ואין עזר לישראל "
    },
    {
        "bookchapter": "מלכים ב",
        "chapter": "יד",
        "versechapter": "כז",
        "bookseder": "מלכים",
        "seder": "כז",
        "verseseder": "ל",
        "versenikud": "וְלֹא־ דִבֶּ֣ר יְהוָ֔ה לִמְחוֹת֙ אֶת־ שֵׁ֣ם יִשְׂרָאֵ֔ל מִתַּ֖חַת הַשָּׁמָ֑יִם וַיּ֣וֹשִׁיעֵ֔ם בְּיַ֖ד יָרָבְעָ֥ם בֶּן־ יוֹאָֽשׁ׃ ",
        "versenonikud": "ולא דבר יהוה למחות את שם ישראל מתחת השמים ויושיעם ביד ירבעם בן יואש "
    },
    {
        "bookchapter": "מלכים ב",
        "chapter": "יד",
        "versechapter": "כח",
        "bookseder": "מלכים",
        "seder": "כז",
        "verseseder": "לא",
        "versenikud": "וְיֶתֶר֩ דִּבְרֵ֨י יָרָבְעָ֜ם וְכָל־ אֲשֶׁ֤ר עָשָׂה֙ וּגְבוּרָת֣וֹ אֲשֶׁר־ נִלְחָ֔ם וַאֲשֶׁ֨ר הֵשִׁ֜יב אֶת־ דַּמֶּ֧שֶׂק וְאֶת־ חֲמָ֛ת לִיהוּדָ֖ה בְּיִשְׂרָאֵ֑ל הֲלֹא־ הֵ֣ם כְּתוּבִ֗ים עַל־ סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃ ",
        "versenonikud": "ויתר דברי ירבעם וכל אשר עשה וגבורתו אשר נלחם ואשר השיב את דמשק ואת חמת ליהודה בישראל הלא הם כתובים על ספר דברי הימים למלכי ישראל "
    },
    {
        "bookchapter": "מלכים ב",
        "chapter": "יד",
        "versechapter": "כט",
        "bookseder": "מלכים",
        "seder": "כז",
        "verseseder": "לב",
        "versenikud": "וַיִּשְׁכַּ֤ב יָֽרָבְעָם֙ עִם־ אֲבֹתָ֔יו עִ֖ם מַלְכֵ֣י יִשְׂרָאֵ֑ל וַיִּמְלֹ֛ךְ זְכַרְיָ֥ה בְנ֖וֹ תַּחְתָּֽיו׃ ",
        "versenonikud": "וישכב ירבעם עם אבתיו עם מלכי ישראל וימלך זכריה בנו תחתיו "
    },
    {
        "bookchapter": "מלכים ב",
        "chapter": "טו",
        "versechapter": "א",
        "bookseder": "מלכים",
        "seder": "כז",
        "verseseder": "לג",
        "versenikud": "בִּשְׁנַ֨ת עֶשְׂרִ֤ים וָשֶׁ֙בַע֙ שָׁנָ֔ה לְיָרָבְעָ֖ם מֶ֣לֶךְ יִשְׂרָאֵ֑ל מָלַ֛ךְ עֲזַרְיָ֥ה בֶן־ אֲמַצְיָ֖ה מֶ֥לֶךְ יְהוּדָֽה׃ ",
        "versenonikud": "בשנת עשרים ושבע שנה לירבעם מלך ישראל מלך עזריה בן אמציה מלך יהודה "
    },
    {
        "bookchapter": "מלכים ב",
        "chapter": "טו",
        "versechapter": "ב",
        "bookseder": "מלכים",
        "seder": "כז",
        "verseseder": "לד",
        "versenikud": "בֶּן־ שֵׁ֨שׁ עֶשְׂרֵ֤ה שָׁנָה֙ הָיָ֣ה בְמָלְכ֔וֹ וַחֲמִשִּׁ֤ים וּשְׁתַּ֙יִם֙ שָׁנָ֔ה מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ יְכָלְיָ֖הוּ מִירוּשָׁלִָֽם׃ ",
        "versenonikud": "בן שש עשרה שנה היה במלכו וחמשים ושתים שנה מלך בירושלם ושם אמו יכליהו מירושלם "
    },
    {
        "bookchapter": "מלכים ב",
        "chapter": "טו",
        "versechapter": "ג",
        "bookseder": "מלכים",
        "seder": "כז",
        "verseseder": "לה",
        "versenikud": "וַיַּ֥עַשׂ הַיָּשָׁ֖ר בְּעֵינֵ֣י יְהוָ֑ה כְּכֹ֥ל אֲשֶׁר־ עָשָׂ֖ה אֲמַצְיָ֥הוּ אָבִֽיו׃ ",
        "versenonikud": "ויעש הישר בעיני יהוה ככל אשר עשה אמציהו אביו "
    },
    {
        "bookchapter": "מלכים ב",
        "chapter": "טו",
        "versechapter": "ד",
        "bookseder": "מלכים",
        "seder": "כז",
        "verseseder": "לו",
        "versenikud": "רַ֥ק הַבָּמ֖וֹת לֹא־ סָ֑רוּ ע֥וֹד הָעָ֛ם מְזַבְּחִ֥ים וּֽמְקַטְּרִ֖ים בַּבָּמֽוֹת׃ ",
        "versenonikud": "רק הבמות לא סרו עוד העם מזבחים ומקטרים בבמות "
    },
    {
        "bookchapter": "מלכים ב",
        "chapter": "טו",
        "versechapter": "ה",
        "bookseder": "מלכים",
        "seder": "כז",
        "verseseder": "לז",
        "versenikud": "וַיְנַגַּ֨ע יְהוָ֜ה אֶת־ הַמֶּ֗לֶךְ וַיְהִ֤י מְצֹרָע֙ עַד־ י֣וֹם מֹת֔וֹ וַיֵּ֖שֶׁב בְּבֵ֣ית הַחָפְשִׁ֑ית וְיוֹתָ֤ם בֶּן־ הַמֶּ֙לֶךְ֙ עַל־ הַבַּ֔יִת שֹׁפֵ֖ט אֶת־ עַ֥ם הָאָֽרֶץ׃ ",
        "versenonikud": "וינגע יהוה את המלך ויהי מצרע עד יום מתו וישב בבית החפשית ויותם בן המלך על הבית שפט את עם הארץ "
    },
    {
        "bookchapter": "מלכים ב",
        "chapter": "טו",
        "versechapter": "ו",
        "bookseder": "מלכים",
        "seder": "כז",
        "verseseder": "לח",
        "versenikud": "וְיֶ֛תֶר דִּבְרֵ֥י עֲזַרְיָ֖הוּ וְכָל־ אֲשֶׁ֣ר עָשָׂ֑ה הֲלֹא־ הֵ֣ם כְּתוּבִ֗ים עַל־ סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃ ",
        "versenonikud": "ויתר דברי עזריהו וכל אשר עשה הלא הם כתובים על ספר דברי הימים למלכי יהודה "
    }
]