[
    {
        "bookchapter": "דברים",
        "chapter": "ט",
        "versechapter": "א",
        "bookseder": "דברים",
        "seder": "ח",
        "verseseder": "א",
        "parasha": "עקב",
        "versenikud": "שְׁמַ֣ע יִשְׂרָאֵ֗ל אַתָּ֨ה עֹבֵ֤ר הַיּוֹם֙ אֶת־ הַיַּרְדֵּ֔ן לָבֹא֙ לָרֶ֣שֶׁת גּוֹיִ֔ם גְּדֹלִ֥ים וַעֲצֻמִ֖ים מִמֶּ֑ךָּ עָרִ֛ים גְּדֹלֹ֥ת וּבְצֻרֹ֖ת בַּשָּׁמָֽיִם׃ ",
        "versenonikud": "שמע ישראל אתה עבר היום את הירדן לבא לרשת גוים גדלים ועצמים ממך ערים גדלת ובצרת בשמים "
    },
    {
        "bookchapter": "דברים",
        "chapter": "ט",
        "versechapter": "ב",
        "bookseder": "דברים",
        "seder": "ח",
        "verseseder": "ב",
        "parasha": "עקב",
        "versenikud": "עַֽם־ גָּד֥וֹל וָרָ֖ם בְּנֵ֣י עֲנָקִ֑ים אֲשֶׁ֨ר אַתָּ֤ה יָדַ֙עְתָּ֙ וְאַתָּ֣ה שָׁמַ֔עְתָּ מִ֣י יִתְיַצֵּ֔ב לִפְנֵ֖י בְּנֵ֥י עֲנָֽק׃ ",
        "versenonikud": "עם גדול ורם בני ענקים אשר אתה ידעת ואתה שמעת מי יתיצב לפני בני ענק "
    },
    {
        "bookchapter": "דברים",
        "chapter": "ט",
        "versechapter": "ג",
        "bookseder": "דברים",
        "seder": "ח",
        "verseseder": "ג",
        "parasha": "עקב",
        "versenikud": "וְיָדַעְתָּ֣ הַיּ֗וֹם כִּי֩ יְהוָ֨ה אֱלֹהֶ֜יךָ הֽוּא־ הָעֹבֵ֤ר לְפָנֶ֙יךָ֙ אֵ֣שׁ אֹֽכְלָ֔ה ה֧וּא יַשְׁמִידֵ֛ם וְה֥וּא יַכְנִיעֵ֖ם לְפָנֶ֑יךָ וְהֽוֹרַשְׁתָּ֤ם וְהַֽאַבַדְתָּם֙ מַהֵ֔ר כַּאֲשֶׁ֛ר דִּבֶּ֥ר יְהוָ֖ה לָֽךְ׃ ",
        "versenonikud": "וידעת היום כי יהוה אלהיך הוא העבר לפניך אש אכלה הוא ישמידם והוא יכניעם לפניך והורשתם והאבדתם מהר כאשר דבר יהוה לך "
    },
    {
        "bookchapter": "דברים",
        "chapter": "ט",
        "versechapter": "ד",
        "bookseder": "דברים",
        "seder": "ח",
        "verseseder": "ד",
        "parasha": "עקב",
        "versenikud": "אַל־ תֹּאמַ֣ר בִּלְבָבְךָ֗ בַּהֲדֹ֣ף יְהוָה֩ אֱלֹהֶ֨יךָ אֹתָ֥ם ׀ מִלְּפָנֶיךָ֮ לֵאמֹר֒ בְּצִדְקָתִי֙ הֱבִיאַ֣נִי יְהוָ֔ה לָרֶ֖שֶׁת אֶת־ הָאָ֣רֶץ הַזֹּ֑את וּבְרִשְׁעַת֙ הַגּוֹיִ֣ם הָאֵ֔לֶּה יְהוָ֖ה מוֹרִישָׁ֥ם מִפָּנֶֽיךָ׃ ",
        "versenonikud": "אל תאמר בלבבך בהדף יהוה אלהיך אתם  מלפניך לאמר בצדקתי הביאני יהוה לרשת את הארץ הזאת וברשעת הגוים האלה יהוה מורישם מפניך "
    },
    {
        "bookchapter": "דברים",
        "chapter": "ט",
        "versechapter": "ה",
        "bookseder": "דברים",
        "seder": "ח",
        "verseseder": "ה",
        "parasha": "עקב",
        "versenikud": "לֹ֣א בְצִדְקָתְךָ֗ וּבְיֹ֙שֶׁר֙ לְבָ֣בְךָ֔ אַתָּ֥ה בָ֖א לָרֶ֣שֶׁת אֶת־ אַרְצָ֑ם כִּ֞י בְּרִשְׁעַ֣ת ׀ הַגּוֹיִ֣ם הָאֵ֗לֶּה יְהוָ֤ה אֱלֹהֶ֙יךָ֙ מוֹרִישָׁ֣ם מִפָּנֶ֔יךָ וּלְמַ֜עַן הָקִ֣ים אֶת־ הַדָּבָ֗ר אֲשֶׁ֨ר נִשְׁבַּ֤ע יְהוָה֙ לַאֲבֹתֶ֔יךָ לְאַבְרָהָ֥ם לְיִצְחָ֖ק וּֽלְיַעֲקֹֽב׃ ",
        "versenonikud": "לא בצדקתך ובישר לבבך אתה בא לרשת את ארצם כי ברשעת  הגוים האלה יהוה אלהיך מורישם מפניך ולמען הקים את הדבר אשר נשבע יהוה לאבתיך לאברהם ליצחק וליעקב "
    },
    {
        "bookchapter": "דברים",
        "chapter": "ט",
        "versechapter": "ו",
        "bookseder": "דברים",
        "seder": "ח",
        "verseseder": "ו",
        "parasha": "עקב",
        "versenikud": "וְיָדַעְתָּ֗ כִּ֠י לֹ֤א בְצִדְקָֽתְךָ֙ יְהוָ֣ה אֱ֠לֹהֶיךָ נֹתֵ֨ן לְךָ֜ אֶת־ הָאָ֧רֶץ הַטּוֹבָ֛ה הַזֹּ֖את לְרִשְׁתָּ֑הּ כִּ֥י עַם־ קְשֵׁה־ עֹ֖רֶף אָֽתָּה׃ ",
        "versenonikud": "וידעת כי לא בצדקתך יהוה אלהיך נתן לך את הארץ הטובה הזאת לרשתה כי עם קשה ערף אתה "
    },
    {
        "bookchapter": "דברים",
        "chapter": "ט",
        "versechapter": "ז",
        "bookseder": "דברים",
        "seder": "ח",
        "verseseder": "ז",
        "parasha": "עקב",
        "versenikud": "זְכֹר֙ אַל־ תִּשְׁכַּ֔ח אֵ֧ת אֲשֶׁר־ הִקְצַ֛פְתָּ אֶת־ יְהוָ֥ה אֱלֹהֶ֖יךָ בַּמִּדְבָּ֑ר לְמִן־ הַיּ֞וֹם אֲשֶׁר־ יָצָ֣אתָ ׀ מֵאֶ֣רֶץ מִצְרַ֗יִם עַד־ בֹּֽאֲכֶם֙ עַד־ הַמָּק֣וֹם הַזֶּ֔ה מַמְרִ֥ים הֱיִיתֶ֖ם עִם־ יְהוָֽה׃ ",
        "versenonikud": "זכר אל תשכח את אשר הקצפת את יהוה אלהיך במדבר למן היום אשר יצאת  מארץ מצרים עד באכם עד המקום הזה ממרים הייתם עם יהוה "
    },
    {
        "bookchapter": "דברים",
        "chapter": "ט",
        "versechapter": "ח",
        "bookseder": "דברים",
        "seder": "ח",
        "verseseder": "ח",
        "parasha": "עקב",
        "versenikud": "וּבְחֹרֵ֥ב הִקְצַפְתֶּ֖ם אֶת־ יְהוָ֑ה וַיִּתְאַנַּ֧ף יְהוָ֛ה בָּכֶ֖ם לְהַשְׁמִ֥יד אֶתְכֶֽם׃ ",
        "versenonikud": "ובחרב הקצפתם את יהוה ויתאנף יהוה בכם להשמיד אתכם "
    },
    {
        "bookchapter": "דברים",
        "chapter": "ט",
        "versechapter": "ט",
        "bookseder": "דברים",
        "seder": "ח",
        "verseseder": "ט",
        "parasha": "עקב",
        "versenikud": "בַּעֲלֹתִ֣י הָהָ֗רָה לָקַ֜חַת לוּחֹ֤ת הָֽאֲבָנִים֙ לוּחֹ֣ת הַבְּרִ֔ית אֲשֶׁר־ כָּרַ֥ת יְהוָ֖ה עִמָּכֶ֑ם וָאֵשֵׁ֣ב בָּהָ֗ר אַרְבָּעִ֥ים יוֹם֙ וְאַרְבָּעִ֣ים לַ֔יְלָה לֶ֚חֶם לֹ֣א אָכַ֔לְתִּי וּמַ֖יִם לֹ֥א שָׁתִֽיתִי׃ ",
        "versenonikud": "בעלתי ההרה לקחת לוחת האבנים לוחת הברית אשר כרת יהוה עמכם ואשב בהר ארבעים יום וארבעים לילה לחם לא אכלתי ומים לא שתיתי "
    },
    {
        "bookchapter": "דברים",
        "chapter": "ט",
        "versechapter": "י",
        "bookseder": "דברים",
        "seder": "ח",
        "verseseder": "י",
        "parasha": "עקב",
        "versenikud": "וַיִּתֵּ֨ן יְהוָ֜ה אֵלַ֗י אֶת־ שְׁנֵי֙ לוּחֹ֣ת הָֽאֲבָנִ֔ים כְּתֻבִ֖ים בְּאֶצְבַּ֣ע אֱלֹהִ֑ים וַעֲלֵיהֶ֗ם כְּֽכָל־ הַדְּבָרִ֡ים אֲשֶׁ֣ר דִּבֶּר֩ יְהוָ֨ה עִמָּכֶ֥ם בָּהָ֛ר מִתּ֥וֹךְ הָאֵ֖שׁ בְּי֥וֹם הַקָּהָֽל׃ ",
        "versenonikud": "ויתן יהוה אלי את שני לוחת האבנים כתבים באצבע אלהים ועליהם ככל הדברים אשר דבר יהוה עמכם בהר מתוך האש ביום הקהל "
    },
    {
        "bookchapter": "דברים",
        "chapter": "ט",
        "versechapter": "יא",
        "bookseder": "דברים",
        "seder": "ח",
        "verseseder": "יא",
        "parasha": "עקב",
        "versenikud": "וַיְהִ֗י מִקֵּץ֙ אַרְבָּעִ֣ים י֔וֹם וְאַרְבָּעִ֖ים לָ֑יְלָה נָתַ֨ן יְהוָ֜ה אֵלַ֗י אֶת־ שְׁנֵ֛י לֻחֹ֥ת הָאֲבָנִ֖ים לֻח֥וֹת הַבְּרִֽית׃ ",
        "versenonikud": "ויהי מקץ ארבעים יום וארבעים לילה נתן יהוה אלי את שני לחת האבנים לחות הברית "
    },
    {
        "bookchapter": "דברים",
        "chapter": "ט",
        "versechapter": "יב",
        "bookseder": "דברים",
        "seder": "ח",
        "verseseder": "יב",
        "parasha": "עקב",
        "versenikud": "וַיֹּ֨אמֶר יְהוָ֜ה אֵלַ֗י ק֣וּם רֵ֤ד מַהֵר֙ מִזֶּ֔ה כִּ֚י שִׁחֵ֣ת עַמְּךָ֔ אֲשֶׁ֥ר הוֹצֵ֖אתָ מִמִּצְרָ֑יִם סָ֣רוּ מַהֵ֗ר מִן־ הַדֶּ֙רֶךְ֙ אֲשֶׁ֣ר צִוִּיתִ֔ם עָשׂ֥וּ לָהֶ֖ם מַסֵּכָֽה׃ ",
        "versenonikud": "ויאמר יהוה אלי קום רד מהר מזה כי שחת עמך אשר הוצאת ממצרים סרו מהר מן הדרך אשר צויתם עשו להם מסכה "
    },
    {
        "bookchapter": "דברים",
        "chapter": "ט",
        "versechapter": "יג",
        "bookseder": "דברים",
        "seder": "ח",
        "verseseder": "יג",
        "parasha": "עקב",
        "versenikud": "וַיֹּ֥אמֶר יְהוָ֖ה אֵלַ֣י לֵאמֹ֑ר רָאִ֙יתִי֙ אֶת־ הָעָ֣ם הַזֶּ֔ה וְהִנֵּ֥ה עַם־ קְשֵׁה־ עֹ֖רֶף הֽוּא׃ ",
        "versenonikud": "ויאמר יהוה אלי לאמר ראיתי את העם הזה והנה עם קשה ערף הוא "
    },
    {
        "bookchapter": "דברים",
        "chapter": "ט",
        "versechapter": "יד",
        "bookseder": "דברים",
        "seder": "ח",
        "verseseder": "יד",
        "parasha": "עקב",
        "versenikud": "הֶ֤רֶף מִמֶּ֙נִּי֙ וְאַשְׁמִידֵ֔ם וְאֶמְחֶ֣ה אֶת־ שְׁמָ֔ם מִתַּ֖חַת הַשָּׁמָ֑יִם וְאֶֽעֱשֶׂה֙ אֽוֹתְךָ֔ לְגוֹי־ עָצ֥וּם וָרָ֖ב מִמֶּֽנּוּ׃ ",
        "versenonikud": "הרף ממני ואשמידם ואמחה את שמם מתחת השמים ואעשה אותך לגוי עצום ורב ממנו "
    },
    {
        "bookchapter": "דברים",
        "chapter": "ט",
        "versechapter": "טו",
        "bookseder": "דברים",
        "seder": "ח",
        "verseseder": "טו",
        "parasha": "עקב",
        "versenikud": "וָאֵ֗פֶן וָֽאֵרֵד֙ מִן־ הָהָ֔ר וְהָהָ֖ר בֹּעֵ֣ר בָּאֵ֑שׁ וּשְׁנֵי֙ לֻחֹ֣ת הַבְּרִ֔ית עַ֖ל שְׁתֵּ֥י יָדָֽי׃ ",
        "versenonikud": "ואפן וארד מן ההר וההר בער באש ושני לחת הברית על שתי ידי "
    },
    {
        "bookchapter": "דברים",
        "chapter": "ט",
        "versechapter": "טז",
        "bookseder": "דברים",
        "seder": "ח",
        "verseseder": "טז",
        "parasha": "עקב",
        "versenikud": "וָאֵ֗רֶא וְהִנֵּ֤ה חֲטָאתֶם֙ לַיהוָ֣ה אֱלֹֽהֵיכֶ֔ם עֲשִׂיתֶ֣ם לָכֶ֔ם עֵ֖גֶל מַסֵּכָ֑ה סַרְתֶּ֣ם מַהֵ֔ר מִן־ הַדֶּ֕רֶךְ אֲשֶׁר־ צִוָּ֥ה יְהוָ֖ה אֶתְכֶֽם׃ ",
        "versenonikud": "וארא והנה חטאתם ליהוה אלהיכם עשיתם לכם עגל מסכה סרתם מהר מן הדרך אשר צוה יהוה אתכם "
    },
    {
        "bookchapter": "דברים",
        "chapter": "ט",
        "versechapter": "יז",
        "bookseder": "דברים",
        "seder": "ח",
        "verseseder": "יז",
        "parasha": "עקב",
        "versenikud": "וָאֶתְפֹּשׂ֙ בִּשְׁנֵ֣י הַלֻּחֹ֔ת וָֽאַשְׁלִכֵ֔ם מֵעַ֖ל שְׁתֵּ֣י יָדָ֑י וָאֲשַׁבְּרֵ֖ם לְעֵינֵיכֶֽם׃ ",
        "versenonikud": "ואתפש בשני הלחת ואשלכם מעל שתי ידי ואשברם לעיניכם "
    },
    {
        "bookchapter": "דברים",
        "chapter": "ט",
        "versechapter": "יח",
        "bookseder": "דברים",
        "seder": "ח",
        "verseseder": "יח",
        "parasha": "עקב",
        "versenikud": "וָֽאֶתְנַפַּל֩ לִפְנֵ֨י יְהוָ֜ה כָּרִאשֹׁנָ֗ה אַרְבָּעִ֥ים יוֹם֙ וְאַרְבָּעִ֣ים לַ֔יְלָה לֶ֚חֶם לֹ֣א אָכַ֔לְתִּי וּמַ֖יִם לֹ֣א שָׁתִ֑יתִי עַ֤ל כָּל־ חַטַּאתְכֶם֙ אֲשֶׁ֣ר חֲטָאתֶ֔ם לַעֲשׂ֥וֹת הָרַ֛ע בְּעֵינֵ֥י יְהוָ֖ה לְהַכְעִיסֽוֹ׃ ",
        "versenonikud": "ואתנפל לפני יהוה כראשנה ארבעים יום וארבעים לילה לחם לא אכלתי ומים לא שתיתי על כל חטאתכם אשר חטאתם לעשות הרע בעיני יהוה להכעיסו "
    },
    {
        "bookchapter": "דברים",
        "chapter": "ט",
        "versechapter": "יט",
        "bookseder": "דברים",
        "seder": "ח",
        "verseseder": "יט",
        "parasha": "עקב",
        "versenikud": "כִּ֣י יָגֹ֗רְתִּי מִפְּנֵ֤י הָאַף֙ וְהַ֣חֵמָ֔ה אֲשֶׁ֨ר קָצַ֧ף יְהוָ֛ה עֲלֵיכֶ֖ם לְהַשְׁמִ֣יד אֶתְכֶ֑ם וַיִּשְׁמַ֤ע יְהוָה֙ אֵלַ֔י גַּ֖ם בַּפַּ֥עַם הַהִֽוא׃ ",
        "versenonikud": "כי יגרתי מפני האף והחמה אשר קצף יהוה עליכם להשמיד אתכם וישמע יהוה אלי גם בפעם ההוא "
    },
    {
        "bookchapter": "דברים",
        "chapter": "ט",
        "versechapter": "כ",
        "bookseder": "דברים",
        "seder": "ח",
        "verseseder": "כ",
        "parasha": "עקב",
        "versenikud": "וּֽבְאַהֲרֹ֗ן הִתְאַנַּ֧ף יְהוָ֛ה מְאֹ֖ד לְהַשְׁמִיד֑וֹ וָֽאֶתְפַּלֵּ֛ל גַּם־ בְּעַ֥ד אַהֲרֹ֖ן בָּעֵ֥ת הַהִֽוא ",
        "versenonikud": "ובאהרן התאנף יהוה מאד להשמידו ואתפלל גם בעד אהרן בעת ההוא "
    },
    {
        "bookchapter": "דברים",
        "chapter": "ט",
        "versechapter": "כא",
        "bookseder": "דברים",
        "seder": "ח",
        "verseseder": "כא",
        "parasha": "עקב",
        "versenikud": "וְֽאֶת־ חַטַּאתְכֶ֞ם אֲשֶׁר־ עֲשִׂיתֶ֣ם אֶת־ הָעֵ֗גֶל לָקַחְתִּי֮ וָאֶשְׂרֹ֣ף אֹת֣וֹ ׀ בָּאֵשׁ֒ וָאֶכֹּ֨ת אֹת֤וֹ טָחוֹן֙ הֵיטֵ֔ב עַ֥ד אֲשֶׁר־ דַּ֖ק לְעָפָ֑ר וָֽאַשְׁלִךְ֙ אֶת־ עֲפָר֔וֹ אֶל־ הַנַּ֖חַל הַיֹּרֵ֥ד מִן־ הָהָֽר׃ ",
        "versenonikud": "ואת חטאתכם אשר עשיתם את העגל לקחתי ואשרף אתו  באש ואכת אתו טחון היטב עד אשר דק לעפר ואשלך את עפרו אל הנחל הירד מן ההר "
    },
    {
        "bookchapter": "דברים",
        "chapter": "ט",
        "versechapter": "כב",
        "bookseder": "דברים",
        "seder": "ח",
        "verseseder": "כב",
        "parasha": "עקב",
        "versenikud": "וּבְתַבְעֵרָה֙ וּבְמַסָּ֔ה וּבְקִבְרֹ֖ת הַֽתַּאֲוָ֑ה מַקְצִפִ֥ים הֱיִיתֶ֖ם אֶת־ יְהוָֽה׃ ",
        "versenonikud": "ובתבערה ובמסה ובקברת התאוה מקצפים הייתם את יהוה "
    },
    {
        "bookchapter": "דברים",
        "chapter": "ט",
        "versechapter": "כג",
        "bookseder": "דברים",
        "seder": "ח",
        "verseseder": "כג",
        "parasha": "עקב",
        "versenikud": "וּבִשְׁלֹ֨חַ יְהוָ֜ה אֶתְכֶ֗ם מִקָּדֵ֤שׁ בַּרְנֵ֙עַ֙ לֵאמֹ֔ר עֲלוּ֙ וּרְשׁ֣וּ אֶת־ הָאָ֔רֶץ אֲשֶׁ֥ר נָתַ֖תִּי לָכֶ֑ם וַתַּמְר֗וּ אֶת־ פִּ֤י יְהוָה֙ אֱלֹ֣הֵיכֶ֔ם וְלֹ֤א הֶֽאֱמַנְתֶּם֙ ל֔וֹ וְלֹ֥א שְׁמַעְתֶּ֖ם בְּקֹלֽוֹ׃ ",
        "versenonikud": "ובשלח יהוה אתכם מקדש ברנע לאמר עלו ורשו את הארץ אשר נתתי לכם ותמרו את פי יהוה אלהיכם ולא האמנתם לו ולא שמעתם בקלו "
    },
    {
        "bookchapter": "דברים",
        "chapter": "ט",
        "versechapter": "כד",
        "bookseder": "דברים",
        "seder": "ח",
        "verseseder": "כד",
        "parasha": "עקב",
        "versenikud": "מַמְרִ֥ים הֱיִיתֶ֖ם עִם־ יְהוָ֑ה מִיּ֖וֹם דַּעְתִּ֥י אֶתְכֶֽם׃ ",
        "versenonikud": "ממרים הייתם עם יהוה מיום דעתי אתכם "
    },
    {
        "bookchapter": "דברים",
        "chapter": "ט",
        "versechapter": "כה",
        "bookseder": "דברים",
        "seder": "ח",
        "verseseder": "כה",
        "parasha": "עקב",
        "versenikud": "וָֽאֶתְנַפַּ֞ל לִפְנֵ֣י יְהוָ֗ה אֵ֣ת אַרְבָּעִ֥ים הַיּ֛וֹם וְאֶת־ אַרְבָּעִ֥ים הַלַּ֖יְלָה אֲשֶׁ֣ר הִתְנַפָּ֑לְתִּי כִּֽי־ אָמַ֥ר יְהוָ֖ה לְהַשְׁמִ֥יד אֶתְכֶֽם׃ ",
        "versenonikud": "ואתנפל לפני יהוה את ארבעים היום ואת ארבעים הלילה אשר התנפלתי כי אמר יהוה להשמיד אתכם "
    },
    {
        "bookchapter": "דברים",
        "chapter": "ט",
        "versechapter": "כו",
        "bookseder": "דברים",
        "seder": "ח",
        "verseseder": "כו",
        "parasha": "עקב",
        "versenikud": "וָאֶתְפַּלֵּ֣ל אֶל־ יְהוָה֮ וָאֹמַר֒ אֲדֹנָ֣י יְהוִ֗ה אַל־ תַּשְׁחֵ֤ת עַמְּךָ֙ וְנַחֲלָ֣תְךָ֔ אֲשֶׁ֥ר פָּדִ֖יתָ בְּגָדְלֶ֑ךָ אֲשֶׁר־ הוֹצֵ֥אתָ מִמִּצְרַ֖יִם בְּיָ֥ד חֲזָקָֽה׃ ",
        "versenonikud": "ואתפלל אל יהוה ואמר אדני יהוה אל תשחת עמך ונחלתך אשר פדית בגדלך אשר הוצאת ממצרים ביד חזקה "
    },
    {
        "bookchapter": "דברים",
        "chapter": "ט",
        "versechapter": "כז",
        "bookseder": "דברים",
        "seder": "ח",
        "verseseder": "כז",
        "parasha": "עקב",
        "versenikud": "זְכֹר֙ לַעֲבָדֶ֔יךָ לְאַבְרָהָ֥ם לְיִצְחָ֖ק וּֽלְיַעֲקֹ֑ב אַל־ תֵּ֗פֶן אֶל־ קְשִׁי֙ הָעָ֣ם הַזֶּ֔ה וְאֶל־ רִשְׁע֖וֹ וְאֶל־ חַטָּאתֽוֹ׃ ",
        "versenonikud": "זכר לעבדיך לאברהם ליצחק וליעקב אל תפן אל קשי העם הזה ואל רשעו ואל חטאתו "
    },
    {
        "bookchapter": "דברים",
        "chapter": "ט",
        "versechapter": "כח",
        "bookseder": "דברים",
        "seder": "ח",
        "verseseder": "כח",
        "parasha": "עקב",
        "versenikud": "פֶּן־ יֹאמְר֗וּ הָאָרֶץ֮ אֲשֶׁ֣ר הוֹצֵאתָ֣נוּ מִשָּׁם֒ מִבְּלִי֙ יְכֹ֣לֶת יְהוָ֔ה לַהֲבִיאָ֕ם אֶל־ הָאָ֖רֶץ אֲשֶׁר־ דִּבֶּ֣ר לָהֶ֑ם וּמִשִּׂנְאָת֣וֹ אוֹתָ֔ם הוֹצִיאָ֖ם לַהֲמִתָ֥ם בַּמִּדְבָּֽר׃ ",
        "versenonikud": "פן יאמרו הארץ אשר הוצאתנו משם מבלי יכלת יהוה להביאם אל הארץ אשר דבר להם ומשנאתו אותם הוציאם להמתם במדבר "
    },
    {
        "bookchapter": "דברים",
        "chapter": "ט",
        "versechapter": "כט",
        "bookseder": "דברים",
        "seder": "ח",
        "verseseder": "כט",
        "parasha": "עקב",
        "versenikud": "וְהֵ֥ם עַמְּךָ֖ וְנַחֲלָתֶ֑ךָ אֲשֶׁ֤ר הוֹצֵ֙אתָ֙ בְּכֹחֲךָ֣ הַגָּדֹ֔ל וּבִֽזְרֹעֲךָ֖ הַנְּטוּיָֽה׃ ",
        "versenonikud": "והם עמך ונחלתך אשר הוצאת בכחך הגדל ובזרעך הנטויה "
    }
]