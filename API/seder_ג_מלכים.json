[
    {
        "bookchapter": "מלכים א",
        "chapter": "ב",
        "versechapter": "מה",
        "bookseder": "מלכים",
        "seder": "ג",
        "verseseder": "א",
        "versenikud": "וְהַמֶּ֥לֶךְ שְׁלֹמֹ֖ה בָּר֑וּךְ וְכִסֵּ֣א דָוִ֗ד יִהְיֶ֥ה נָכ֛וֹן לִפְנֵ֥י יְהוָ֖ה עַד־ עוֹלָֽם׃ ",
        "versenonikud": "והמלך שלמה ברוך וכסא דוד יהיה נכון לפני יהוה עד עולם "
    },
    {
        "bookchapter": "מלכים א",
        "chapter": "ב",
        "versechapter": "מו",
        "bookseder": "מלכים",
        "seder": "ג",
        "verseseder": "ב",
        "versenikud": "וַיְצַ֣ו הַמֶּ֗לֶךְ אֶת־ בְּנָיָ֙הוּ֙ בֶּן־ יְה֣וֹיָדָ֔ע וַיֵּצֵ֕א וַיִּפְגַּע־ בּ֖וֹ וַיָּמֹ֑ת וְהַמַּמְלָכָ֥ה נָכ֖וֹנָה בְּיַד־ שְׁלֹמֹֽה׃ ",
        "versenonikud": "ויצו המלך את בניהו בן יהוידע ויצא ויפגע בו וימת והממלכה נכונה ביד שלמה "
    },
    {
        "bookchapter": "מלכים א",
        "chapter": "ג",
        "versechapter": "א",
        "bookseder": "מלכים",
        "seder": "ג",
        "verseseder": "ג",
        "versenikud": "וַיִּתְחַתֵּ֣ן שְׁלֹמֹ֔ה אֶת־ פַּרְעֹ֖ה מֶ֣לֶךְ מִצְרָ֑יִם וַיִּקַּ֣ח אֶת־ בַּת־ פַּרְעֹ֗ה וַיְבִיאֶ֙הָ֙ אֶל־ עִ֣יר דָּוִ֔ד עַ֣ד כַּלֹּת֗וֹ לִבְנ֤וֹת אֶת־ בֵּיתוֹ֙ וְאֶת־ בֵּ֣ית יְהוָ֔ה וְאֶת־ חוֹמַ֥ת יְרוּשָׁלִַ֖ם סָבִֽיב׃ ",
        "versenonikud": "ויתחתן שלמה את פרעה מלך מצרים ויקח את בת פרעה ויביאה אל עיר דוד עד כלתו לבנות את ביתו ואת בית יהוה ואת חומת ירושלם סביב "
    },
    {
        "bookchapter": "מלכים א",
        "chapter": "ג",
        "versechapter": "ב",
        "bookseder": "מלכים",
        "seder": "ג",
        "verseseder": "ד",
        "versenikud": "רַ֣ק הָעָ֔ם מְזַבְּחִ֖ים בַּבָּמ֑וֹת כִּ֠י לֹא־ נִבְנָ֥ה בַ֙יִת֙ לְשֵׁ֣ם יְהוָ֔ה עַ֖ד הַיָּמִ֥ים הָהֵֽם׃ ",
        "versenonikud": "רק העם מזבחים בבמות כי לא נבנה בית לשם יהוה עד הימים ההם "
    },
    {
        "bookchapter": "מלכים א",
        "chapter": "ג",
        "versechapter": "ג",
        "bookseder": "מלכים",
        "seder": "ג",
        "verseseder": "ה",
        "versenikud": "וַיֶּאֱהַ֤ב שְׁלֹמֹה֙ אֶת־ יְהוָ֔ה לָלֶ֕כֶת בְּחֻקּ֖וֹת דָּוִ֣ד אָבִ֑יו רַ֚ק בַּבָּמ֔וֹת ה֥וּא מְזַבֵּ֖חַ וּמַקְטִֽיר׃ ",
        "versenonikud": "ויאהב שלמה את יהוה ללכת בחקות דוד אביו רק בבמות הוא מזבח ומקטיר "
    },
    {
        "bookchapter": "מלכים א",
        "chapter": "ג",
        "versechapter": "ד",
        "bookseder": "מלכים",
        "seder": "ג",
        "verseseder": "ו",
        "versenikud": "וַיֵּ֨לֶךְ הַמֶּ֤לֶךְ גִּבְעֹ֙נָה֙ לִזְבֹּ֣חַ שָׁ֔ם כִּ֥י הִ֖יא הַבָּמָ֣ה הַגְּדוֹלָ֑ה אֶ֤לֶף עֹלוֹת֙ יַעֲלֶ֣ה שְׁלֹמֹ֔ה עַ֖ל הַמִּזְבֵּ֥חַ הַהֽוּא׃ ",
        "versenonikud": "וילך המלך גבענה לזבח שם כי היא הבמה הגדולה אלף עלות יעלה שלמה על המזבח ההוא "
    },
    {
        "bookchapter": "מלכים א",
        "chapter": "ג",
        "versechapter": "ה",
        "bookseder": "מלכים",
        "seder": "ג",
        "verseseder": "ז",
        "versenikud": "בְּגִבְע֗וֹן נִרְאָ֧ה יְהֹוָ֛ה אֶל־ שְׁלֹמֹ֖ה בַּחֲל֣וֹם הַלָּ֑יְלָה וַיֹּ֣אמֶר אֱלֹהִ֔ים שְׁאַ֖ל מָ֥ה אֶתֶּן־ לָֽךְ׃ ",
        "versenonikud": "בגבעון נראה יהוה אל שלמה בחלום הלילה ויאמר אלהים שאל מה אתן לך "
    },
    {
        "bookchapter": "מלכים א",
        "chapter": "ג",
        "versechapter": "ו",
        "bookseder": "מלכים",
        "seder": "ג",
        "verseseder": "ח",
        "versenikud": "וַיֹּ֣אמֶר שְׁלֹמֹ֗ה אַתָּ֨ה עָשִׂ֜יתָ עִם־ עַבְדְּךָ֙ דָוִ֣ד אָבִי֮ חֶ֣סֶד גָּדוֹל֒ כַּאֲשֶׁר֩ הָלַ֨ךְ לְפָנֶ֜יךָ בֶּאֱמֶ֧ת וּבִצְדָקָ֛ה וּבְיִשְׁרַ֥ת לֵבָ֖ב עִמָּ֑ךְ וַתִּשְׁמָר־ ל֗וֹ אֶת־ הַחֶ֤סֶד הַגָּדוֹל֙ הַזֶּ֔ה וַתִּתֶּן־ ל֥וֹ בֵ֛ן יֹשֵׁ֥ב עַל־ כִּסְא֖וֹ כַּיּ֥וֹם הַזֶּֽה׃ ",
        "versenonikud": "ויאמר שלמה אתה עשית עם עבדך דוד אבי חסד גדול כאשר הלך לפניך באמת ובצדקה ובישרת לבב עמך ותשמר לו את החסד הגדול הזה ותתן לו בן ישב על כסאו כיום הזה "
    },
    {
        "bookchapter": "מלכים א",
        "chapter": "ג",
        "versechapter": "ז",
        "bookseder": "מלכים",
        "seder": "ג",
        "verseseder": "ט",
        "versenikud": "וְעַתָּה֙ יְהוָ֣ה אֱלֹהָ֔י אַתָּה֙ הִמְלַ֣כְתָּ אֶֽת־ עַבְדְּךָ֔ תַּ֖חַת דָּוִ֣ד אָבִ֑י וְאָֽנֹכִי֙ נַ֣עַר קָטֹ֔ן לֹ֥א אֵדַ֖ע צֵ֥את וָבֹֽא׃ ",
        "versenonikud": "ועתה יהוה אלהי אתה המלכת את עבדך תחת דוד אבי ואנכי נער קטן לא אדע צאת ובא "
    },
    {
        "bookchapter": "מלכים א",
        "chapter": "ג",
        "versechapter": "ח",
        "bookseder": "מלכים",
        "seder": "ג",
        "verseseder": "י",
        "versenikud": "וְעַ֨בְדְּךָ֔ בְּת֥וֹךְ עַמְּךָ֖ אֲשֶׁ֣ר בָּחָ֑רְתָּ עַם־ רָ֕ב אֲשֶׁ֧ר לֹֽא־ יִמָּנֶ֛ה וְלֹ֥א יִסָּפֵ֖ר מֵרֹֽב׃ ",
        "versenonikud": "ועבדך בתוך עמך אשר בחרת עם רב אשר לא ימנה ולא יספר מרב "
    },
    {
        "bookchapter": "מלכים א",
        "chapter": "ג",
        "versechapter": "ט",
        "bookseder": "מלכים",
        "seder": "ג",
        "verseseder": "יא",
        "versenikud": "וְנָתַתָּ֨ לְעַבְדְּךָ֜ לֵ֤ב שֹׁמֵ֙עַ֙ לִשְׁפֹּ֣ט אֶֽת־ עַמְּךָ֔ לְהָבִ֖ין בֵּֽין־ ט֣וֹב לְרָ֑ע כִּ֣י מִ֤י יוּכַל֙ לִשְׁפֹּ֔ט אֶת־ עַמְּךָ֥ הַכָּבֵ֖ד הַזֶּֽה׃ ",
        "versenonikud": "ונתת לעבדך לב שמע לשפט את עמך להבין בין טוב לרע כי מי יוכל לשפט את עמך הכבד הזה "
    },
    {
        "bookchapter": "מלכים א",
        "chapter": "ג",
        "versechapter": "י",
        "bookseder": "מלכים",
        "seder": "ג",
        "verseseder": "יב",
        "versenikud": "וַיִּיטַ֥ב הַדָּבָ֖ר בְּעֵינֵ֣י אֲדֹנָ֑י כִּ֚י שָׁאַ֣ל שְׁלֹמֹ֔ה אֶת־ הַדָּבָ֖ר הַזֶּֽה׃ ",
        "versenonikud": "וייטב הדבר בעיני אדני כי שאל שלמה את הדבר הזה "
    },
    {
        "bookchapter": "מלכים א",
        "chapter": "ג",
        "versechapter": "יא",
        "bookseder": "מלכים",
        "seder": "ג",
        "verseseder": "יג",
        "versenikud": "וַיֹּ֨אמֶר אֱלֹהִ֜ים אֵלָ֗יו יַעַן֩ אֲשֶׁ֨ר שָׁאַ֜לְתָּ אֶת־ הַדָּבָ֣ר הַזֶּ֗ה וְלֹֽא־ שָׁאַ֨לְתָּ לְּךָ֜ יָמִ֣ים רַבִּ֗ים וְלֹֽא־ שָׁאַ֤לְתָּ לְּךָ֙ עֹ֔שֶׁר וְלֹ֥א שָׁאַ֖לְתָּ נֶ֣פֶשׁ אֹיְבֶ֑יךָ וְשָׁאַ֧לְתָּ לְּךָ֛ הָבִ֖ין לִשְׁמֹ֥עַ מִשְׁפָּֽט׃ ",
        "versenonikud": "ויאמר אלהים אליו יען אשר שאלת את הדבר הזה ולא שאלת לך ימים רבים ולא שאלת לך עשר ולא שאלת נפש איביך ושאלת לך הבין לשמע משפט "
    },
    {
        "bookchapter": "מלכים א",
        "chapter": "ג",
        "versechapter": "יב",
        "bookseder": "מלכים",
        "seder": "ג",
        "verseseder": "יד",
        "versenikud": "הִנֵּ֥ה עָשִׂ֖יתִי כִּדְבָרֶ֑יךָ הִנֵּ֣ה ׀ נָתַ֣תִּי לְךָ֗ לֵ֚ב חָכָ֣ם וְנָב֔וֹן אֲשֶׁ֤ר כָּמ֙וֹךָ֙ לֹא־ הָיָ֣ה לְפָנֶ֔יךָ וְאַחֲרֶ֖יךָ לֹא־ יָק֥וּם כָּמֽוֹךָ׃ ",
        "versenonikud": "הנה עשיתי כדבריך הנה  נתתי לך לב חכם ונבון אשר כמוך לא היה לפניך ואחריך לא יקום כמוך "
    },
    {
        "bookchapter": "מלכים א",
        "chapter": "ג",
        "versechapter": "יג",
        "bookseder": "מלכים",
        "seder": "ג",
        "verseseder": "טו",
        "versenikud": "וְגַ֨ם אֲשֶׁ֤ר לֹֽא־ שָׁאַ֙לְתָּ֙ נָתַ֣תִּי לָ֔ךְ גַּם־ עֹ֖שֶׁר גַּם־ כָּב֑וֹד אֲ֠שֶׁר לֹא־ הָיָ֨ה כָמ֥וֹךָ אִ֛ישׁ בַּמְּלָכִ֖ים כָּל־ יָמֶֽיךָ׃ ",
        "versenonikud": "וגם אשר לא שאלת נתתי לך גם עשר גם כבוד אשר לא היה כמוך איש במלכים כל ימיך "
    },
    {
        "bookchapter": "מלכים א",
        "chapter": "ג",
        "versechapter": "יד",
        "bookseder": "מלכים",
        "seder": "ג",
        "verseseder": "טז",
        "versenikud": "וְאִ֣ם ׀ תֵּלֵ֣ךְ בִּדְרָכַ֗י לִשְׁמֹ֤ר חֻקַּי֙ וּמִצְוֺתַ֔י כַּאֲשֶׁ֥ר הָלַ֖ךְ דָּוִ֣יד אָבִ֑יךָ וְהַאַרַכְתִּ֖י אֶת־ יָמֶֽיךָ׃ ",
        "versenonikud": "ואם  תלך בדרכי לשמר חקי ומצותי כאשר הלך דויד אביך והארכתי את ימיך "
    },
    {
        "bookchapter": "מלכים א",
        "chapter": "ג",
        "versechapter": "טו",
        "bookseder": "מלכים",
        "seder": "ג",
        "verseseder": "יז",
        "versenikud": "וַיִּקַ֥ץ שְׁלֹמֹ֖ה וְהִנֵּ֣ה חֲל֑וֹם וַיָּב֨וֹא יְרוּשָׁלִַ֜ם וַֽיַּעֲמֹ֣ד ׀ לִפְנֵ֣י ׀ אֲר֣וֹן בְּרִית־ אֲדֹנָ֗י וַיַּ֤עַל עֹלוֹת֙ וַיַּ֣עַשׂ שְׁלָמִ֔ים וַיַּ֥עַשׂ מִשְׁתֶּ֖ה לְכָל־ עֲבָדָֽיו׃ ",
        "versenonikud": "ויקץ שלמה והנה חלום ויבוא ירושלם ויעמד  לפני  ארון ברית אדני ויעל עלות ויעש שלמים ויעש משתה לכל עבדיו "
    },
    {
        "bookchapter": "מלכים א",
        "chapter": "ג",
        "versechapter": "טז",
        "bookseder": "מלכים",
        "seder": "ג",
        "verseseder": "יח",
        "versenikud": "אָ֣ז תָּבֹ֗אנָה שְׁתַּ֛יִם נָשִׁ֥ים זֹנ֖וֹת אֶל־ הַמֶּ֑לֶךְ וַֽתַּעֲמֹ֖דְנָה לְפָנָֽיו׃ ",
        "versenonikud": "אז תבאנה שתים נשים זנות אל המלך ותעמדנה לפניו "
    },
    {
        "bookchapter": "מלכים א",
        "chapter": "ג",
        "versechapter": "יז",
        "bookseder": "מלכים",
        "seder": "ג",
        "verseseder": "יט",
        "versenikud": "וַתֹּ֜אמֶר הָאִשָּׁ֤ה הָֽאַחַת֙ בִּ֣י אֲדֹנִ֔י אֲנִי֙ וְהָאִשָּׁ֣ה הַזֹּ֔את יֹשְׁבֹ֖ת בְּבַ֣יִת אֶחָ֑ד וָאֵלֵ֥ד עִמָּ֖הּ בַּבָּֽיִת׃ ",
        "versenonikud": "ותאמר האשה האחת בי אדני אני והאשה הזאת ישבת בבית אחד ואלד עמה בבית "
    },
    {
        "bookchapter": "מלכים א",
        "chapter": "ג",
        "versechapter": "יח",
        "bookseder": "מלכים",
        "seder": "ג",
        "verseseder": "כ",
        "versenikud": "וַיְהִ֞י בַּיּ֤וֹם הַשְּׁלִישִׁי֙ לְלִדְתִּ֔י וַתֵּ֖לֶד גַּם־ הָאִשָּׁ֣ה הַזֹּ֑את וַאֲנַ֣חְנוּ יַחְדָּ֗ו אֵֽין־ זָ֤ר אִתָּ֙נוּ֙ בַּבַּ֔יִת זוּלָתִ֥י שְׁתַּֽיִם־ אֲנַ֖חְנוּ בַּבָּֽיִת׃ ",
        "versenonikud": "ויהי ביום השלישי ללדתי ותלד גם האשה הזאת ואנחנו יחדו אין זר אתנו בבית זולתי שתים אנחנו בבית "
    },
    {
        "bookchapter": "מלכים א",
        "chapter": "ג",
        "versechapter": "יט",
        "bookseder": "מלכים",
        "seder": "ג",
        "verseseder": "כא",
        "versenikud": "וַיָּ֛מָת בֶּן־ הָאִשָּׁ֥ה הַזֹּ֖את לָ֑יְלָה אֲשֶׁ֥ר שָׁכְבָ֖ה עָלָֽיו׃ ",
        "versenonikud": "וימת בן האשה הזאת לילה אשר שכבה עליו "
    },
    {
        "bookchapter": "מלכים א",
        "chapter": "ג",
        "versechapter": "כ",
        "bookseder": "מלכים",
        "seder": "ג",
        "verseseder": "כב",
        "versenikud": "וַתָּקָם֩ בְּת֨וֹךְ הַלַּ֜יְלָה וַתִּקַּ֧ח אֶת־ בְּנִ֣י מֵֽאֶצְלִ֗י וַאֲמָֽתְךָ֙ יְשֵׁנָ֔ה וַתַּשְׁכִּיבֵ֖הוּ בְּחֵיקָ֑הּ וְאֶת־ בְּנָ֥הּ הַמֵּ֖ת הִשְׁכִּ֥יבָה בְחֵיקִֽי׃ ",
        "versenonikud": "ותקם בתוך הלילה ותקח את בני מאצלי ואמתך ישנה ותשכיבהו בחיקה ואת בנה המת השכיבה בחיקי "
    },
    {
        "bookchapter": "מלכים א",
        "chapter": "ג",
        "versechapter": "כא",
        "bookseder": "מלכים",
        "seder": "ג",
        "verseseder": "כג",
        "versenikud": "וָאָקֻ֥ם בַּבֹּ֛קֶר לְהֵינִ֥יק אֶת־ בְּנִ֖י וְהִנֵּה־ מֵ֑ת וָאֶתְבּוֹנֵ֤ן אֵלָיו֙ בַּבֹּ֔קֶר וְהִנֵּ֛ה לֹֽא־ הָיָ֥ה בְנִ֖י אֲשֶׁ֥ר יָלָֽדְתִּי׃ ",
        "versenonikud": "ואקם בבקר להיניק את בני והנה מת ואתבונן אליו בבקר והנה לא היה בני אשר ילדתי "
    },
    {
        "bookchapter": "מלכים א",
        "chapter": "ג",
        "versechapter": "כב",
        "bookseder": "מלכים",
        "seder": "ג",
        "verseseder": "כד",
        "versenikud": "וַתֹּאמֶר֩ הָאִשָּׁ֨ה הָאַחֶ֜רֶת לֹ֣א כִ֗י בְּנִ֤י הַחַי֙ וּבְנֵ֣ךְ הַמֵּ֔ת וְזֹ֤את אֹמֶ֙רֶת֙ לֹ֣א כִ֔י בְּנֵ֥ךְ הַמֵּ֖ת וּבְנִ֣י הֶחָ֑י וַתְּדַבֵּ֖רְנָה לִפְנֵ֥י הַמֶּֽלֶךְ׃ ",
        "versenonikud": "ותאמר האשה האחרת לא כי בני החי ובנך המת וזאת אמרת לא כי בנך המת ובני החי ותדברנה לפני המלך "
    },
    {
        "bookchapter": "מלכים א",
        "chapter": "ג",
        "versechapter": "כג",
        "bookseder": "מלכים",
        "seder": "ג",
        "verseseder": "כה",
        "versenikud": "וַיֹּ֣אמֶר הַמֶּ֔לֶךְ זֹ֣את אֹמֶ֔רֶת זֶה־ בְּנִ֥י הַחַ֖י וּבְנֵ֣ךְ הַמֵּ֑ת וְזֹ֤את אֹמֶ֙רֶת֙ לֹ֣א כִ֔י בְּנֵ֥ךְ הַמֵּ֖ת וּבְנִ֥י הֶחָֽי׃ ",
        "versenonikud": "ויאמר המלך זאת אמרת זה בני החי ובנך המת וזאת אמרת לא כי בנך המת ובני החי "
    },
    {
        "bookchapter": "מלכים א",
        "chapter": "ג",
        "versechapter": "כד",
        "bookseder": "מלכים",
        "seder": "ג",
        "verseseder": "כו",
        "versenikud": "וַיֹּ֥אמֶר הַמֶּ֖לֶךְ קְח֣וּ לִי־ חָ֑רֶב וַיָּבִ֥אוּ הַחֶ֖רֶב לִפְנֵ֥י הַמֶּֽלֶךְ׃ ",
        "versenonikud": "ויאמר המלך קחו לי חרב ויבאו החרב לפני המלך "
    },
    {
        "bookchapter": "מלכים א",
        "chapter": "ג",
        "versechapter": "כה",
        "bookseder": "מלכים",
        "seder": "ג",
        "verseseder": "כז",
        "versenikud": "וַיֹּ֣אמֶר הַמֶּ֔לֶךְ גִּזְר֛וּ אֶת־ הַיֶּ֥לֶד הַחַ֖י לִשְׁנָ֑יִם וּתְנ֤וּ אֶֽת־ הַחֲצִי֙ לְאַחַ֔ת וְאֶֽת־ הַחֲצִ֖י לְאֶחָֽת׃ ",
        "versenonikud": "ויאמר המלך גזרו את הילד החי לשנים ותנו את החצי לאחת ואת החצי לאחת "
    },
    {
        "bookchapter": "מלכים א",
        "chapter": "ג",
        "versechapter": "כו",
        "bookseder": "מלכים",
        "seder": "ג",
        "verseseder": "כח",
        "versenikud": "וַתֹּ֣אמֶר הָאִשָּׁה֩ אֲשֶׁר־ בְּנָ֨הּ הַחַ֜י אֶל־ הַמֶּ֗לֶךְ כִּֽי־ נִכְמְר֣וּ רַחֲמֶיהָ֮ עַל־ בְּנָהּ֒ וַתֹּ֣אמֶר ׀ בִּ֣י אֲדֹנִ֗י תְּנוּ־ לָהּ֙ אֶת־ הַיָּל֣וּד הַחַ֔י וְהָמֵ֖ת אַל־ תְּמִיתֻ֑הוּ וְזֹ֣את אֹמֶ֗רֶת גַּם־ לִ֥י גַם־ לָ֛ךְ לֹ֥א יִהְיֶ֖ה גְּזֹֽרוּ׃ ",
        "versenonikud": "ותאמר האשה אשר בנה החי אל המלך כי נכמרו רחמיה על בנה ותאמר  בי אדני תנו לה את הילוד החי והמת אל תמיתהו וזאת אמרת גם לי גם לך לא יהיה גזרו "
    },
    {
        "bookchapter": "מלכים א",
        "chapter": "ג",
        "versechapter": "כז",
        "bookseder": "מלכים",
        "seder": "ג",
        "verseseder": "כט",
        "versenikud": "וַיַּ֨עַן הַמֶּ֜לֶךְ וַיֹּ֗אמֶר תְּנוּ־ לָהּ֙ אֶת־ הַיָּל֣וּד הַחַ֔י וְהָמֵ֖ת לֹ֣א תְמִיתֻ֑הוּ הִ֖יא אִמּֽוֹ׃ ",
        "versenonikud": "ויען המלך ויאמר תנו לה את הילוד החי והמת לא תמיתהו היא אמו "
    },
    {
        "bookchapter": "מלכים א",
        "chapter": "ג",
        "versechapter": "כח",
        "bookseder": "מלכים",
        "seder": "ג",
        "verseseder": "ל",
        "versenikud": "וַיִּשְׁמְע֣וּ כָל־ יִשְׂרָאֵ֗ל אֶת־ הַמִּשְׁפָּט֙ אֲשֶׁ֣ר שָׁפַ֣ט הַמֶּ֔לֶךְ וַיִּֽרְא֖וּ מִפְּנֵ֣י הַמֶּ֑לֶךְ כִּ֣י רָא֔וּ כִּֽי־ חָכְמַ֧ת אֱלֹהִ֛ים בְּקִרְבּ֖וֹ לַעֲשׂ֥וֹת מִשְׁפָּֽט׃ ",
        "versenonikud": "וישמעו כל ישראל את המשפט אשר שפט המלך ויראו מפני המלך כי ראו כי חכמת אלהים בקרבו לעשות משפט "
    },
    {
        "bookchapter": "מלכים א",
        "chapter": "ד",
        "versechapter": "א",
        "bookseder": "מלכים",
        "seder": "ג",
        "verseseder": "לא",
        "versenikud": "וַֽיְהִי֙ הַמֶּ֣לֶךְ שְׁלֹמֹ֔ה מֶ֖לֶךְ עַל־ כָּל־ יִשְׂרָאֵֽל׃ ",
        "versenonikud": "ויהי המלך שלמה מלך על כל ישראל "
    },
    {
        "bookchapter": "מלכים א",
        "chapter": "ד",
        "versechapter": "ב",
        "bookseder": "מלכים",
        "seder": "ג",
        "verseseder": "לב",
        "versenikud": "וְאֵ֥לֶּה הַשָּׂרִ֖ים אֲשֶׁר־ ל֑וֹ עֲזַרְיָ֥הוּ בֶן־ צָד֖וֹק הַכֹּהֵֽן׃ ",
        "versenonikud": "ואלה השרים אשר לו עזריהו בן צדוק הכהן "
    },
    {
        "bookchapter": "מלכים א",
        "chapter": "ד",
        "versechapter": "ג",
        "bookseder": "מלכים",
        "seder": "ג",
        "verseseder": "לג",
        "versenikud": "אֱלִיחֹ֧רֶף וַאֲחִיָּ֛ה בְּנֵ֥י שִׁישָׁ֖א סֹפְרִ֑ים יְהוֹשָׁפָ֥ט בֶּן־ אֲחִיל֖וּד הַמַּזְכִּֽיר׃ ",
        "versenonikud": "אליחרף ואחיה בני שישא ספרים יהושפט בן אחילוד המזכיר "
    },
    {
        "bookchapter": "מלכים א",
        "chapter": "ד",
        "versechapter": "ד",
        "bookseder": "מלכים",
        "seder": "ג",
        "verseseder": "לד",
        "versenikud": "וּבְנָיָ֥הוּ בֶן־ יְהוֹיָדָ֖ע עַל־ הַצָּבָ֑א וְצָד֥וֹק וְאֶבְיָתָ֖ר כֹּהֲנִֽים׃ ",
        "versenonikud": "ובניהו בן יהוידע על הצבא וצדוק ואביתר כהנים "
    },
    {
        "bookchapter": "מלכים א",
        "chapter": "ד",
        "versechapter": "ה",
        "bookseder": "מלכים",
        "seder": "ג",
        "verseseder": "לה",
        "versenikud": "וַעֲזַרְיָ֥הוּ בֶן־ נָתָ֖ן עַל־ הַנִּצָּבִ֑ים וְזָב֧וּד בֶּן־ נָתָ֛ן כֹּהֵ֖ן רֵעֶ֥ה הַמֶּֽלֶךְ׃ ",
        "versenonikud": "ועזריהו בן נתן על הנצבים וזבוד בן נתן כהן רעה המלך "
    },
    {
        "bookchapter": "מלכים א",
        "chapter": "ד",
        "versechapter": "ו",
        "bookseder": "מלכים",
        "seder": "ג",
        "verseseder": "לו",
        "versenikud": "וַאֲחִישָׁ֖ר עַל־ הַבָּ֑יִת וַאֲדֹנִירָ֥ם בֶּן־ עַבְדָּ֖א עַל־ הַמַּֽס׃ ",
        "versenonikud": "ואחישר על הבית ואדנירם בן עבדא על המס "
    },
    {
        "bookchapter": "מלכים א",
        "chapter": "ד",
        "versechapter": "ז",
        "bookseder": "מלכים",
        "seder": "ג",
        "verseseder": "לז",
        "versenikud": "וְלִשְׁלֹמֹ֞ה שְׁנֵים־ עָשָׂ֤ר נִצָּבִים֙ עַל־ כָּל־ יִשְׂרָאֵ֔ל וְכִלְכְּל֥וּ אֶת־ הַמֶּ֖לֶךְ וְאֶת־ בֵּית֑וֹ חֹ֧דֶשׁ בַּשָּׁנָ֛ה יִהְיֶ֥ה עַל־ אחד הָאֶחָ֖ד לְכַלְכֵּֽל׃ ",
        "versenonikud": "ולשלמה שנים עשר נצבים על כל ישראל וכלכלו את המלך ואת ביתו חדש בשנה יהיה על אחד האחד לכלכל "
    },
    {
        "bookchapter": "מלכים א",
        "chapter": "ד",
        "versechapter": "ח",
        "bookseder": "מלכים",
        "seder": "ג",
        "verseseder": "לח",
        "versenikud": "וְאֵ֣לֶּה שְׁמוֹתָ֔ם בֶּן־ ח֖וּר בְּהַ֥ר אֶפְרָֽיִם׃ ",
        "versenonikud": "ואלה שמותם בן חור בהר אפרים "
    },
    {
        "bookchapter": "מלכים א",
        "chapter": "ד",
        "versechapter": "ט",
        "bookseder": "מלכים",
        "seder": "ג",
        "verseseder": "לט",
        "versenikud": "בֶּן־ דֶּ֛קֶר בְּמָקַ֥ץ וּבְשַֽׁעַלְבִ֖ים וּבֵ֣ית שָׁ֑מֶשׁ וְאֵיל֖וֹן בֵּ֥ית חָנָֽן׃ ",
        "versenonikud": "בן דקר במקץ ובשעלבים ובית שמש ואילון בית חנן "
    },
    {
        "bookchapter": "מלכים א",
        "chapter": "ד",
        "versechapter": "י",
        "bookseder": "מלכים",
        "seder": "ג",
        "verseseder": "מ",
        "versenikud": "בֶּן־ חֶ֖סֶד בָּֽאֲרֻבּ֑וֹת ל֥וֹ שֹׂכֹ֖ה וְכָל־ אֶ֥רֶץ חֵֽפֶר׃ ",
        "versenonikud": "בן חסד בארבות לו שכה וכל ארץ חפר "
    },
    {
        "bookchapter": "מלכים א",
        "chapter": "ד",
        "versechapter": "יא",
        "bookseder": "מלכים",
        "seder": "ג",
        "verseseder": "מא",
        "versenikud": "בֶּן־ אֲבִֽינָדָ֖ב כָּל־ נָ֣פַת דֹּ֑אר טָפַת֙ בַּת־ שְׁלֹמֹ֔ה הָ֥יְתָה לּ֖וֹ לְאִשָּֽׁה׃ ",
        "versenonikud": "בן אבינדב כל נפת דאר טפת בת שלמה היתה לו לאשה "
    },
    {
        "bookchapter": "מלכים א",
        "chapter": "ד",
        "versechapter": "יב",
        "bookseder": "מלכים",
        "seder": "ג",
        "verseseder": "מב",
        "versenikud": "בַּֽעֲנָא֙ בֶּן־ אֲחִיל֔וּד תַּעְנַ֖ךְ וּמְגִדּ֑וֹ וְכָל־ בֵּ֣ית שְׁאָ֡ן אֲשֶׁר֩ אֵ֨צֶל צָרְתַ֜נָה מִתַּ֣חַת לְיִזְרְעֶ֗אל מִבֵּ֤ית שְׁאָן֙ עַ֚ד אָבֵ֣ל מְחוֹלָ֔ה עַ֖ד מֵעֵ֥בֶר לְיָקְמֳעָֽם׃ ",
        "versenonikud": "בענא בן אחילוד תענך ומגדו וכל בית שאן אשר אצל צרתנה מתחת ליזרעאל מבית שאן עד אבל מחולה עד מעבר ליקמעם "
    },
    {
        "bookchapter": "מלכים א",
        "chapter": "ד",
        "versechapter": "יג",
        "bookseder": "מלכים",
        "seder": "ג",
        "verseseder": "מג",
        "versenikud": "בֶּן־ גֶּ֖בֶר בְּרָמֹ֣ת גִּלְעָ֑ד ל֡וֹ חַוֺּת֩ יָאִ֨יר בֶּן־ מְנַשֶּׁ֜ה אֲשֶׁ֣ר בַּגִּלְעָ֗ד ל֚וֹ חֶ֤בֶל אַרְגֹּב֙ אֲשֶׁ֣ר בַּבָּשָׁ֔ן שִׁשִּׁים֙ עָרִ֣ים גְּדֹל֔וֹת חוֹמָ֖ה וּבְרִ֥יחַ נְחֹֽשֶׁת׃ ",
        "versenonikud": "בן גבר ברמת גלעד לו חות יאיר בן מנשה אשר בגלעד לו חבל ארגב אשר בבשן ששים ערים גדלות חומה ובריח נחשת "
    },
    {
        "bookchapter": "מלכים א",
        "chapter": "ד",
        "versechapter": "יד",
        "bookseder": "מלכים",
        "seder": "ג",
        "verseseder": "מד",
        "versenikud": "אֲחִֽינָדָ֥ב בֶּן־ עִדֹּ֖א מַחֲנָֽיְמָה׃ ",
        "versenonikud": "אחינדב בן עדא מחנימה "
    },
    {
        "bookchapter": "מלכים א",
        "chapter": "ד",
        "versechapter": "טו",
        "bookseder": "מלכים",
        "seder": "ג",
        "verseseder": "מה",
        "versenikud": "אֲחִימַ֖עַץ בְּנַפְתָּלִ֑י גַּם־ ה֗וּא לָקַ֛ח אֶת־ בָּשְׂמַ֥ת בַּת־ שְׁלֹמֹ֖ה לְאִשָּֽׁה׃ ",
        "versenonikud": "אחימעץ בנפתלי גם הוא לקח את בשמת בת שלמה לאשה "
    },
    {
        "bookchapter": "מלכים א",
        "chapter": "ד",
        "versechapter": "טז",
        "bookseder": "מלכים",
        "seder": "ג",
        "verseseder": "מו",
        "versenikud": "בַּֽעֲנָא֙ בֶּן־ חוּשָׁ֔י בְּאָשֵׁ֖ר וּבְעָלֽוֹת׃ ",
        "versenonikud": "בענא בן חושי באשר ובעלות "
    },
    {
        "bookchapter": "מלכים א",
        "chapter": "ד",
        "versechapter": "יז",
        "bookseder": "מלכים",
        "seder": "ג",
        "verseseder": "מז",
        "versenikud": "יְהוֹשָׁפָ֥ט בֶּן־ פָּר֖וּחַ בְּיִשָׂשכָֽר׃ ",
        "versenonikud": "יהושפט בן פרוח ביששכר "
    },
    {
        "bookchapter": "מלכים א",
        "chapter": "ד",
        "versechapter": "יח",
        "bookseder": "מלכים",
        "seder": "ג",
        "verseseder": "מח",
        "versenikud": "שִׁמְעִ֥י בֶן־ אֵלָ֖א בְּבִנְיָמִֽן׃ ",
        "versenonikud": "שמעי בן אלא בבנימן "
    },
    {
        "bookchapter": "מלכים א",
        "chapter": "ד",
        "versechapter": "יט",
        "bookseder": "מלכים",
        "seder": "ג",
        "verseseder": "מט",
        "versenikud": "גֶּ֥בֶר בֶּן־ אֻרִ֖י בְּאֶ֣רֶץ גִּלְעָ֑ד אֶ֜רֶץ סִיח֣וֹן ׀ מֶ֣לֶךְ הָאֱמֹרִ֗י וְעֹג֙ מֶ֣לֶךְ הַבָּשָׁ֔ן וּנְצִ֥יב אֶחָ֖ד אֲשֶׁ֥ר בָּאָֽרֶץ׃ ",
        "versenonikud": "גבר בן ארי בארץ גלעד ארץ סיחון  מלך האמרי ועג מלך הבשן ונציב אחד אשר בארץ "
    }
]