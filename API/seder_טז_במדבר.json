[
    {
        "bookchapter": "במדבר",
        "chapter": "יז",
        "versechapter": "טז",
        "bookseder": "במדבר",
        "seder": "טז",
        "verseseder": "א",
        "parasha": "קרח",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "במדבר",
        "chapter": "יז",
        "versechapter": "יז",
        "bookseder": "במדבר",
        "seder": "טז",
        "verseseder": "ב",
        "parasha": "קרח",
        "versenikud": "דַּבֵּ֣ר ׀ אֶל־ בְּנֵ֣י יִשְׂרָאֵ֗ל וְקַ֣ח מֵֽאִתָּ֡ם מַטֶּ֣ה מַטֶּה֩ לְבֵ֨ית אָ֜ב מֵאֵ֤ת כָּל־ נְשִֽׂיאֵהֶם֙ לְבֵ֣ית אֲבֹתָ֔ם שְׁנֵ֥ים עָשָׂ֖ר מַטּ֑וֹת אִ֣ישׁ אֶת־ שְׁמ֔וֹ תִּכְתֹּ֖ב עַל־ מַטֵּֽהוּ׃ ",
        "versenonikud": "דבר  אל בני ישראל וקח מאתם מטה מטה לבית אב מאת כל נשיאהם לבית אבתם שנים עשר מטות איש את שמו תכתב על מטהו "
    },
    {
        "bookchapter": "במדבר",
        "chapter": "יז",
        "versechapter": "יח",
        "bookseder": "במדבר",
        "seder": "טז",
        "verseseder": "ג",
        "parasha": "קרח",
        "versenikud": "וְאֵת֙ שֵׁ֣ם אַהֲרֹ֔ן תִּכְתֹּ֖ב עַל־ מַטֵּ֣ה לֵוִ֑י כִּ֚י מַטֶּ֣ה אֶחָ֔ד לְרֹ֖אשׁ בֵּ֥ית אֲבוֹתָֽם׃ ",
        "versenonikud": "ואת שם אהרן תכתב על מטה לוי כי מטה אחד לראש בית אבותם "
    },
    {
        "bookchapter": "במדבר",
        "chapter": "יז",
        "versechapter": "יט",
        "bookseder": "במדבר",
        "seder": "טז",
        "verseseder": "ד",
        "parasha": "קרח",
        "versenikud": "וְהִנַּחְתָּ֖ם בְּאֹ֣הֶל מוֹעֵ֑ד לִפְנֵי֙ הָֽעֵד֔וּת אֲשֶׁ֛ר אִוָּעֵ֥ד לָכֶ֖ם שָֽׁמָּה׃ ",
        "versenonikud": "והנחתם באהל מועד לפני העדות אשר אועד לכם שמה "
    },
    {
        "bookchapter": "במדבר",
        "chapter": "יז",
        "versechapter": "כ",
        "bookseder": "במדבר",
        "seder": "טז",
        "verseseder": "ה",
        "parasha": "קרח",
        "versenikud": "וְהָיָ֗ה הָאִ֛ישׁ אֲשֶׁ֥ר אֶבְחַר־ בּ֖וֹ מַטֵּ֣הוּ יִפְרָ֑ח וַהֲשִׁכֹּתִ֣י מֵֽעָלַ֗י אֶת־ תְּלֻנּוֹת֙ בְּנֵ֣י יִשְׂרָאֵ֔ל אֲשֶׁ֛ר הֵ֥ם מַלִּינִ֖ם עֲלֵיכֶֽם׃ ",
        "versenonikud": "והיה האיש אשר אבחר בו מטהו יפרח והשכתי מעלי את תלנות בני ישראל אשר הם מלינם עליכם "
    },
    {
        "bookchapter": "במדבר",
        "chapter": "יז",
        "versechapter": "כא",
        "bookseder": "במדבר",
        "seder": "טז",
        "verseseder": "ו",
        "parasha": "קרח",
        "versenikud": "וַיְדַבֵּ֨ר מֹשֶׁ֜ה אֶל־ בְּנֵ֣י יִשְׂרָאֵ֗ל וַיִּתְּנ֣וּ אֵלָ֣יו ׀ כָּֽל־ נְשִֽׂיאֵיהֶ֡ם מַטֶּה֩ לְנָשִׂ֨יא אֶחָ֜ד מַטֶּ֨ה לְנָשִׂ֤יא אֶחָד֙ לְבֵ֣ית אֲבֹתָ֔ם שְׁנֵ֥ים עָשָׂ֖ר מַטּ֑וֹת וּמַטֵּ֥ה אַהֲרֹ֖ן בְּת֥וֹךְ מַטּוֹתָֽם׃ ",
        "versenonikud": "וידבר משה אל בני ישראל ויתנו אליו  כל נשיאיהם מטה לנשיא אחד מטה לנשיא אחד לבית אבתם שנים עשר מטות ומטה אהרן בתוך מטותם "
    },
    {
        "bookchapter": "במדבר",
        "chapter": "יז",
        "versechapter": "כב",
        "bookseder": "במדבר",
        "seder": "טז",
        "verseseder": "ז",
        "parasha": "קרח",
        "versenikud": "וַיַּנַּ֥ח מֹשֶׁ֛ה אֶת־ הַמַּטֹּ֖ת לִפְנֵ֣י יְהוָ֑ה בְּאֹ֖הֶל הָעֵדֻֽת׃ ",
        "versenonikud": "וינח משה את המטת לפני יהוה באהל העדת "
    },
    {
        "bookchapter": "במדבר",
        "chapter": "יז",
        "versechapter": "כג",
        "bookseder": "במדבר",
        "seder": "טז",
        "verseseder": "ח",
        "parasha": "קרח",
        "versenikud": "וַיְהִ֣י מִֽמָּחֳרָ֗ת וַיָּבֹ֤א מֹשֶׁה֙ אֶל־ אֹ֣הֶל הָעֵד֔וּת וְהִנֵּ֛ה פָּרַ֥ח מַטֵּֽה־ אַהֲרֹ֖ן לְבֵ֣ית לֵוִ֑י וַיֹּ֤צֵֽא פֶ֙רַח֙ וַיָּ֣צֵֽץ צִ֔יץ וַיִּגְמֹ֖ל שְׁקֵדִֽים׃ ",
        "versenonikud": "ויהי ממחרת ויבא משה אל אהל העדות והנה פרח מטה אהרן לבית לוי ויצא פרח ויצץ ציץ ויגמל שקדים "
    },
    {
        "bookchapter": "במדבר",
        "chapter": "יז",
        "versechapter": "כד",
        "bookseder": "במדבר",
        "seder": "טז",
        "verseseder": "ט",
        "parasha": "קרח",
        "versenikud": "וַיֹּצֵ֨א מֹשֶׁ֤ה אֶת־ כָּל־ הַמַּטֹּת֙ מִלִּפְנֵ֣י יְהוָ֔ה אֶֽל־ כָּל־ בְּנֵ֖י יִשְׂרָאֵ֑ל וַיִּרְא֥וּ וַיִּקְח֖וּ אִ֥ישׁ מַטֵּֽהוּ׃ ",
        "versenonikud": "ויצא משה את כל המטת מלפני יהוה אל כל בני ישראל ויראו ויקחו איש מטהו "
    },
    {
        "bookchapter": "במדבר",
        "chapter": "יז",
        "versechapter": "כה",
        "bookseder": "במדבר",
        "seder": "טז",
        "verseseder": "י",
        "parasha": "קרח",
        "versenikud": "וַיֹּ֨אמֶר יְהוָ֜ה אֶל־ מֹשֶׁ֗ה הָשֵׁ֞ב אֶת־ מַטֵּ֤ה אַהֲרֹן֙ לִפְנֵ֣י הָעֵד֔וּת לְמִשְׁמֶ֥רֶת לְא֖וֹת לִבְנֵי־ מֶ֑רִי וּתְכַ֧ל תְּלוּנֹּתָ֛ם מֵעָלַ֖י וְלֹ֥א יָמֻֽתוּ׃ ",
        "versenonikud": "ויאמר יהוה אל משה השב את מטה אהרן לפני העדות למשמרת לאות לבני מרי ותכל תלונתם מעלי ולא ימתו "
    },
    {
        "bookchapter": "במדבר",
        "chapter": "יז",
        "versechapter": "כו",
        "bookseder": "במדבר",
        "seder": "טז",
        "verseseder": "יא",
        "parasha": "קרח",
        "versenikud": "וַיַּ֖עַשׂ מֹשֶׁ֑ה כַּאֲשֶׁ֨ר צִוָּ֧ה יְהוָ֛ה אֹת֖וֹ כֵּ֥ן עָשָֽׂה׃ ",
        "versenonikud": "ויעש משה כאשר צוה יהוה אתו כן עשה "
    },
    {
        "bookchapter": "במדבר",
        "chapter": "יז",
        "versechapter": "כז",
        "bookseder": "במדבר",
        "seder": "טז",
        "verseseder": "יב",
        "parasha": "קרח",
        "versenikud": "וַיֹּֽאמְרוּ֙ בְּנֵ֣י יִשְׂרָאֵ֔ל אֶל־ מֹשֶׁ֖ה לֵאמֹ֑ר הֵ֥ן גָּוַ֛עְנוּ אָבַ֖דְנוּ כֻּלָּ֥נוּ אָבָֽדְנוּ׃ ",
        "versenonikud": "ויאמרו בני ישראל אל משה לאמר הן גוענו אבדנו כלנו אבדנו "
    },
    {
        "bookchapter": "במדבר",
        "chapter": "יז",
        "versechapter": "כח",
        "bookseder": "במדבר",
        "seder": "טז",
        "verseseder": "יג",
        "parasha": "קרח",
        "versenikud": "כֹּ֣ל הַקָּרֵ֧ב ׀ הַקָּרֵ֛ב אֶל־ מִשְׁכַּ֥ן יְהוָ֖ה יָמ֑וּת הַאִ֥ם תַּ֖מְנוּ לִגְוֺֽעַ׃ ",
        "versenonikud": "כל הקרב  הקרב אל משכן יהוה ימות האם תמנו לגוע "
    },
    {
        "bookchapter": "במדבר",
        "chapter": "יח",
        "versechapter": "א",
        "bookseder": "במדבר",
        "seder": "טז",
        "verseseder": "יד",
        "parasha": "קרח",
        "versenikud": "וַיֹּ֤אמֶר יְהוָה֙ אֶֽל־ אַהֲרֹ֔ן אַתָּ֗ה וּבָנֶ֤יךָ וּבֵית־ אָבִ֙יךָ֙ אִתָּ֔ךְ תִּשְׂא֖וּ אֶת־ עֲוֺ֣ן הַמִּקְדָּ֑שׁ וְאַתָּה֙ וּבָנֶ֣יךָ אִתָּ֔ךְ תִּשְׂא֖וּ אֶת־ עֲוֺ֥ן כְּהֻנַּתְכֶֽם׃ ",
        "versenonikud": "ויאמר יהוה אל אהרן אתה ובניך ובית אביך אתך תשאו את עון המקדש ואתה ובניך אתך תשאו את עון כהנתכם "
    },
    {
        "bookchapter": "במדבר",
        "chapter": "יח",
        "versechapter": "ב",
        "bookseder": "במדבר",
        "seder": "טז",
        "verseseder": "טו",
        "parasha": "קרח",
        "versenikud": "וְגַ֣ם אֶת־ אַחֶיךָ֩ מַטֵּ֨ה לֵוִ֜י שֵׁ֤בֶט אָבִ֙יךָ֙ הַקְרֵ֣ב אִתָּ֔ךְ וְיִלָּו֥וּ עָלֶ֖יךָ וִֽישָׁרְת֑וּךָ וְאַתָּה֙ וּבָנֶ֣יךָ אִתָּ֔ךְ לִפְנֵ֖י אֹ֥הֶל הָעֵדֻֽת׃ ",
        "versenonikud": "וגם את אחיך מטה לוי שבט אביך הקרב אתך וילוו עליך וישרתוך ואתה ובניך אתך לפני אהל העדת "
    },
    {
        "bookchapter": "במדבר",
        "chapter": "יח",
        "versechapter": "ג",
        "bookseder": "במדבר",
        "seder": "טז",
        "verseseder": "טז",
        "parasha": "קרח",
        "versenikud": "וְשָֽׁמְרוּ֙ מִֽשְׁמַרְתְּךָ֔ וּמִשְׁמֶ֖רֶת כָּל־ הָאֹ֑הֶל אַךְ֩ אֶל־ כְּלֵ֨י הַקֹּ֤דֶשׁ וְאֶל־ הַמִּזְבֵּ֙חַ֙ לֹ֣א יִקְרָ֔בוּ וְלֹֽא־ יָמֻ֥תוּ גַם־ הֵ֖ם גַּם־ אַתֶּֽם׃ ",
        "versenonikud": "ושמרו משמרתך ומשמרת כל האהל אך אל כלי הקדש ואל המזבח לא יקרבו ולא ימתו גם הם גם אתם "
    },
    {
        "bookchapter": "במדבר",
        "chapter": "יח",
        "versechapter": "ד",
        "bookseder": "במדבר",
        "seder": "טז",
        "verseseder": "יז",
        "parasha": "קרח",
        "versenikud": "וְנִלְו֣וּ עָלֶ֔יךָ וְשָֽׁמְר֗וּ אֶת־ מִשְׁמֶ֙רֶת֙ אֹ֣הֶל מוֹעֵ֔ד לְכֹ֖ל עֲבֹדַ֣ת הָאֹ֑הֶל וְזָ֖ר לֹא־ יִקְרַ֥ב אֲלֵיכֶֽם׃ ",
        "versenonikud": "ונלוו עליך ושמרו את משמרת אהל מועד לכל עבדת האהל וזר לא יקרב אליכם "
    },
    {
        "bookchapter": "במדבר",
        "chapter": "יח",
        "versechapter": "ה",
        "bookseder": "במדבר",
        "seder": "טז",
        "verseseder": "יח",
        "parasha": "קרח",
        "versenikud": "וּשְׁמַרְתֶּ֗ם אֵ֚ת מִשְׁמֶ֣רֶת הַקֹּ֔דֶשׁ וְאֵ֖ת מִשְׁמֶ֣רֶת הַמִּזְבֵּ֑חַ וְלֹֽא־ יִהְיֶ֥ה ע֛וֹד קֶ֖צֶף עַל־ בְּנֵ֥י יִשְׂרָאֵֽל׃ ",
        "versenonikud": "ושמרתם את משמרת הקדש ואת משמרת המזבח ולא יהיה עוד קצף על בני ישראל "
    },
    {
        "bookchapter": "במדבר",
        "chapter": "יח",
        "versechapter": "ו",
        "bookseder": "במדבר",
        "seder": "טז",
        "verseseder": "יט",
        "parasha": "קרח",
        "versenikud": "וַאֲנִ֗י הִנֵּ֤ה לָקַ֙חְתִּי֙ אֶת־ אֲחֵיכֶ֣ם הַלְוִיִּ֔ם מִתּ֖וֹךְ בְּנֵ֣י יִשְׂרָאֵ֑ל לָכֶ֞ם מַתָּנָ֤ה נְתֻנִים֙ לַֽיהוָ֔ה לַעֲבֹ֕ד אֶת־ עֲבֹדַ֖ת אֹ֥הֶל מוֹעֵֽד׃ ",
        "versenonikud": "ואני הנה לקחתי את אחיכם הלוים מתוך בני ישראל לכם מתנה נתנים ליהוה לעבד את עבדת אהל מועד "
    },
    {
        "bookchapter": "במדבר",
        "chapter": "יח",
        "versechapter": "ז",
        "bookseder": "במדבר",
        "seder": "טז",
        "verseseder": "כ",
        "parasha": "קרח",
        "versenikud": "וְאַתָּ֣ה וּבָנֶ֣יךָ אִ֠תְּךָ תִּשְׁמְר֨וּ אֶת־ כְּהֻנַּתְכֶ֜ם לְכָל־ דְּבַ֧ר הַמִּזְבֵּ֛חַ וּלְמִבֵּ֥ית לַפָּרֹ֖כֶת וַעֲבַדְתֶּ֑ם עֲבֹדַ֣ת מַתָּנָ֗ה אֶתֵּן֙ אֶת־ כְּהֻנַּתְכֶ֔ם וְהַזָּ֥ר הַקָּרֵ֖ב יוּמָֽת׃ ",
        "versenonikud": "ואתה ובניך אתך תשמרו את כהנתכם לכל דבר המזבח ולמבית לפרכת ועבדתם עבדת מתנה אתן את כהנתכם והזר הקרב יומת "
    },
    {
        "bookchapter": "במדבר",
        "chapter": "יח",
        "versechapter": "ח",
        "bookseder": "במדבר",
        "seder": "טז",
        "verseseder": "כא",
        "parasha": "קרח",
        "versenikud": "וַיְדַבֵּ֣ר יְהוָה֮ אֶֽל־ אַהֲרֹן֒ וַאֲנִי֙ הִנֵּ֣ה נָתַ֣תִּֽי לְךָ֔ אֶת־ מִשְׁמֶ֖רֶת תְּרוּמֹתָ֑י לְכָל־ קָדְשֵׁ֣י בְנֵֽי־ יִ֠שְׂרָאֵל לְךָ֨ נְתַתִּ֧ים לְמָשְׁחָ֛ה וּלְבָנֶ֖יךָ לְחָק־ עוֹלָֽם׃ ",
        "versenonikud": "וידבר יהוה אל אהרן ואני הנה נתתי לך את משמרת תרומתי לכל קדשי בני ישראל לך נתתים למשחה ולבניך לחק עולם "
    },
    {
        "bookchapter": "במדבר",
        "chapter": "יח",
        "versechapter": "ט",
        "bookseder": "במדבר",
        "seder": "טז",
        "verseseder": "כב",
        "parasha": "קרח",
        "versenikud": "זֶֽה־ יִהְיֶ֥ה לְךָ֛ מִקֹּ֥דֶשׁ הַקֳּדָשִׁ֖ים מִן־ הָאֵ֑שׁ כָּל־ קָ֠רְבָּנָם לְֽכָל־ מִנְחָתָ֞ם וּלְכָל־ חַטָּאתָ֗ם וּלְכָל־ אֲשָׁמָם֙ אֲשֶׁ֣ר יָשִׁ֣יבוּ לִ֔י קֹ֣דֶשׁ קָֽדָשִׁ֥ים לְךָ֛ ה֖וּא וּלְבָנֶֽיךָ׃ ",
        "versenonikud": "זה יהיה לך מקדש הקדשים מן האש כל קרבנם לכל מנחתם ולכל חטאתם ולכל אשמם אשר ישיבו לי קדש קדשים לך הוא ולבניך "
    },
    {
        "bookchapter": "במדבר",
        "chapter": "יח",
        "versechapter": "י",
        "bookseder": "במדבר",
        "seder": "טז",
        "verseseder": "כג",
        "parasha": "קרח",
        "versenikud": "בְּקֹ֥דֶשׁ הַקֳּדָשִׁ֖ים תֹּאכֲלֶ֑נּוּ כָּל־ זָכָר֙ יֹאכַ֣ל אֹת֔וֹ קֹ֖דֶשׁ יִֽהְיֶה־ לָּֽךְ׃ ",
        "versenonikud": "בקדש הקדשים תאכלנו כל זכר יאכל אתו קדש יהיה לך "
    },
    {
        "bookchapter": "במדבר",
        "chapter": "יח",
        "versechapter": "יא",
        "bookseder": "במדבר",
        "seder": "טז",
        "verseseder": "כד",
        "parasha": "קרח",
        "versenikud": "וְזֶה־ לְּךָ֞ תְּרוּמַ֣ת מַתָּנָ֗ם לְכָל־ תְּנוּפֹת֮ בְּנֵ֣י יִשְׂרָאֵל֒ לְךָ֣ נְתַתִּ֗ים וּלְבָנֶ֧יךָ וְלִבְנֹתֶ֛יךָ אִתְּךָ֖ לְחָק־ עוֹלָ֑ם כָּל־ טָה֥וֹר בְּבֵיתְךָ֖ יֹאכַ֥ל אֹתֽוֹ׃ ",
        "versenonikud": "וזה לך תרומת מתנם לכל תנופת בני ישראל לך נתתים ולבניך ולבנתיך אתך לחק עולם כל טהור בביתך יאכל אתו "
    },
    {
        "bookchapter": "במדבר",
        "chapter": "יח",
        "versechapter": "יב",
        "bookseder": "במדבר",
        "seder": "טז",
        "verseseder": "כה",
        "parasha": "קרח",
        "versenikud": "כֹּ֚ל חֵ֣לֶב יִצְהָ֔ר וְכָל־ חֵ֖לֶב תִּיר֣וֹשׁ וְדָגָ֑ן רֵאשִׁיתָ֛ם אֲשֶׁר־ יִתְּנ֥וּ לַֽיהוָ֖ה לְךָ֥ נְתַתִּֽים׃ ",
        "versenonikud": "כל חלב יצהר וכל חלב תירוש ודגן ראשיתם אשר יתנו ליהוה לך נתתים "
    },
    {
        "bookchapter": "במדבר",
        "chapter": "יח",
        "versechapter": "יג",
        "bookseder": "במדבר",
        "seder": "טז",
        "verseseder": "כו",
        "parasha": "קרח",
        "versenikud": "בִּכּוּרֵ֞י כָּל־ אֲשֶׁ֧ר בְּאַרְצָ֛ם אֲשֶׁר־ יָבִ֥יאוּ לַיהוָ֖ה לְךָ֣ יִהְיֶ֑ה כָּל־ טָה֥וֹר בְּבֵיתְךָ֖ יֹאכֲלֶֽנּוּ׃ ",
        "versenonikud": "בכורי כל אשר בארצם אשר יביאו ליהוה לך יהיה כל טהור בביתך יאכלנו "
    },
    {
        "bookchapter": "במדבר",
        "chapter": "יח",
        "versechapter": "יד",
        "bookseder": "במדבר",
        "seder": "טז",
        "verseseder": "כז",
        "parasha": "קרח",
        "versenikud": "כָּל־ חֵ֥רֶם בְּיִשְׂרָאֵ֖ל לְךָ֥ יִהְיֶֽה׃ ",
        "versenonikud": "כל חרם בישראל לך יהיה "
    },
    {
        "bookchapter": "במדבר",
        "chapter": "יח",
        "versechapter": "טו",
        "bookseder": "במדבר",
        "seder": "טז",
        "verseseder": "כח",
        "parasha": "קרח",
        "versenikud": "כָּל־ פֶּ֣טֶר רֶ֠חֶם לְֽכָל־ בָּשָׂ֞ר אֲשֶׁר־ יַקְרִ֧יבוּ לַֽיהוָ֛ה בָּאָדָ֥ם וּבַבְּהֵמָ֖ה יִֽהְיֶה־ לָּ֑ךְ אַ֣ךְ ׀ פָּדֹ֣ה תִפְדֶּ֗ה אֵ֚ת בְּכ֣וֹר הָֽאָדָ֔ם וְאֵ֛ת בְּכֽוֹר־ הַבְּהֵמָ֥ה הַטְּמֵאָ֖ה תִּפְדֶּֽה׃ ",
        "versenonikud": "כל פטר רחם לכל בשר אשר יקריבו ליהוה באדם ובבהמה יהיה לך אך  פדה תפדה את בכור האדם ואת בכור הבהמה הטמאה תפדה "
    },
    {
        "bookchapter": "במדבר",
        "chapter": "יח",
        "versechapter": "טז",
        "bookseder": "במדבר",
        "seder": "טז",
        "verseseder": "כט",
        "parasha": "קרח",
        "versenikud": "וּפְדוּיָו֙ מִבֶּן־ חֹ֣דֶשׁ תִּפְדֶּ֔ה בְּעֶ֨רְכְּךָ֔ כֶּ֛סֶף חֲמֵ֥שֶׁת שְׁקָלִ֖ים בְּשֶׁ֣קֶל הַקֹּ֑דֶשׁ עֶשְׂרִ֥ים גֵּרָ֖ה הֽוּא׃ ",
        "versenonikud": "ופדויו מבן חדש תפדה בערכך כסף חמשת שקלים בשקל הקדש עשרים גרה הוא "
    },
    {
        "bookchapter": "במדבר",
        "chapter": "יח",
        "versechapter": "יז",
        "bookseder": "במדבר",
        "seder": "טז",
        "verseseder": "ל",
        "parasha": "קרח",
        "versenikud": "אַ֣ךְ בְּֽכוֹר־ שׁ֡וֹר אֽוֹ־ בְכ֨וֹר כֶּ֜שֶׂב אֽוֹ־ בְכ֥וֹר עֵ֛ז לֹ֥א תִפְדֶּ֖ה קֹ֣דֶשׁ הֵ֑ם אֶת־ דָּמָ֞ם תִּזְרֹ֤ק עַל־ הַמִּזְבֵּ֙חַ֙ וְאֶת־ חֶלְבָּ֣ם תַּקְטִ֔יר אִשֶּׁ֛ה לְרֵ֥יחַ נִיחֹ֖חַ לַֽיהוָֽה׃ ",
        "versenonikud": "אך בכור שור או בכור כשב או בכור עז לא תפדה קדש הם את דמם תזרק על המזבח ואת חלבם תקטיר אשה לריח ניחח ליהוה "
    },
    {
        "bookchapter": "במדבר",
        "chapter": "יח",
        "versechapter": "יח",
        "bookseder": "במדבר",
        "seder": "טז",
        "verseseder": "לא",
        "parasha": "קרח",
        "versenikud": "וּבְשָׂרָ֖ם יִהְיֶה־ לָּ֑ךְ כַּחֲזֵ֧ה הַתְּנוּפָ֛ה וּכְשׁ֥וֹק הַיָּמִ֖ין לְךָ֥ יִהְיֶֽה׃ ",
        "versenonikud": "ובשרם יהיה לך כחזה התנופה וכשוק הימין לך יהיה "
    },
    {
        "bookchapter": "במדבר",
        "chapter": "יח",
        "versechapter": "יט",
        "bookseder": "במדבר",
        "seder": "טז",
        "verseseder": "לב",
        "parasha": "קרח",
        "versenikud": "כֹּ֣ל ׀ תְּרוּמֹ֣ת הַקֳּדָשִׁ֗ים אֲשֶׁ֨ר יָרִ֥ימוּ בְנֵֽי־ יִשְׂרָאֵל֮ לַֽיהוָה֒ נָתַ֣תִּֽי לְךָ֗ וּלְבָנֶ֧יךָ וְלִבְנֹתֶ֛יךָ אִתְּךָ֖ לְחָק־ עוֹלָ֑ם בְּרִית֩ מֶ֨לַח עוֹלָ֥ם הִוא֙ לִפְנֵ֣י יְהוָ֔ה לְךָ֖ וּלְזַרְעֲךָ֥ אִתָּֽךְ׃ ",
        "versenonikud": "כל  תרומת הקדשים אשר ירימו בני ישראל ליהוה נתתי לך ולבניך ולבנתיך אתך לחק עולם ברית מלח עולם הוא לפני יהוה לך ולזרעך אתך "
    },
    {
        "bookchapter": "במדבר",
        "chapter": "יח",
        "versechapter": "כ",
        "bookseder": "במדבר",
        "seder": "טז",
        "verseseder": "לג",
        "parasha": "קרח",
        "versenikud": "וַיֹּ֨אמֶר יְהוָ֜ה אֶֽל־ אַהֲרֹ֗ן בְּאַרְצָם֙ לֹ֣א תִנְחָ֔ל וְחֵ֕לֶק לֹא־ יִהְיֶ֥ה לְךָ֖ בְּתוֹכָ֑ם אֲנִ֤י חֶלְקְךָ֙ וְנַחֲלָ֣תְךָ֔ בְּת֖וֹךְ בְּנֵ֥י יִשְׂרָאֵֽל׃ ",
        "versenonikud": "ויאמר יהוה אל אהרן בארצם לא תנחל וחלק לא יהיה לך בתוכם אני חלקך ונחלתך בתוך בני ישראל "
    },
    {
        "bookchapter": "במדבר",
        "chapter": "יח",
        "versechapter": "כא",
        "bookseder": "במדבר",
        "seder": "טז",
        "verseseder": "לד",
        "parasha": "קרח",
        "versenikud": "וְלִבְנֵ֣י לֵוִ֔י הִנֵּ֥ה נָתַ֛תִּי כָּל־ מַֽעֲשֵׂ֥ר בְּיִשְׂרָאֵ֖ל לְנַחֲלָ֑ה חֵ֤לֶף עֲבֹֽדָתָם֙ אֲשֶׁר־ הֵ֣ם עֹֽבְדִ֔ים אֶת־ עֲבֹדַ֖ת אֹ֥הֶל מוֹעֵֽד׃ ",
        "versenonikud": "ולבני לוי הנה נתתי כל מעשר בישראל לנחלה חלף עבדתם אשר הם עבדים את עבדת אהל מועד "
    },
    {
        "bookchapter": "במדבר",
        "chapter": "יח",
        "versechapter": "כב",
        "bookseder": "במדבר",
        "seder": "טז",
        "verseseder": "לה",
        "parasha": "קרח",
        "versenikud": "וְלֹא־ יִקְרְב֥וּ ע֛וֹד בְּנֵ֥י יִשְׂרָאֵ֖ל אֶל־ אֹ֣הֶל מוֹעֵ֑ד לָשֵׂ֥את חֵ֖טְא לָמֽוּת׃ ",
        "versenonikud": "ולא יקרבו עוד בני ישראל אל אהל מועד לשאת חטא למות "
    },
    {
        "bookchapter": "במדבר",
        "chapter": "יח",
        "versechapter": "כג",
        "bookseder": "במדבר",
        "seder": "טז",
        "verseseder": "לו",
        "parasha": "קרח",
        "versenikud": "וְעָבַ֨ד הַלֵּוִ֜י ה֗וּא אֶת־ עֲבֹדַת֙ אֹ֣הֶל מוֹעֵ֔ד וְהֵ֖ם יִשְׂא֣וּ עֲוֺנָ֑ם חֻקַּ֤ת עוֹלָם֙ לְדֹרֹ֣תֵיכֶ֔ם וּבְתוֹךְ֙ בְּנֵ֣י יִשְׂרָאֵ֔ל לֹ֥א יִנְחֲל֖וּ נַחֲלָֽה׃ ",
        "versenonikud": "ועבד הלוי הוא את עבדת אהל מועד והם ישאו עונם חקת עולם לדרתיכם ובתוך בני ישראל לא ינחלו נחלה "
    },
    {
        "bookchapter": "במדבר",
        "chapter": "יח",
        "versechapter": "כד",
        "bookseder": "במדבר",
        "seder": "טז",
        "verseseder": "לז",
        "parasha": "קרח",
        "versenikud": "כִּ֞י אֶת־ מַעְשַׂ֣ר בְּנֵֽי־ יִשְׂרָאֵ֗ל אֲשֶׁ֨ר יָרִ֤ימוּ לַֽיהוָה֙ תְּרוּמָ֔ה נָתַ֥תִּי לַלְוִיִּ֖ם לְנַחֲלָ֑ה עַל־ כֵּן֙ אָמַ֣רְתִּי לָהֶ֔ם בְּתוֹךְ֙ בְּנֵ֣י יִשְׂרָאֵ֔ל לֹ֥א יִנְחֲל֖וּ נַחֲלָֽה׃ ",
        "versenonikud": "כי את מעשר בני ישראל אשר ירימו ליהוה תרומה נתתי ללוים לנחלה על כן אמרתי להם בתוך בני ישראל לא ינחלו נחלה "
    }
]