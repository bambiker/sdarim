[
    {
        "bookchapter": "ישעיהו",
        "chapter": "לה",
        "versechapter": "א",
        "bookseder": "ישעיהו",
        "seder": "יג",
        "verseseder": "מה",
        "versenikud": "יְשֻׂשׂ֥וּם מִדְבָּ֖ר וְצִיָּ֑ה וְתָגֵ֧ל עֲרָבָ֛ה וְתִפְרַ֖ח כַּחֲבַצָּֽלֶת׃ ",
        "versenonikud": "יששום מדבר וציה ותגל ערבה ותפרח כחבצלת "
    },
    {
        "bookchapter": "ישעיהו",
        "chapter": "לה",
        "versechapter": "ב",
        "bookseder": "ישעיהו",
        "seder": "יג",
        "verseseder": "מו",
        "versenikud": "פָּרֹ֨חַ תִּפְרַ֜ח וְתָגֵ֗ל אַ֚ף גִּילַ֣ת וְרַנֵּ֔ן כְּב֤וֹד הַלְּבָנוֹן֙ נִתַּן־ לָ֔הּ הֲדַ֥ר הַכַּרְמֶ֖ל וְהַשָּׁר֑וֹן הֵ֛מָּה יִרְא֥וּ כְבוֹד־ יְהוָ֖ה הֲדַ֥ר אֱלֹהֵֽינוּ׃ ",
        "versenonikud": "פרח תפרח ותגל אף גילת ורנן כבוד הלבנון נתן לה הדר הכרמל והשרון המה יראו כבוד יהוה הדר אלהינו "
    },
    {
        "bookchapter": "ישעיהו",
        "chapter": "לה",
        "versechapter": "ג",
        "bookseder": "ישעיהו",
        "seder": "יג",
        "verseseder": "מז",
        "versenikud": "חַזְּק֖וּ יָדַ֣יִם רָפ֑וֹת וּבִרְכַּ֥יִם כֹּשְׁל֖וֹת אַמֵּֽצוּ׃ ",
        "versenonikud": "חזקו ידים רפות וברכים כשלות אמצו "
    },
    {
        "bookchapter": "ישעיהו",
        "chapter": "לה",
        "versechapter": "ד",
        "bookseder": "ישעיהו",
        "seder": "יג",
        "verseseder": "מח",
        "versenikud": "אִמְרוּ֙ לְנִמְהֲרֵי־ לֵ֔ב חִזְק֖וּ אַל־ תִּירָ֑אוּ הִנֵּ֤ה אֱלֹֽהֵיכֶם֙ נָקָ֣ם יָב֔וֹא גְּמ֣וּל אֱלֹהִ֔ים ה֥וּא יָב֖וֹא וְיֹשַׁעֲכֶֽם׃ ",
        "versenonikud": "אמרו לנמהרי לב חזקו אל תיראו הנה אלהיכם נקם יבוא גמול אלהים הוא יבוא וישעכם "
    },
    {
        "bookchapter": "ישעיהו",
        "chapter": "לה",
        "versechapter": "ה",
        "bookseder": "ישעיהו",
        "seder": "יג",
        "verseseder": "מט",
        "versenikud": "אָ֥ז תִּפָּקַ֖חְנָה עֵינֵ֣י עִוְרִ֑ים וְאָזְנֵ֥י חֵרְשִׁ֖ים תִּפָּתַֽחְנָה׃ ",
        "versenonikud": "אז תפקחנה עיני עורים ואזני חרשים תפתחנה "
    },
    {
        "bookchapter": "ישעיהו",
        "chapter": "לה",
        "versechapter": "ו",
        "bookseder": "ישעיהו",
        "seder": "יג",
        "verseseder": "נ",
        "versenikud": "אָ֣ז יְדַלֵּ֤ג כָּֽאַיָּל֙ פִּסֵּ֔חַ וְתָרֹ֖ן לְשׁ֣וֹן אִלֵּ֑ם כִּֽי־ נִבְקְע֤וּ בַמִּדְבָּר֙ מַ֔יִם וּנְחָלִ֖ים בָּעֲרָבָֽה׃ ",
        "versenonikud": "אז ידלג כאיל פסח ותרן לשון אלם כי נבקעו במדבר מים ונחלים בערבה "
    },
    {
        "bookchapter": "ישעיהו",
        "chapter": "לה",
        "versechapter": "ז",
        "bookseder": "ישעיהו",
        "seder": "יג",
        "verseseder": "נא",
        "versenikud": "וְהָיָ֤ה הַשָּׁרָב֙ לַאֲגַ֔ם וְצִמָּא֖וֹן לְמַבּ֣וּעֵי מָ֑יִם בִּנְוֵ֤ה תַנִּים֙ רִבְצָ֔הּ חָצִ֖יר לְקָנֶ֥ה וָגֹֽמֶא׃ ",
        "versenonikud": "והיה השרב לאגם וצמאון למבועי מים בנוה תנים רבצה חציר לקנה וגמא "
    },
    {
        "bookchapter": "ישעיהו",
        "chapter": "לה",
        "versechapter": "ח",
        "bookseder": "ישעיהו",
        "seder": "יג",
        "verseseder": "נב",
        "versenikud": "וְהָיָה־ שָׁ֞ם מַסְל֣וּל וָדֶ֗רֶךְ וְדֶ֤רֶךְ הַקֹּ֙דֶשׁ֙ יִקָּ֣רֵא לָ֔הּ לֹֽא־ יַעַבְרֶ֥נּוּ טָמֵ֖א וְהוּא־ לָ֑מוֹ הֹלֵ֥ךְ דֶּ֛רֶךְ וֶאֱוִילִ֖ים לֹ֥א יִתְעֽוּ׃ ",
        "versenonikud": "והיה שם מסלול ודרך ודרך הקדש יקרא לה לא יעברנו טמא והוא למו הלך דרך ואוילים לא יתעו "
    },
    {
        "bookchapter": "ישעיהו",
        "chapter": "לה",
        "versechapter": "ט",
        "bookseder": "ישעיהו",
        "seder": "יג",
        "verseseder": "נג",
        "versenikud": "לֹא־ יִהְיֶ֨ה שָׁ֜ם אַרְיֵ֗ה וּפְרִ֤יץ חַיּוֹת֙ בַּֽל־ יַעֲלֶ֔נָּה לֹ֥א תִמָּצֵ֖א שָׁ֑ם וְהָלְכ֖וּ גְּאוּלִֽים׃ ",
        "versenonikud": "לא יהיה שם אריה ופריץ חיות בל יעלנה לא תמצא שם והלכו גאולים "
    },
    {
        "bookchapter": "ישעיהו",
        "chapter": "לה",
        "versechapter": "י",
        "bookseder": "ישעיהו",
        "seder": "יד",
        "verseseder": "א",
        "versenikud": "וּפְדוּיֵ֨י יְהוָ֜ה יְשֻׁב֗וּן וּבָ֤אוּ צִיּוֹן֙ בְּרִנָּ֔ה וְשִׂמְחַ֥ת עוֹלָ֖ם עַל־ רֹאשָׁ֑ם שָׂשׂ֤וֹן וְשִׂמְחָה֙ יַשִּׂ֔יגוּ וְנָ֖סוּ יָג֥וֹן וַאֲנָחָֽה׃ ",
        "versenonikud": "ופדויי יהוה ישבון ובאו ציון ברנה ושמחת עולם על ראשם ששון ושמחה ישיגו ונסו יגון ואנחה "
    }
]