[
    {
        "bookchapter": "ויקרא",
        "chapter": "ב",
        "versechapter": "א",
        "bookseder": "ויקרא",
        "seder": "א",
        "verseseder": "יח",
        "parasha": "ויקרא",
        "versenikud": "וְנֶ֗פֶשׁ כִּֽי־ תַקְרִ֞יב קָרְבַּ֤ן מִנְחָה֙ לַֽיהוָ֔ה סֹ֖לֶת יִהְיֶ֣ה קָרְבָּנ֑וֹ וְיָצַ֤ק עָלֶ֙יהָ֙ שֶׁ֔מֶן וְנָתַ֥ן עָלֶ֖יהָ לְבֹנָֽה׃ ",
        "versenonikud": "ונפש כי תקריב קרבן מנחה ליהוה סלת יהיה קרבנו ויצק עליה שמן ונתן עליה לבנה "
    },
    {
        "bookchapter": "ויקרא",
        "chapter": "ב",
        "versechapter": "ב",
        "bookseder": "ויקרא",
        "seder": "א",
        "verseseder": "יט",
        "parasha": "ויקרא",
        "versenikud": "וֶֽהֱבִיאָ֗הּ אֶל־ בְּנֵ֣י אַהֲרֹן֮ הַכֹּהֲנִים֒ וְקָמַ֨ץ מִשָּׁ֜ם מְלֹ֣א קֻמְצ֗וֹ מִסָּלְתָּהּ֙ וּמִשַּׁמְנָ֔הּ עַ֖ל כָּל־ לְבֹנָתָ֑הּ וְהִקְטִ֨יר הַכֹּהֵ֜ן אֶת־ אַזְכָּרָתָהּ֙ הַמִּזְבֵּ֔חָה אִשֵּׁ֛ה רֵ֥יחַ נִיחֹ֖חַ לַיהוָֽה׃ ",
        "versenonikud": "והביאה אל בני אהרן הכהנים וקמץ משם מלא קמצו מסלתה ומשמנה על כל לבנתה והקטיר הכהן את אזכרתה המזבחה אשה ריח ניחח ליהוה "
    },
    {
        "bookchapter": "ויקרא",
        "chapter": "ב",
        "versechapter": "ג",
        "bookseder": "ויקרא",
        "seder": "א",
        "verseseder": "כ",
        "parasha": "ויקרא",
        "versenikud": "וְהַנּוֹתֶ֙רֶת֙ מִן־ הַמִּנְחָ֔ה לְאַהֲרֹ֖ן וּלְבָנָ֑יו קֹ֥דֶשׁ קָֽדָשִׁ֖ים מֵאִשֵּׁ֥י יְהוָֽה׃ ",
        "versenonikud": "והנותרת מן המנחה לאהרן ולבניו קדש קדשים מאשי יהוה "
    },
    {
        "bookchapter": "ויקרא",
        "chapter": "ב",
        "versechapter": "ד",
        "bookseder": "ויקרא",
        "seder": "א",
        "verseseder": "כא",
        "parasha": "ויקרא",
        "versenikud": "וְכִ֥י תַקְרִ֛ב קָרְבַּ֥ן מִנְחָ֖ה מַאֲפֵ֣ה תַנּ֑וּר סֹ֣לֶת חַלּ֤וֹת מַצֹּת֙ בְּלוּלֹ֣ת בַּשֶּׁ֔מֶן וּרְקִיקֵ֥י מַצּ֖וֹת מְשֻׁחִ֥ים בַּשָּֽׁמֶן׃ ",
        "versenonikud": "וכי תקרב קרבן מנחה מאפה תנור סלת חלות מצת בלולת בשמן ורקיקי מצות משחים בשמן "
    },
    {
        "bookchapter": "ויקרא",
        "chapter": "ב",
        "versechapter": "ה",
        "bookseder": "ויקרא",
        "seder": "א",
        "verseseder": "כב",
        "parasha": "ויקרא",
        "versenikud": "וְאִם־ מִנְחָ֥ה עַל־ הַֽמַּחֲבַ֖ת קָרְבָּנֶ֑ךָ סֹ֛לֶת בְּלוּלָ֥ה בַשֶּׁ֖מֶן מַצָּ֥ה תִהְיֶֽה׃ ",
        "versenonikud": "ואם מנחה על המחבת קרבנך סלת בלולה בשמן מצה תהיה "
    },
    {
        "bookchapter": "ויקרא",
        "chapter": "ב",
        "versechapter": "ו",
        "bookseder": "ויקרא",
        "seder": "א",
        "verseseder": "כג",
        "parasha": "ויקרא",
        "versenikud": "פָּת֤וֹת אֹתָהּ֙ פִּתִּ֔ים וְיָצַקְתָּ֥ עָלֶ֖יהָ שָׁ֑מֶן מִנְחָ֖ה הִֽוא׃ ",
        "versenonikud": "פתות אתה פתים ויצקת עליה שמן מנחה הוא "
    },
    {
        "bookchapter": "ויקרא",
        "chapter": "ב",
        "versechapter": "ז",
        "bookseder": "ויקרא",
        "seder": "א",
        "verseseder": "כד",
        "parasha": "ויקרא",
        "versenikud": "וְאִם־ מִנְחַ֥ת מַרְחֶ֖שֶׁת קָרְבָּנֶ֑ךָ סֹ֥לֶת בַּשֶּׁ֖מֶן תֵּעָשֶֽׂה׃ ",
        "versenonikud": "ואם מנחת מרחשת קרבנך סלת בשמן תעשה "
    },
    {
        "bookchapter": "ויקרא",
        "chapter": "ב",
        "versechapter": "ח",
        "bookseder": "ויקרא",
        "seder": "א",
        "verseseder": "כה",
        "parasha": "ויקרא",
        "versenikud": "וְהֵבֵאתָ֣ אֶת־ הַמִּנְחָ֗ה אֲשֶׁ֧ר יֵעָשֶׂ֛ה מֵאֵ֖לֶּה לַיהוָ֑ה וְהִקְרִיבָהּ֙ אֶל־ הַכֹּהֵ֔ן וְהִגִּישָׁ֖הּ אֶל־ הַמִּזְבֵּֽחַ׃ ",
        "versenonikud": "והבאת את המנחה אשר יעשה מאלה ליהוה והקריבה אל הכהן והגישה אל המזבח "
    },
    {
        "bookchapter": "ויקרא",
        "chapter": "ב",
        "versechapter": "ט",
        "bookseder": "ויקרא",
        "seder": "א",
        "verseseder": "כו",
        "parasha": "ויקרא",
        "versenikud": "וְהֵרִ֨ים הַכֹּהֵ֤ן מִן־ הַמִּנְחָה֙ אֶת־ אַזְכָּ֣רָתָ֔הּ וְהִקְטִ֖יר הַמִּזְבֵּ֑חָה אִשֵּׁ֛ה רֵ֥יחַ נִיחֹ֖חַ לַיהוָֽה׃ ",
        "versenonikud": "והרים הכהן מן המנחה את אזכרתה והקטיר המזבחה אשה ריח ניחח ליהוה "
    },
    {
        "bookchapter": "ויקרא",
        "chapter": "ב",
        "versechapter": "י",
        "bookseder": "ויקרא",
        "seder": "א",
        "verseseder": "כז",
        "parasha": "ויקרא",
        "versenikud": "וְהַנּוֹתֶ֙רֶת֙ מִן־ הַמִּנְחָ֔ה לְאַהֲרֹ֖ן וּלְבָנָ֑יו קֹ֥דֶשׁ קָֽדָשִׁ֖ים מֵאִשֵּׁ֥י יְהוָֽה׃ ",
        "versenonikud": "והנותרת מן המנחה לאהרן ולבניו קדש קדשים מאשי יהוה "
    },
    {
        "bookchapter": "ויקרא",
        "chapter": "ב",
        "versechapter": "יא",
        "bookseder": "ויקרא",
        "seder": "א",
        "verseseder": "כח",
        "parasha": "ויקרא",
        "versenikud": "כָּל־ הַמִּנְחָ֗ה אֲשֶׁ֤ר תַּקְרִ֙יבוּ֙ לַיהוָ֔ה לֹ֥א תֵעָשֶׂ֖ה חָמֵ֑ץ כִּ֤י כָל־ שְׂאֹר֙ וְכָל־ דְּבַ֔שׁ לֹֽא־ תַקְטִ֧ירוּ מִמֶּ֛נּוּ אִשֶּׁ֖ה לַֽיהוָֽה׃ ",
        "versenonikud": "כל המנחה אשר תקריבו ליהוה לא תעשה חמץ כי כל שאר וכל דבש לא תקטירו ממנו אשה ליהוה "
    },
    {
        "bookchapter": "ויקרא",
        "chapter": "ב",
        "versechapter": "יב",
        "bookseder": "ויקרא",
        "seder": "א",
        "verseseder": "כט",
        "parasha": "ויקרא",
        "versenikud": "קָרְבַּ֥ן רֵאשִׁ֛ית תַּקְרִ֥יבוּ אֹתָ֖ם לַיהוָ֑ה וְאֶל־ הַמִּזְבֵּ֥חַ לֹא־ יַעֲל֖וּ לְרֵ֥יחַ נִיחֹֽחַ׃ ",
        "versenonikud": "קרבן ראשית תקריבו אתם ליהוה ואל המזבח לא יעלו לריח ניחח "
    },
    {
        "bookchapter": "ויקרא",
        "chapter": "ב",
        "versechapter": "יג",
        "bookseder": "ויקרא",
        "seder": "א",
        "verseseder": "ל",
        "parasha": "ויקרא",
        "versenikud": "וְכָל־ קָרְבַּ֣ן מִנְחָתְךָ֮ בַּמֶּ֣לַח תִּמְלָח֒ וְלֹ֣א תַשְׁבִּ֗ית מֶ֚לַח בְּרִ֣ית אֱלֹהֶ֔יךָ מֵעַ֖ל מִנְחָתֶ֑ךָ עַ֥ל כָּל־ קָרְבָּנְךָ֖ תַּקְרִ֥יב מֶֽלַח׃ ",
        "versenonikud": "וכל קרבן מנחתך במלח תמלח ולא תשבית מלח ברית אלהיך מעל מנחתך על כל קרבנך תקריב מלח "
    },
    {
        "bookchapter": "ויקרא",
        "chapter": "ב",
        "versechapter": "יד",
        "bookseder": "ויקרא",
        "seder": "א",
        "verseseder": "לא",
        "parasha": "ויקרא",
        "versenikud": "וְאִם־ תַּקְרִ֛יב מִנְחַ֥ת בִּכּוּרִ֖ים לַיהוָ֑ה אָבִ֞יב קָל֤וּי בָּאֵשׁ֙ גֶּ֣רֶשׂ כַּרְמֶ֔ל תַּקְרִ֕יב אֵ֖ת מִנְחַ֥ת בִּכּוּרֶֽיךָ׃ ",
        "versenonikud": "ואם תקריב מנחת בכורים ליהוה אביב קלוי באש גרש כרמל תקריב את מנחת בכוריך "
    },
    {
        "bookchapter": "ויקרא",
        "chapter": "ב",
        "versechapter": "טו",
        "bookseder": "ויקרא",
        "seder": "א",
        "verseseder": "לב",
        "parasha": "ויקרא",
        "versenikud": "וְנָתַתָּ֤ עָלֶ֙יהָ֙ שֶׁ֔מֶן וְשַׂמְתָּ֥ עָלֶ֖יהָ לְבֹנָ֑ה מִנְחָ֖ה הִֽוא׃ ",
        "versenonikud": "ונתת עליה שמן ושמת עליה לבנה מנחה הוא "
    },
    {
        "bookchapter": "ויקרא",
        "chapter": "ב",
        "versechapter": "טז",
        "bookseder": "ויקרא",
        "seder": "א",
        "verseseder": "לג",
        "parasha": "ויקרא",
        "versenikud": "וְהִקְטִ֨יר הַכֹּהֵ֜ן אֶת־ אַזְכָּרָתָ֗הּ מִגִּרְשָׂהּ֙ וּמִשַּׁמְנָ֔הּ עַ֖ל כָּל־ לְבֹנָתָ֑הּ אִשֶּׁ֖ה לַיהוָֽה׃ ",
        "versenonikud": "והקטיר הכהן את אזכרתה מגרשה ומשמנה על כל לבנתה אשה ליהוה "
    }
]