[
    {
        "bookchapter": "ירמיהו",
        "chapter": "כז",
        "versechapter": "ה",
        "bookseder": "ירמיהו",
        "seder": "טו",
        "verseseder": "א",
        "versenikud": "אָנֹכִ֞י עָשִׂ֣יתִי אֶת־ הָאָ֗רֶץ אֶת־ הָאָדָ֤ם וְאֶת־ הַבְּהֵמָה֙ אֲשֶׁר֙ עַל־ פְּנֵ֣י הָאָ֔רֶץ בְּכֹחִי֙ הַגָּד֔וֹל וּבִזְרוֹעִ֖י הַנְּטוּיָ֑ה וּנְתַתִּ֕יהָ לַאֲשֶׁ֖ר יָשַׁ֥ר בְּעֵינָֽי׃ ",
        "versenonikud": "אנכי עשיתי את הארץ את האדם ואת הבהמה אשר על פני הארץ בכחי הגדול ובזרועי הנטויה ונתתיה לאשר ישר בעיני "
    },
    {
        "bookchapter": "ירמיהו",
        "chapter": "כז",
        "versechapter": "ו",
        "bookseder": "ירמיהו",
        "seder": "טו",
        "verseseder": "ב",
        "versenikud": "וְעַתָּ֗ה אָֽנֹכִי֙ נָתַ֙תִּי֙ אֶת־ כָּל־ הָאֲרָצ֣וֹת הָאֵ֔לֶּה בְּיַ֛ד נְבוּכַדְנֶאצַּ֥ר מֶֽלֶךְ־ בָּבֶ֖ל עַבְדִּ֑י וְגַם֙ אֶת־ חַיַּ֣ת הַשָּׂדֶ֔ה נָתַ֥תִּי ל֖וֹ לְעָבְדֽוֹ׃ ",
        "versenonikud": "ועתה אנכי נתתי את כל הארצות האלה ביד נבוכדנאצר מלך בבל עבדי וגם את חית השדה נתתי לו לעבדו "
    },
    {
        "bookchapter": "ירמיהו",
        "chapter": "כז",
        "versechapter": "ז",
        "bookseder": "ירמיהו",
        "seder": "טו",
        "verseseder": "ג",
        "versenikud": "וְעָבְד֤וּ אֹתוֹ֙ כָּל־ הַגּוֹיִ֔ם וְאֶת־ בְּנ֖וֹ וְאֶֽת־ בֶּן־ בְּנ֑וֹ עַ֣ד בֹּא־ עֵ֤ת אַרְצוֹ֙ גַּם־ ה֔וּא וְעָ֤בְדוּ בוֹ֙ גּוֹיִ֣ם רַבִּ֔ים וּמְלָכִ֖ים גְּדֹלִֽים׃ ",
        "versenonikud": "ועבדו אתו כל הגוים ואת בנו ואת בן בנו עד בא עת ארצו גם הוא ועבדו בו גוים רבים ומלכים גדלים "
    },
    {
        "bookchapter": "ירמיהו",
        "chapter": "כז",
        "versechapter": "ח",
        "bookseder": "ירמיהו",
        "seder": "טו",
        "verseseder": "ד",
        "versenikud": "וְהָיָ֨ה הַגּ֜וֹי וְהַמַּמְלָכָ֗ה אֲשֶׁ֨ר לֹֽא־ יַעַבְד֤וּ אֹתוֹ֙ אֶת־ נְבוּכַדְנֶאצַּ֣ר מֶֽלֶךְ־ בָּבֶ֔ל וְאֵ֨ת אֲשֶׁ֤ר לֹֽא־ יִתֵּן֙ אֶת־ צַוָּאר֔וֹ בְּעֹ֖ל מֶ֣לֶךְ בָּבֶ֑ל בַּחֶרֶב֩ וּבָרָעָ֨ב וּבַדֶּ֜בֶר אֶפְקֹ֨ד עַל־ הַגּ֤וֹי הַהוּא֙ נְאֻם־ יְהוָ֔ה עַד־ תֻּמִּ֥י אֹתָ֖ם בְּיָדֽוֹ׃ ",
        "versenonikud": "והיה הגוי והממלכה אשר לא יעבדו אתו את נבוכדנאצר מלך בבל ואת אשר לא יתן את צוארו בעל מלך בבל בחרב וברעב ובדבר אפקד על הגוי ההוא נאם יהוה עד תמי אתם בידו "
    },
    {
        "bookchapter": "ירמיהו",
        "chapter": "כז",
        "versechapter": "ט",
        "bookseder": "ירמיהו",
        "seder": "טו",
        "verseseder": "ה",
        "versenikud": "וְ֠אַתֶּם אַל־ תִּשְׁמְע֨וּ אֶל־ נְבִיאֵיכֶ֜ם וְאֶל־ קֹֽסְמֵיכֶ֗ם וְאֶל֙ חֲלֹמֹ֣תֵיכֶ֔ם וְאֶל־ עֹֽנְנֵיכֶ֖ם וְאֶל־ כַּשָּׁפֵיכֶ֑ם אֲשֶׁר־ הֵ֞ם אֹמְרִ֤ים אֲלֵיכֶם֙ לֵאמֹ֔ר לֹ֥א תַעַבְד֖וּ אֶת־ מֶ֥לֶךְ בָּבֶֽל׃ ",
        "versenonikud": "ואתם אל תשמעו אל נביאיכם ואל קסמיכם ואל חלמתיכם ואל ענניכם ואל כשפיכם אשר הם אמרים אליכם לאמר לא תעבדו את מלך בבל "
    },
    {
        "bookchapter": "ירמיהו",
        "chapter": "כז",
        "versechapter": "י",
        "bookseder": "ירמיהו",
        "seder": "טו",
        "verseseder": "ו",
        "versenikud": "כִּ֣י שֶׁ֔קֶר הֵ֖ם נִבְּאִ֣ים לָכֶ֑ם לְמַ֨עַן הַרְחִ֤יק אֶתְכֶם֙ מֵעַ֣ל אַדְמַתְכֶ֔ם וְהִדַּחְתִּ֥י אֶתְכֶ֖ם וַאֲבַדְתֶּֽם׃ ",
        "versenonikud": "כי שקר הם נבאים לכם למען הרחיק אתכם מעל אדמתכם והדחתי אתכם ואבדתם "
    },
    {
        "bookchapter": "ירמיהו",
        "chapter": "כז",
        "versechapter": "יא",
        "bookseder": "ירמיהו",
        "seder": "טו",
        "verseseder": "ז",
        "versenikud": "וְהַגּ֗וֹי אֲשֶׁ֨ר יָבִ֧יא אֶת־ צַוָּאר֛וֹ בְּעֹ֥ל מֶֽלֶךְ־ בָּבֶ֖ל וַֽעֲבָד֑וֹ וְהִנַּחְתִּ֤יו עַל־ אַדְמָתוֹ֙ נְאֻם־ יְהוָ֔ה וַֽעֲבָדָ֖הּ וְיָ֥שַׁב בָּֽהּ׃ ",
        "versenonikud": "והגוי אשר יביא את צוארו בעל מלך בבל ועבדו והנחתיו על אדמתו נאם יהוה ועבדה וישב בה "
    },
    {
        "bookchapter": "ירמיהו",
        "chapter": "כז",
        "versechapter": "יב",
        "bookseder": "ירמיהו",
        "seder": "טו",
        "verseseder": "ח",
        "versenikud": "וְאֶל־ צִדְקִיָּ֤ה מֶֽלֶךְ־ יְהוּדָה֙ דִּבַּ֔רְתִּי כְּכָל־ הַדְּבָרִ֥ים הָאֵ֖לֶּה לֵאמֹ֑ר הָבִ֨יאוּ אֶת־ צַוְּארֵיכֶ֜ם בְּעֹ֣ל מֶֽלֶךְ־ בָּבֶ֗ל וְעִבְד֥וּ אֹת֛וֹ וְעַמּ֖וֹ וִֽחְיֽוּ׃ ",
        "versenonikud": "ואל צדקיה מלך יהודה דברתי ככל הדברים האלה לאמר הביאו את צואריכם בעל מלך בבל ועבדו אתו ועמו וחיו "
    },
    {
        "bookchapter": "ירמיהו",
        "chapter": "כז",
        "versechapter": "יג",
        "bookseder": "ירמיהו",
        "seder": "טו",
        "verseseder": "ט",
        "versenikud": "לָ֤מָּה תָמ֙וּתוּ֙ אַתָּ֣ה וְעַמֶּ֔ךָ בַּחֶ֖רֶב בָּרָעָ֣ב וּבַדָּ֑בֶר֙ כַּֽאֲשֶׁר֙ דִּבֶּ֣ר יְהוָ֔ה אֶל־ הַגּ֕וֹי אֲשֶׁ֥ר לֹֽא־ יַעֲבֹ֖ד אֶת־ מֶ֥לֶךְ בָּבֶֽל׃ ",
        "versenonikud": "למה תמותו אתה ועמך בחרב ברעב ובדבר כאשר דבר יהוה אל הגוי אשר לא יעבד את מלך בבל "
    },
    {
        "bookchapter": "ירמיהו",
        "chapter": "כז",
        "versechapter": "יד",
        "bookseder": "ירמיהו",
        "seder": "טו",
        "verseseder": "י",
        "versenikud": "וְאַֽל־ תִּשְׁמְע֞וּ אֶל־ דִּבְרֵ֣י הַנְּבִאִ֗ים הָאֹמְרִ֤ים אֲלֵיכֶם֙ לֵאמֹ֔ר לֹ֥א תַעַבְד֖וּ אֶת־ מֶ֣לֶךְ בָּבֶ֑ל כִּ֣י שֶׁ֔קֶר הֵ֖ם נִבְּאִ֥ים לָכֶֽם׃ ",
        "versenonikud": "ואל תשמעו אל דברי הנבאים האמרים אליכם לאמר לא תעבדו את מלך בבל כי שקר הם נבאים לכם "
    },
    {
        "bookchapter": "ירמיהו",
        "chapter": "כז",
        "versechapter": "טו",
        "bookseder": "ירמיהו",
        "seder": "טו",
        "verseseder": "יא",
        "versenikud": "כִּ֣י לֹ֤א שְׁלַחְתִּים֙ נְאֻם־ יְהוָ֔ה וְהֵ֛ם נִבְּאִ֥ים בִּשְׁמִ֖י לַשָּׁ֑קֶר לְמַ֨עַן הַדִּיחִ֤י אֶתְכֶם֙ וַאֲבַדְתֶּ֔ם אַתֶּ֕ם וְהַנְּבִאִ֖ים הַֽנִּבְּאִ֥ים לָכֶֽם׃ ",
        "versenonikud": "כי לא שלחתים נאם יהוה והם נבאים בשמי לשקר למען הדיחי אתכם ואבדתם אתם והנבאים הנבאים לכם "
    },
    {
        "bookchapter": "ירמיהו",
        "chapter": "כז",
        "versechapter": "טז",
        "bookseder": "ירמיהו",
        "seder": "טו",
        "verseseder": "יב",
        "versenikud": "וְאֶל־ הַכֹּהֲנִים֩ וְאֶל־ כָּל־ הָעָ֨ם הַזֶּ֜ה דִּבַּ֣רְתִּי לֵאמֹ֗ר כֹּה֮ אָמַ֣ר יְהוָה֒ אַֽל־ תִּשְׁמְע֞וּ אֶל־ דִּבְרֵ֣י נְבִֽיאֵיכֶ֗ם הַֽנִּבְּאִ֤ים לָכֶם֙ לֵאמֹ֔ר הִנֵּ֨ה כְלֵ֧י בֵית־ יְהוָ֛ה מוּשָׁבִ֥ים מִבָּבֶ֖לָה עַתָּ֣ה מְהֵרָ֑ה כִּ֣י שֶׁ֔קֶר הֵ֖מָּה נִבְּאִ֥ים לָכֶֽם׃ ",
        "versenonikud": "ואל הכהנים ואל כל העם הזה דברתי לאמר כה אמר יהוה אל תשמעו אל דברי נביאיכם הנבאים לכם לאמר הנה כלי בית יהוה מושבים מבבלה עתה מהרה כי שקר המה נבאים לכם "
    },
    {
        "bookchapter": "ירמיהו",
        "chapter": "כז",
        "versechapter": "יז",
        "bookseder": "ירמיהו",
        "seder": "טו",
        "verseseder": "יג",
        "versenikud": "אַל־ תִּשְׁמְע֣וּ אֲלֵיהֶ֔ם עִבְד֥וּ אֶת־ מֶֽלֶךְ־ בָּבֶ֖ל וִֽחְי֑וּ לָ֧מָּה תִֽהְיֶ֛ה הָעִ֥יר הַזֹּ֖את חָרְבָּֽה׃ ",
        "versenonikud": "אל תשמעו אליהם עבדו את מלך בבל וחיו למה תהיה העיר הזאת חרבה "
    },
    {
        "bookchapter": "ירמיהו",
        "chapter": "כז",
        "versechapter": "יח",
        "bookseder": "ירמיהו",
        "seder": "טו",
        "verseseder": "יד",
        "versenikud": "וְאִם־ נְבִאִ֣ים הֵ֔ם וְאִם־ יֵ֥שׁ דְּבַר־ יְהוָ֖ה אִתָּ֑ם יִפְגְּעוּ־ נָא֙ בַּֽיהוָ֣ה צְבָא֔וֹת לְבִלְתִּי־ בֹ֜אוּ הַכֵּלִ֣ים ׀ הַנּוֹתָרִ֣ים בְּבֵית־ יְהוָ֗ה וּבֵ֨ית מֶ֧לֶךְ יְהוּדָ֛ה וּבִירוּשָׁלִַ֖ם בָּבֶֽלָה׃ ",
        "versenonikud": "ואם נבאים הם ואם יש דבר יהוה אתם יפגעו נא ביהוה צבאות לבלתי באו הכלים  הנותרים בבית יהוה ובית מלך יהודה ובירושלם בבלה "
    },
    {
        "bookchapter": "ירמיהו",
        "chapter": "כז",
        "versechapter": "יט",
        "bookseder": "ירמיהו",
        "seder": "טו",
        "verseseder": "טו",
        "versenikud": "כִּ֣י כֹ֤ה אָמַר֙ יְהוָ֣ה צְבָא֔וֹת אֶל־ הָֽעַמֻּדִ֔ים וְעַל־ הַיָּ֖ם וְעַל־ הַמְּכֹנ֑וֹת וְעַל֙ יֶ֣תֶר הַכֵּלִ֔ים הַנּוֹתָרִ֖ים בָּעִ֥יר הַזֹּֽאת׃ ",
        "versenonikud": "כי כה אמר יהוה צבאות אל העמדים ועל הים ועל המכנות ועל יתר הכלים הנותרים בעיר הזאת "
    },
    {
        "bookchapter": "ירמיהו",
        "chapter": "כז",
        "versechapter": "כ",
        "bookseder": "ירמיהו",
        "seder": "טו",
        "verseseder": "טז",
        "versenikud": "אֲשֶׁ֣ר לֹֽא־ לְקָחָ֗ם נְבֽוּכַדְנֶאצַּר֙ מֶ֣לֶךְ בָּבֶ֔ל בַּ֠גְלוֹתוֹ אֶת־ יְכָונְיָ֨ה בֶן־ יְהוֹיָקִ֧ים מֶֽלֶךְ־ יְהוּדָ֛ה מִירֽוּשָׁלִַ֖ם בָּבֶ֑לָה וְאֵ֛ת כָּל־ חֹרֵ֥י יְהוּדָ֖ה וִירוּשָׁלִָֽם׃ ",
        "versenonikud": "אשר לא לקחם נבוכדנאצר מלך בבל בגלותו את יכוניה בן יהויקים מלך יהודה מירושלם בבלה ואת כל חרי יהודה וירושלם "
    },
    {
        "bookchapter": "ירמיהו",
        "chapter": "כז",
        "versechapter": "כא",
        "bookseder": "ירמיהו",
        "seder": "טו",
        "verseseder": "יז",
        "versenikud": "כִּ֣י כֹ֥ה אָמַ֛ר יְהוָ֥ה צְבָא֖וֹת אֱלֹהֵ֣י יִשְׂרָאֵ֑ל עַל־ הַכֵּלִ֗ים הַנּֽוֹתָרִים֙ בֵּ֣ית יְהוָ֔ה וּבֵ֥ית מֶֽלֶךְ־ יְהוּדָ֖ה וִירוּשָׁלִָֽם׃ ",
        "versenonikud": "כי כה אמר יהוה צבאות אלהי ישראל על הכלים הנותרים בית יהוה ובית מלך יהודה וירושלם "
    },
    {
        "bookchapter": "ירמיהו",
        "chapter": "כז",
        "versechapter": "כב",
        "bookseder": "ירמיהו",
        "seder": "טו",
        "verseseder": "יח",
        "versenikud": "בָּבֶ֥לָה יוּבָ֖אוּ וְשָׁ֣מָּה יִֽהְי֑וּ עַ֠ד י֣וֹם פָּקְדִ֤י אֹתָם֙ נְאֻם־ יְהוָ֔ה וְהַֽעֲלִיתִים֙ וַהֲשִׁ֣יבֹתִ֔ים אֶל־ הַמָּק֖וֹם הַזֶּֽה׃ ",
        "versenonikud": "בבלה יובאו ושמה יהיו עד יום פקדי אתם נאם יהוה והעליתים והשיבתים אל המקום הזה "
    },
    {
        "bookchapter": "ירמיהו",
        "chapter": "כח",
        "versechapter": "א",
        "bookseder": "ירמיהו",
        "seder": "טו",
        "verseseder": "יט",
        "versenikud": "וַיְהִ֣י ׀ בַּשָּׁנָ֣ה הַהִ֗יא בְּרֵאשִׁית֙ מַמְלֶ֙כֶת֙ צִדְקִיָּ֣ה מֶֽלֶךְ־ יְהוּדָ֔ה בשנת בַּשָּׁנָה֙ הָֽרְבִעִ֔ית בַּחֹ֖דֶשׁ הַחֲמִישִׁ֑י אָמַ֣ר אֵלַ֡י חֲנַנְיָה֩ בֶן־ עַזּ֨וּר הַנָּבִ֜יא אֲשֶׁ֤ר מִגִּבְעוֹן֙ בְּבֵ֣ית יְהוָ֔ה לְעֵינֵ֧י הַכֹּהֲנִ֛ים וְכָל־ הָעָ֖ם לֵאמֹֽר׃ ",
        "versenonikud": "ויהי  בשנה ההיא בראשית ממלכת צדקיה מלך יהודה בשנת בשנה הרבעית בחדש החמישי אמר אלי חנניה בן עזור הנביא אשר מגבעון בבית יהוה לעיני הכהנים וכל העם לאמר "
    },
    {
        "bookchapter": "ירמיהו",
        "chapter": "כח",
        "versechapter": "ב",
        "bookseder": "ירמיהו",
        "seder": "טו",
        "verseseder": "כ",
        "versenikud": "כֹּֽה־ אָמַ֞ר יְהוָ֧ה צְבָא֛וֹת אֱלֹהֵ֥י יִשְׂרָאֵ֖ל לֵאמֹ֑ר שָׁבַ֞רְתִּי אֶת־ עֹ֖ל מֶ֥לֶךְ בָּבֶֽל׃ ",
        "versenonikud": "כה אמר יהוה צבאות אלהי ישראל לאמר שברתי את על מלך בבל "
    },
    {
        "bookchapter": "ירמיהו",
        "chapter": "כח",
        "versechapter": "ג",
        "bookseder": "ירמיהו",
        "seder": "טו",
        "verseseder": "כא",
        "versenikud": "בְּע֣וֹד ׀ שְׁנָתַ֣יִם יָמִ֗ים אֲנִ֤י מֵשִׁיב֙ אֶל־ הַמָּק֣וֹם הַזֶּ֔ה אֶֽת־ כָּל־ כְּלֵ֖י בֵּ֣ית יְהוָ֑ה אֲשֶׁ֨ר לָקַ֜ח נְבוּכַדנֶאצַּ֤ר מֶֽלֶךְ־ בָּבֶל֙ מִן־ הַמָּק֣וֹם הַזֶּ֔ה וַיְבִיאֵ֖ם בָּבֶֽל׃ ",
        "versenonikud": "בעוד  שנתים ימים אני משיב אל המקום הזה את כל כלי בית יהוה אשר לקח נבוכדנאצר מלך בבל מן המקום הזה ויביאם בבל "
    },
    {
        "bookchapter": "ירמיהו",
        "chapter": "כח",
        "versechapter": "ד",
        "bookseder": "ירמיהו",
        "seder": "טו",
        "verseseder": "כב",
        "versenikud": "וְאֶת־ יְכָנְיָ֣ה בֶן־ יְהוֹיָקִ֣ים מֶֽלֶךְ־ יְ֠הוּדָה וְאֶת־ כָּל־ גָּל֨וּת יְהוּדָ֜ה הַבָּאִ֣ים בָּבֶ֗לָה אֲנִ֥י מֵשִׁ֛יב אֶל־ הַמָּק֥וֹם הַזֶּ֖ה נְאֻם־ יְהוָ֑ה כִּ֣י אֶשְׁבֹּ֔ר אֶת־ עֹ֖ל מֶ֥לֶךְ בָּבֶֽל׃ ",
        "versenonikud": "ואת יכניה בן יהויקים מלך יהודה ואת כל גלות יהודה הבאים בבלה אני משיב אל המקום הזה נאם יהוה כי אשבר את על מלך בבל "
    },
    {
        "bookchapter": "ירמיהו",
        "chapter": "כח",
        "versechapter": "ה",
        "bookseder": "ירמיהו",
        "seder": "טו",
        "verseseder": "כג",
        "versenikud": "וַיֹּ֙אמֶר֙ יִרְמְיָ֣ה הַנָּבִ֔יא אֶל־ חֲנַנְיָ֖ה הַנָּבִ֑יא לְעֵינֵ֤י הַכֹּֽהֲנִים֙ וּלְעֵינֵ֣י כָל־ הָעָ֔ם הָעֹמְדִ֖ים בְּבֵ֥ית יְהוָֽה׃ ",
        "versenonikud": "ויאמר ירמיה הנביא אל חנניה הנביא לעיני הכהנים ולעיני כל העם העמדים בבית יהוה "
    },
    {
        "bookchapter": "ירמיהו",
        "chapter": "כח",
        "versechapter": "ו",
        "bookseder": "ירמיהו",
        "seder": "טו",
        "verseseder": "כד",
        "versenikud": "וַיֹּ֙אמֶר֙ יִרְמְיָ֣ה הַנָּבִ֔יא אָמֵ֕ן כֵּ֖ן יַעֲשֶׂ֣ה יְהוָ֑ה יָקֵ֤ם יְהוָה֙ אֶת־ דְּבָרֶ֔יךָ אֲשֶׁ֣ר נִבֵּ֗אתָ לְהָשִׁ֞יב כְּלֵ֤י בֵית־ יְהוָה֙ וְכָל־ הַגּוֹלָ֔ה מִבָּבֶ֖ל אֶל־ הַמָּק֥וֹם הַזֶּֽה׃ ",
        "versenonikud": "ויאמר ירמיה הנביא אמן כן יעשה יהוה יקם יהוה את דבריך אשר נבאת להשיב כלי בית יהוה וכל הגולה מבבל אל המקום הזה "
    },
    {
        "bookchapter": "ירמיהו",
        "chapter": "כח",
        "versechapter": "ז",
        "bookseder": "ירמיהו",
        "seder": "טו",
        "verseseder": "כה",
        "versenikud": "אַךְ־ שְׁמַֽע־ נָא֙ הַדָּבָ֣ר הַזֶּ֔ה אֲשֶׁ֥ר אָנֹכִ֖י דֹּבֵ֣ר בְּאָזְנֶ֑יךָ וּבְאָזְנֵ֖י כָּל־ הָעָֽם׃ ",
        "versenonikud": "אך שמע נא הדבר הזה אשר אנכי דבר באזניך ובאזני כל העם "
    },
    {
        "bookchapter": "ירמיהו",
        "chapter": "כח",
        "versechapter": "ח",
        "bookseder": "ירמיהו",
        "seder": "טו",
        "verseseder": "כו",
        "versenikud": "הַנְּבִיאִ֗ים אֲשֶׁ֨ר הָי֧וּ לְפָנַ֛י וּלְפָנֶ֖יךָ מִן־ הָֽעוֹלָ֑ם וַיִּנָּ֨בְא֜וּ אֶל־ אֲרָצ֤וֹת רַבּוֹת֙ וְעַל־ מַמְלָכ֣וֹת גְּדֹל֔וֹת לְמִלְחָמָ֖ה וּלְרָעָ֥ה וּלְדָֽבֶר׃ ",
        "versenonikud": "הנביאים אשר היו לפני ולפניך מן העולם וינבאו אל ארצות רבות ועל ממלכות גדלות למלחמה ולרעה ולדבר "
    },
    {
        "bookchapter": "ירמיהו",
        "chapter": "כח",
        "versechapter": "ט",
        "bookseder": "ירמיהו",
        "seder": "טו",
        "verseseder": "כז",
        "versenikud": "הַנָּבִ֕יא אֲשֶׁ֥ר יִנָּבֵ֖א לְשָׁל֑וֹם בְּבֹא֙ דְּבַ֣ר הַנָּבִ֗יא יִוָּדַע֙ הַנָּבִ֔יא אֲשֶׁר־ שְׁלָח֥וֹ יְהוָ֖ה בֶּאֱמֶֽת׃ ",
        "versenonikud": "הנביא אשר ינבא לשלום בבא דבר הנביא יודע הנביא אשר שלחו יהוה באמת "
    },
    {
        "bookchapter": "ירמיהו",
        "chapter": "כח",
        "versechapter": "י",
        "bookseder": "ירמיהו",
        "seder": "טו",
        "verseseder": "כח",
        "versenikud": "וַיִּקַּ֞ח חֲנַנְיָ֤ה הַנָּבִיא֙ אֶת־ הַמּוֹטָ֔ה מֵעַ֕ל צַוַּ֖אר יִרְמְיָ֣ה הַנָּבִ֑יא וַֽיִּשְׁבְּרֵֽהוּ׃ ",
        "versenonikud": "ויקח חנניה הנביא את המוטה מעל צואר ירמיה הנביא וישברהו "
    },
    {
        "bookchapter": "ירמיהו",
        "chapter": "כח",
        "versechapter": "יא",
        "bookseder": "ירמיהו",
        "seder": "טו",
        "verseseder": "כט",
        "versenikud": "וַיֹּ֣אמֶר חֲנַנְיָה֩ לְעֵינֵ֨י כָל־ הָעָ֜ם לֵאמֹ֗ר כֹּה֮ אָמַ֣ר יְהוָה֒ כָּ֣כָה אֶשְׁבֹּ֞ר אֶת־ עֹ֣ל ׀ נְבֻֽכַדְנֶאצַּ֣ר מֶֽלֶךְ־ בָּבֶ֗ל בְּעוֹד֙ שְׁנָתַ֣יִם יָמִ֔ים מֵעַ֕ל צַוַּ֖אר כָּל־ הַגּוֹיִ֑ם וַיֵּ֛לֶךְ יִרְמְיָ֥ה הַנָּבִ֖יא לְדַרְכּֽוֹ׃ ",
        "versenonikud": "ויאמר חנניה לעיני כל העם לאמר כה אמר יהוה ככה אשבר את על  נבכדנאצר מלך בבל בעוד שנתים ימים מעל צואר כל הגוים וילך ירמיה הנביא לדרכו "
    },
    {
        "bookchapter": "ירמיהו",
        "chapter": "כח",
        "versechapter": "יב",
        "bookseder": "ירמיהו",
        "seder": "טו",
        "verseseder": "ל",
        "versenikud": "וַיְהִ֥י דְבַר־ יְהוָ֖ה אֶֽל־ יִרְמְיָ֑ה אַ֠חֲרֵי שְׁב֞וֹר חֲנַנְיָ֤ה הַנָּבִיא֙ אֶת־ הַמּוֹטָ֔ה מֵעַ֗ל צַוַּ֛אר יִרְמְיָ֥ה הַנָּבִ֖יא לֵאמֹֽר׃ ",
        "versenonikud": "ויהי דבר יהוה אל ירמיה אחרי שבור חנניה הנביא את המוטה מעל צואר ירמיה הנביא לאמר "
    },
    {
        "bookchapter": "ירמיהו",
        "chapter": "כח",
        "versechapter": "יג",
        "bookseder": "ירמיהו",
        "seder": "טו",
        "verseseder": "לא",
        "versenikud": "הָלוֹךְ֩ וְאָמַרְתָּ֨ אֶל־ חֲנַנְיָ֜ה לֵאמֹ֗ר כֹּ֚ה אָמַ֣ר יְהוָ֔ה מוֹטֹ֥ת עֵ֖ץ שָׁבָ֑רְתָּ וְעָשִׂ֥יתָ תַחְתֵּיהֶ֖ן מֹט֥וֹת בַּרְזֶֽל׃ ",
        "versenonikud": "הלוך ואמרת אל חנניה לאמר כה אמר יהוה מוטת עץ שברת ועשית תחתיהן מטות ברזל "
    },
    {
        "bookchapter": "ירמיהו",
        "chapter": "כח",
        "versechapter": "יד",
        "bookseder": "ירמיהו",
        "seder": "טו",
        "verseseder": "לב",
        "versenikud": "כִּ֣י כֹֽה־ אָמַר֩ יְהוָ֨ה צְבָא֜וֹת אֱלֹהֵ֣י יִשְׂרָאֵ֗ל עֹ֣ל בַּרְזֶ֡ל נָתַ֜תִּי עַל־ צַוַּ֣אר ׀ כָּל־ הַגּוֹיִ֣ם הָאֵ֗לֶּה לַעֲבֹ֛ד אֶת־ נְבֻכַדְנֶאצַּ֥ר מֶֽלֶךְ־ בָּבֶ֖ל וַעֲבָדֻ֑הוּ וְגַ֛ם אֶת־ חַיַּ֥ת הַשָּׂדֶ֖ה נָתַ֥תִּי לֽוֹ׃ ",
        "versenonikud": "כי כה אמר יהוה צבאות אלהי ישראל על ברזל נתתי על צואר  כל הגוים האלה לעבד את נבכדנאצר מלך בבל ועבדהו וגם את חית השדה נתתי לו "
    },
    {
        "bookchapter": "ירמיהו",
        "chapter": "כח",
        "versechapter": "טו",
        "bookseder": "ירמיהו",
        "seder": "טו",
        "verseseder": "לג",
        "versenikud": "וַיֹּ֨אמֶר יִרְמְיָ֧ה הַנָּבִ֛יא אֶל־ חֲנַנְיָ֥ה הַנָּבִ֖יא שְׁמַֽע־ נָ֣א חֲנַנְיָ֑ה לֹֽא־ שְׁלָחֲךָ֣ יְהוָ֔ה וְאַתָּ֗ה הִבְטַ֛חְתָּ אֶת־ הָעָ֥ם הַזֶּ֖ה עַל־ שָֽׁקֶר׃ ",
        "versenonikud": "ויאמר ירמיה הנביא אל חנניה הנביא שמע נא חנניה לא שלחך יהוה ואתה הבטחת את העם הזה על שקר "
    },
    {
        "bookchapter": "ירמיהו",
        "chapter": "כח",
        "versechapter": "טז",
        "bookseder": "ירמיהו",
        "seder": "טו",
        "verseseder": "לד",
        "versenikud": "לָכֵ֗ן כֹּ֚ה אָמַ֣ר יְהוָ֔ה הִנְנִי֙ מְשַֽׁלֵּֽחֲךָ֔ מֵעַ֖ל פְּנֵ֣י הָאֲדָמָ֑ה הַשָּׁנָה֙ אַתָּ֣ה מֵ֔ת כִּֽי־ סָרָ֥ה דִבַּ֖רְתָּ אֶל־ יְהוָֽה׃ ",
        "versenonikud": "לכן כה אמר יהוה הנני משלחך מעל פני האדמה השנה אתה מת כי סרה דברת אל יהוה "
    },
    {
        "bookchapter": "ירמיהו",
        "chapter": "כח",
        "versechapter": "יז",
        "bookseder": "ירמיהו",
        "seder": "טו",
        "verseseder": "לה",
        "versenikud": "וַיָּ֛מָת חֲנַנְיָ֥ה הַנָּבִ֖יא בַּשָּׁנָ֣ה הַהִ֑יא בַּחֹ֖דֶשׁ הַשְּׁבִיעִֽי׃ ",
        "versenonikud": "וימת חנניה הנביא בשנה ההיא בחדש השביעי "
    },
    {
        "bookchapter": "ירמיהו",
        "chapter": "כט",
        "versechapter": "א",
        "bookseder": "ירמיהו",
        "seder": "טו",
        "verseseder": "לו",
        "versenikud": "וְאֵ֙לֶּה֙ דִּבְרֵ֣י הַסֵּ֔פֶר אֲשֶׁ֥ר שָׁלַ֛ח יִרְמְיָ֥ה הַנָּבִ֖יא מִירוּשָׁלִָ֑ם אֶל־ יֶ֜תֶר זִקְנֵ֣י הַגּוֹלָ֗ה וְאֶל־ הַכֹּהֲנִ֤ים וְאֶל־ הַנְּבִיאִים֙ וְאֶל־ כָּל־ הָעָ֔ם אֲשֶׁ֨ר הֶגְלָ֧ה נְבֽוּכַדְנֶאצַּ֛ר מִירוּשָׁלִַ֖ם בָּבֶֽלָה׃ ",
        "versenonikud": "ואלה דברי הספר אשר שלח ירמיה הנביא מירושלם אל יתר זקני הגולה ואל הכהנים ואל הנביאים ואל כל העם אשר הגלה נבוכדנאצר מירושלם בבלה "
    },
    {
        "bookchapter": "ירמיהו",
        "chapter": "כט",
        "versechapter": "ב",
        "bookseder": "ירמיהו",
        "seder": "טו",
        "verseseder": "לז",
        "versenikud": "אַחֲרֵ֣י צֵ֣את יְכָנְיָֽה־ הַ֠מֶּלֶךְ וְהַגְּבִירָ֨ה וְהַסָּרִיסִ֜ים שָׂרֵ֨י יְהוּדָ֧ה וִירוּשָׁלִַ֛ם וְהֶחָרָ֥שׁ וְהַמַּסְגֵּ֖ר מִירוּשָׁלִָֽם׃ ",
        "versenonikud": "אחרי צאת יכניה המלך והגבירה והסריסים שרי יהודה וירושלם והחרש והמסגר מירושלם "
    },
    {
        "bookchapter": "ירמיהו",
        "chapter": "כט",
        "versechapter": "ג",
        "bookseder": "ירמיהו",
        "seder": "טו",
        "verseseder": "לח",
        "versenikud": "בְּיַד֙ אֶלְעָשָׂ֣ה בֶן־ שָׁפָ֔ן וּגְמַרְיָ֖ה בֶּן־ חִלְקִיָּ֑ה אֲשֶׁ֨ר שָׁלַ֜ח צִדְקִיָּ֣ה מֶֽלֶךְ־ יְהוּדָ֗ה אֶל־ נְבוּכַדְנֶאצַּ֛ר מֶ֥לֶךְ בָּבֶ֖ל בָּבֶ֥לָה לֵאמֹֽר׃ ",
        "versenonikud": "ביד אלעשה בן שפן וגמריה בן חלקיה אשר שלח צדקיה מלך יהודה אל נבוכדנאצר מלך בבל בבלה לאמר "
    },
    {
        "bookchapter": "ירמיהו",
        "chapter": "כט",
        "versechapter": "ד",
        "bookseder": "ירמיהו",
        "seder": "טו",
        "verseseder": "לט",
        "versenikud": "כֹּ֥ה אָמַ֛ר יְהוָ֥ה צְבָא֖וֹת אֱלֹהֵ֣י יִשְׂרָאֵ֑ל לְכָל־ הַ֨גּוֹלָ֔ה אֲשֶׁר־ הִגְלֵ֥יתִי מִירוּשָׁלִַ֖ם בָּבֶֽלָה׃ ",
        "versenonikud": "כה אמר יהוה צבאות אלהי ישראל לכל הגולה אשר הגליתי מירושלם בבלה "
    },
    {
        "bookchapter": "ירמיהו",
        "chapter": "כט",
        "versechapter": "ה",
        "bookseder": "ירמיהו",
        "seder": "טו",
        "verseseder": "מ",
        "versenikud": "בְּנ֥וּ בָתִּ֖ים וְשֵׁ֑בוּ וְנִטְע֣וּ גַנּ֔וֹת וְאִכְל֖וּ אֶת־ פִּרְיָֽן׃ ",
        "versenonikud": "בנו בתים ושבו ונטעו גנות ואכלו את פרין "
    },
    {
        "bookchapter": "ירמיהו",
        "chapter": "כט",
        "versechapter": "ו",
        "bookseder": "ירמיהו",
        "seder": "טו",
        "verseseder": "מא",
        "versenikud": "קְח֣וּ נָשִׁ֗ים וְהוֹלִידוּ֮ בָּנִ֣ים וּבָנוֹת֒ וּקְח֨וּ לִבְנֵיכֶ֜ם נָשִׁ֗ים וְאֶת־ בְּנֽוֹתֵיכֶם֙ תְּנ֣וּ לַֽאֲנָשִׁ֔ים וְתֵלַ֖דְנָה בָּנִ֣ים וּבָנ֑וֹת וּרְבוּ־ שָׁ֖ם וְאַל־ תִּמְעָֽטוּ׃ ",
        "versenonikud": "קחו נשים והולידו בנים ובנות וקחו לבניכם נשים ואת בנותיכם תנו לאנשים ותלדנה בנים ובנות ורבו שם ואל תמעטו "
    }
]