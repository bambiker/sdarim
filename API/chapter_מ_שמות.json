[
    {
        "bookchapter": "שמות",
        "chapter": "מ",
        "versechapter": "א",
        "bookseder": "שמות",
        "seder": "כט",
        "verseseder": "יב",
        "parasha": "פקודי",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "שמות",
        "chapter": "מ",
        "versechapter": "ב",
        "bookseder": "שמות",
        "seder": "כט",
        "verseseder": "יג",
        "parasha": "פקודי",
        "versenikud": "בְּיוֹם־ הַחֹ֥דֶשׁ הָרִאשׁ֖וֹן בְּאֶחָ֣ד לַחֹ֑דֶשׁ תָּקִ֕ים אֶת־ מִשְׁכַּ֖ן אֹ֥הֶל מוֹעֵֽד׃ ",
        "versenonikud": "ביום החדש הראשון באחד לחדש תקים את משכן אהל מועד "
    },
    {
        "bookchapter": "שמות",
        "chapter": "מ",
        "versechapter": "ג",
        "bookseder": "שמות",
        "seder": "כט",
        "verseseder": "יד",
        "parasha": "פקודי",
        "versenikud": "וְשַׂמְתָּ֣ שָׁ֔ם אֵ֖ת אֲר֣וֹן הָעֵד֑וּת וְסַכֹּתָ֥ עַל־ הָאָרֹ֖ן אֶת־ הַפָּרֹֽכֶת׃ ",
        "versenonikud": "ושמת שם את ארון העדות וסכת על הארן את הפרכת "
    },
    {
        "bookchapter": "שמות",
        "chapter": "מ",
        "versechapter": "ד",
        "bookseder": "שמות",
        "seder": "כט",
        "verseseder": "טו",
        "parasha": "פקודי",
        "versenikud": "וְהֵבֵאתָ֙ אֶת־ הַשֻּׁלְחָ֔ן וְעָרַכְתָּ֖ אֶת־ עֶרְכּ֑וֹ וְהֵבֵאתָ֙ אֶת־ הַמְּנֹרָ֔ה וְהַעֲלֵיתָ֖ אֶת־ נֵרֹתֶֽיהָ׃ ",
        "versenonikud": "והבאת את השלחן וערכת את ערכו והבאת את המנרה והעלית את נרתיה "
    },
    {
        "bookchapter": "שמות",
        "chapter": "מ",
        "versechapter": "ה",
        "bookseder": "שמות",
        "seder": "כט",
        "verseseder": "טז",
        "parasha": "פקודי",
        "versenikud": "וְנָתַתָּ֞ה אֶת־ מִזְבַּ֤ח הַזָּהָב֙ לִקְטֹ֔רֶת לִפְנֵ֖י אֲר֣וֹן הָעֵדֻ֑ת וְשַׂמְתָּ֛ אֶת־ מָסַ֥ךְ הַפֶּ֖תַח לַמִּשְׁכָּֽן׃ ",
        "versenonikud": "ונתתה את מזבח הזהב לקטרת לפני ארון העדת ושמת את מסך הפתח למשכן "
    },
    {
        "bookchapter": "שמות",
        "chapter": "מ",
        "versechapter": "ו",
        "bookseder": "שמות",
        "seder": "כט",
        "verseseder": "יז",
        "parasha": "פקודי",
        "versenikud": "וְנָ֣תַתָּ֔ה אֵ֖ת מִזְבַּ֣ח הָעֹלָ֑ה לִפְנֵ֕י פֶּ֖תַח מִשְׁכַּ֥ן אֹֽהֶל־ מוֹעֵֽד׃ ",
        "versenonikud": "ונתתה את מזבח העלה לפני פתח משכן אהל מועד "
    },
    {
        "bookchapter": "שמות",
        "chapter": "מ",
        "versechapter": "ז",
        "bookseder": "שמות",
        "seder": "כט",
        "verseseder": "יח",
        "parasha": "פקודי",
        "versenikud": "וְנָֽתַתָּ֙ אֶת־ הַכִּיֹּ֔ר בֵּֽין־ אֹ֥הֶל מוֹעֵ֖ד וּבֵ֣ין הַמִּזְבֵּ֑חַ וְנָתַתָּ֥ שָׁ֖ם מָֽיִם׃ ",
        "versenonikud": "ונתת את הכיר בין אהל מועד ובין המזבח ונתת שם מים "
    },
    {
        "bookchapter": "שמות",
        "chapter": "מ",
        "versechapter": "ח",
        "bookseder": "שמות",
        "seder": "כט",
        "verseseder": "יט",
        "parasha": "פקודי",
        "versenikud": "וְשַׂמְתָּ֥ אֶת־ הֶחָצֵ֖ר סָבִ֑יב וְנָ֣תַתָּ֔ אֶת־ מָסַ֖ךְ שַׁ֥עַר הֶחָצֵֽר׃ ",
        "versenonikud": "ושמת את החצר סביב ונתת את מסך שער החצר "
    },
    {
        "bookchapter": "שמות",
        "chapter": "מ",
        "versechapter": "ט",
        "bookseder": "שמות",
        "seder": "כט",
        "verseseder": "כ",
        "parasha": "פקודי",
        "versenikud": "וְלָקַחְתָּ֙ אֶת־ שֶׁ֣מֶן הַמִּשְׁחָ֔ה וּמָשַׁחְתָּ֥ אֶת־ הַמִּשְׁכָּ֖ן וְאֶת־ כָּל־ אֲשֶׁר־ בּ֑וֹ וְקִדַּשְׁתָּ֥ אֹת֛וֹ וְאֶת־ כָּל־ כֵּלָ֖יו וְהָ֥יָה קֹֽדֶשׁ׃ ",
        "versenonikud": "ולקחת את שמן המשחה ומשחת את המשכן ואת כל אשר בו וקדשת אתו ואת כל כליו והיה קדש "
    },
    {
        "bookchapter": "שמות",
        "chapter": "מ",
        "versechapter": "י",
        "bookseder": "שמות",
        "seder": "כט",
        "verseseder": "כא",
        "parasha": "פקודי",
        "versenikud": "וּמָשַׁחְתָּ֛ אֶת־ מִזְבַּ֥ח הָעֹלָ֖ה וְאֶת־ כָּל־ כֵּלָ֑יו וְקִדַּשְׁתָּ֙ אֶת־ הַמִּזְבֵּ֔חַ וְהָיָ֥ה הַמִּזְבֵּ֖חַ קֹ֥דֶשׁ קָֽדָשִֽׁים׃ ",
        "versenonikud": "ומשחת את מזבח העלה ואת כל כליו וקדשת את המזבח והיה המזבח קדש קדשים "
    },
    {
        "bookchapter": "שמות",
        "chapter": "מ",
        "versechapter": "יא",
        "bookseder": "שמות",
        "seder": "כט",
        "verseseder": "כב",
        "parasha": "פקודי",
        "versenikud": "וּמָשַׁחְתָּ֥ אֶת־ הַכִּיֹּ֖ר וְאֶת־ כַּנּ֑וֹ וְקִדַּשְׁתָּ֖ אֹתֽוֹ׃ ",
        "versenonikud": "ומשחת את הכיר ואת כנו וקדשת אתו "
    },
    {
        "bookchapter": "שמות",
        "chapter": "מ",
        "versechapter": "יב",
        "bookseder": "שמות",
        "seder": "כט",
        "verseseder": "כג",
        "parasha": "פקודי",
        "versenikud": "וְהִקְרַבְתָּ֤ אֶֽת־ אַהֲרֹן֙ וְאֶת־ בָּנָ֔יו אֶל־ פֶּ֖תַח אֹ֣הֶל מוֹעֵ֑ד וְרָחַצְתָּ֥ אֹתָ֖ם בַּמָּֽיִם׃ ",
        "versenonikud": "והקרבת את אהרן ואת בניו אל פתח אהל מועד ורחצת אתם במים "
    },
    {
        "bookchapter": "שמות",
        "chapter": "מ",
        "versechapter": "יג",
        "bookseder": "שמות",
        "seder": "כט",
        "verseseder": "כד",
        "parasha": "פקודי",
        "versenikud": "וְהִלְבַּשְׁתָּ֙ אֶֽת־ אַהֲרֹ֔ן אֵ֖ת בִּגְדֵ֣י הַקֹּ֑דֶשׁ וּמָשַׁחְתָּ֥ אֹת֛וֹ וְקִדַּשְׁתָּ֥ אֹת֖וֹ וְכִהֵ֥ן לִֽי׃ ",
        "versenonikud": "והלבשת את אהרן את בגדי הקדש ומשחת אתו וקדשת אתו וכהן לי "
    },
    {
        "bookchapter": "שמות",
        "chapter": "מ",
        "versechapter": "יד",
        "bookseder": "שמות",
        "seder": "כט",
        "verseseder": "כה",
        "parasha": "פקודי",
        "versenikud": "וְאֶת־ בָּנָ֖יו תַּקְרִ֑יב וְהִלְבַּשְׁתָּ֥ אֹתָ֖ם כֻּתֳּנֹֽת׃ ",
        "versenonikud": "ואת בניו תקריב והלבשת אתם כתנת "
    },
    {
        "bookchapter": "שמות",
        "chapter": "מ",
        "versechapter": "טו",
        "bookseder": "שמות",
        "seder": "כט",
        "verseseder": "כו",
        "parasha": "פקודי",
        "versenikud": "וּמָשַׁחְתָּ֣ אֹתָ֗ם כַּאֲשֶׁ֤ר מָשַׁ֙חְתָּ֙ אֶת־ אֲבִיהֶ֔ם וְכִהֲנ֖וּ לִ֑י וְ֠הָיְתָה לִהְיֹ֨ת לָהֶ֧ם מָשְׁחָתָ֛ם לִכְהֻנַּ֥ת עוֹלָ֖ם לְדֹרֹתָֽם׃ ",
        "versenonikud": "ומשחת אתם כאשר משחת את אביהם וכהנו לי והיתה להית להם משחתם לכהנת עולם לדרתם "
    },
    {
        "bookchapter": "שמות",
        "chapter": "מ",
        "versechapter": "טז",
        "bookseder": "שמות",
        "seder": "כט",
        "verseseder": "כז",
        "parasha": "פקודי",
        "versenikud": "וַיַּ֖עַשׂ מֹשֶׁ֑ה כְּ֠כֹל אֲשֶׁ֨ר צִוָּ֧ה יְהוָ֛ה אֹת֖וֹ כֵּ֥ן עָשָֽׂה׃ ",
        "versenonikud": "ויעש משה ככל אשר צוה יהוה אתו כן עשה "
    },
    {
        "bookchapter": "שמות",
        "chapter": "מ",
        "versechapter": "יז",
        "bookseder": "שמות",
        "seder": "כט",
        "verseseder": "כח",
        "parasha": "פקודי",
        "versenikud": "וַיְהִ֞י בַּחֹ֧דֶשׁ הָרִאשׁ֛וֹן בַּשָּׁנָ֥ה הַשֵּׁנִ֖ית בְּאֶחָ֣ד לַחֹ֑דֶשׁ הוּקַ֖ם הַמִּשְׁכָּֽן׃ ",
        "versenonikud": "ויהי בחדש הראשון בשנה השנית באחד לחדש הוקם המשכן "
    },
    {
        "bookchapter": "שמות",
        "chapter": "מ",
        "versechapter": "יח",
        "bookseder": "שמות",
        "seder": "כט",
        "verseseder": "כט",
        "parasha": "פקודי",
        "versenikud": "וַיָּ֨קֶם מֹשֶׁ֜ה אֶת־ הַמִּשְׁכָּ֗ן וַיִּתֵּן֙ אֶת־ אֲדָנָ֔יו וַיָּ֙שֶׂם֙ אֶת־ קְרָשָׁ֔יו וַיִּתֵּ֖ן אֶת־ בְּרִיחָ֑יו וַיָּ֖קֶם אֶת־ עַמּוּדָֽיו׃ ",
        "versenonikud": "ויקם משה את המשכן ויתן את אדניו וישם את קרשיו ויתן את בריחיו ויקם את עמודיו "
    },
    {
        "bookchapter": "שמות",
        "chapter": "מ",
        "versechapter": "יט",
        "bookseder": "שמות",
        "seder": "כט",
        "verseseder": "ל",
        "parasha": "פקודי",
        "versenikud": "וַיִּפְרֹ֤שׂ אֶת־ הָאֹ֙הֶל֙ עַל־ הַמִּשְׁכָּ֔ן וַיָּ֜שֶׂם אֶת־ מִכְסֵ֥ה הָאֹ֛הֶל עָלָ֖יו מִלְמָ֑עְלָה כַּאֲשֶׁ֛ר צִוָּ֥ה יְהוָ֖ה אֶת־ מֹשֶֽׁה׃ ",
        "versenonikud": "ויפרש את האהל על המשכן וישם את מכסה האהל עליו מלמעלה כאשר צוה יהוה את משה "
    },
    {
        "bookchapter": "שמות",
        "chapter": "מ",
        "versechapter": "כ",
        "bookseder": "שמות",
        "seder": "כט",
        "verseseder": "לא",
        "parasha": "פקודי",
        "versenikud": "וַיִּקַּ֞ח וַיִּתֵּ֤ן אֶת־ הָעֵדֻת֙ אֶל־ הָ֣אָרֹ֔ן וַיָּ֥שֶׂם אֶת־ הַבַּדִּ֖ים עַל־ הָאָרֹ֑ן וַיִּתֵּ֧ן אֶת־ הַכַּפֹּ֛רֶת עַל־ הָאָרֹ֖ן מִלְמָֽעְלָה׃ ",
        "versenonikud": "ויקח ויתן את העדת אל הארן וישם את הבדים על הארן ויתן את הכפרת על הארן מלמעלה "
    },
    {
        "bookchapter": "שמות",
        "chapter": "מ",
        "versechapter": "כא",
        "bookseder": "שמות",
        "seder": "כט",
        "verseseder": "לב",
        "parasha": "פקודי",
        "versenikud": "וַיָּבֵ֣א אֶת־ הָאָרֹן֮ אֶל־ הַמִּשְׁכָּן֒ וַיָּ֗שֶׂם אֵ֚ת פָּרֹ֣כֶת הַמָּסָ֔ךְ וַיָּ֕סֶךְ עַ֖ל אֲר֣וֹן הָעֵד֑וּת כַּאֲשֶׁ֛ר צִוָּ֥ה יְהוָ֖ה אֶת־ מֹשֶֽׁה׃ ",
        "versenonikud": "ויבא את הארן אל המשכן וישם את פרכת המסך ויסך על ארון העדות כאשר צוה יהוה את משה "
    },
    {
        "bookchapter": "שמות",
        "chapter": "מ",
        "versechapter": "כב",
        "bookseder": "שמות",
        "seder": "כט",
        "verseseder": "לג",
        "parasha": "פקודי",
        "versenikud": "וַיִּתֵּ֤ן אֶת־ הַשֻּׁלְחָן֙ בְּאֹ֣הֶל מוֹעֵ֔ד עַ֛ל יֶ֥רֶךְ הַמִּשְׁכָּ֖ן צָפֹ֑נָה מִח֖וּץ לַפָּרֹֽכֶת׃ ",
        "versenonikud": "ויתן את השלחן באהל מועד על ירך המשכן צפנה מחוץ לפרכת "
    },
    {
        "bookchapter": "שמות",
        "chapter": "מ",
        "versechapter": "כג",
        "bookseder": "שמות",
        "seder": "כט",
        "verseseder": "לד",
        "parasha": "פקודי",
        "versenikud": "וַיַּעֲרֹ֥ךְ עָלָ֛יו עֵ֥רֶךְ לֶ֖חֶם לִפְנֵ֣י יְהוָ֑ה כַּאֲשֶׁ֛ר צִוָּ֥ה יְהוָ֖ה אֶת־ מֹשֶֽׁה׃ ",
        "versenonikud": "ויערך עליו ערך לחם לפני יהוה כאשר צוה יהוה את משה "
    },
    {
        "bookchapter": "שמות",
        "chapter": "מ",
        "versechapter": "כד",
        "bookseder": "שמות",
        "seder": "כט",
        "verseseder": "לה",
        "parasha": "פקודי",
        "versenikud": "וַיָּ֤שֶׂם אֶת־ הַמְּנֹרָה֙ בְּאֹ֣הֶל מוֹעֵ֔ד נֹ֖כַח הַשֻּׁלְחָ֑ן עַ֛ל יֶ֥רֶךְ הַמִּשְׁכָּ֖ן נֶֽגְבָּה׃ ",
        "versenonikud": "וישם את המנרה באהל מועד נכח השלחן על ירך המשכן נגבה "
    },
    {
        "bookchapter": "שמות",
        "chapter": "מ",
        "versechapter": "כה",
        "bookseder": "שמות",
        "seder": "כט",
        "verseseder": "לו",
        "parasha": "פקודי",
        "versenikud": "וַיַּ֥עַל הַנֵּרֹ֖ת לִפְנֵ֣י יְהוָ֑ה כַּאֲשֶׁ֛ר צִוָּ֥ה יְהוָ֖ה אֶת־ מֹשֶֽׁה׃ ",
        "versenonikud": "ויעל הנרת לפני יהוה כאשר צוה יהוה את משה "
    },
    {
        "bookchapter": "שמות",
        "chapter": "מ",
        "versechapter": "כו",
        "bookseder": "שמות",
        "seder": "כט",
        "verseseder": "לז",
        "parasha": "פקודי",
        "versenikud": "וַיָּ֛שֶׂם אֶת־ מִזְבַּ֥ח הַזָּהָ֖ב בְּאֹ֣הֶל מוֹעֵ֑ד לִפְנֵ֖י הַפָּרֹֽכֶת׃ ",
        "versenonikud": "וישם את מזבח הזהב באהל מועד לפני הפרכת "
    },
    {
        "bookchapter": "שמות",
        "chapter": "מ",
        "versechapter": "כז",
        "bookseder": "שמות",
        "seder": "כט",
        "verseseder": "לח",
        "parasha": "פקודי",
        "versenikud": "וַיַּקְטֵ֥ר עָלָ֖יו קְטֹ֣רֶת סַמִּ֑ים כַּאֲשֶׁ֛ר צִוָּ֥ה יְהוָ֖ה אֶת־ מֹשֶֽׁה׃ ",
        "versenonikud": "ויקטר עליו קטרת סמים כאשר צוה יהוה את משה "
    },
    {
        "bookchapter": "שמות",
        "chapter": "מ",
        "versechapter": "כח",
        "bookseder": "שמות",
        "seder": "כט",
        "verseseder": "לט",
        "parasha": "פקודי",
        "versenikud": "וַיָּ֛שֶׂם אֶת־ מָסַ֥ךְ הַפֶּ֖תַח לַמִּשְׁכָּֽן׃ ",
        "versenonikud": "וישם את מסך הפתח למשכן "
    },
    {
        "bookchapter": "שמות",
        "chapter": "מ",
        "versechapter": "כט",
        "bookseder": "שמות",
        "seder": "כט",
        "verseseder": "מ",
        "parasha": "פקודי",
        "versenikud": "וְאֵת֙ מִזְבַּ֣ח הָעֹלָ֔ה שָׂ֕ם פֶּ֖תַח מִשְׁכַּ֣ן אֹֽהֶל־ מוֹעֵ֑ד וַיַּ֣עַל עָלָ֗יו אֶת־ הָעֹלָה֙ וְאֶת־ הַמִּנְחָ֔ה כַּאֲשֶׁ֛ר צִוָּ֥ה יְהוָ֖ה אֶת־ מֹשֶֽׁה׃ ",
        "versenonikud": "ואת מזבח העלה שם פתח משכן אהל מועד ויעל עליו את העלה ואת המנחה כאשר צוה יהוה את משה "
    },
    {
        "bookchapter": "שמות",
        "chapter": "מ",
        "versechapter": "ל",
        "bookseder": "שמות",
        "seder": "כט",
        "verseseder": "מא",
        "parasha": "פקודי",
        "versenikud": "וַיָּ֙שֶׂם֙ אֶת־ הַכִּיֹּ֔ר בֵּֽין־ אֹ֥הֶל מוֹעֵ֖ד וּבֵ֣ין הַמִּזְבֵּ֑חַ וַיִּתֵּ֥ן שָׁ֛מָּה מַ֖יִם לְרָחְצָֽה׃ ",
        "versenonikud": "וישם את הכיר בין אהל מועד ובין המזבח ויתן שמה מים לרחצה "
    },
    {
        "bookchapter": "שמות",
        "chapter": "מ",
        "versechapter": "לא",
        "bookseder": "שמות",
        "seder": "כט",
        "verseseder": "מב",
        "parasha": "פקודי",
        "versenikud": "וְרָחֲצ֣וּ מִמֶּ֔נּוּ מֹשֶׁ֖ה וְאַהֲרֹ֣ן וּבָנָ֑יו אֶת־ יְדֵיהֶ֖ם וְאֶת־ רַגְלֵיהֶֽם׃ ",
        "versenonikud": "ורחצו ממנו משה ואהרן ובניו את ידיהם ואת רגליהם "
    },
    {
        "bookchapter": "שמות",
        "chapter": "מ",
        "versechapter": "לב",
        "bookseder": "שמות",
        "seder": "כט",
        "verseseder": "מג",
        "parasha": "פקודי",
        "versenikud": "בְּבֹאָ֞ם אֶל־ אֹ֣הֶל מוֹעֵ֗ד וּבְקָרְבָתָ֛ם אֶל־ הַמִּזְבֵּ֖חַ יִרְחָ֑צוּ כַּאֲשֶׁ֛ר צִוָּ֥ה יְהוָ֖ה אֶת־ מֹשֶֽׁה׃ ",
        "versenonikud": "בבאם אל אהל מועד ובקרבתם אל המזבח ירחצו כאשר צוה יהוה את משה "
    },
    {
        "bookchapter": "שמות",
        "chapter": "מ",
        "versechapter": "לג",
        "bookseder": "שמות",
        "seder": "כט",
        "verseseder": "מד",
        "parasha": "פקודי",
        "versenikud": "וַיָּ֣קֶם אֶת־ הֶחָצֵ֗ר סָבִיב֙ לַמִּשְׁכָּ֣ן וְלַמִּזְבֵּ֔חַ וַיִּתֵּ֕ן אֶת־ מָסַ֖ךְ שַׁ֣עַר הֶחָצֵ֑ר וַיְכַ֥ל מֹשֶׁ֖ה אֶת־ הַמְּלָאכָֽה׃ ",
        "versenonikud": "ויקם את החצר סביב למשכן ולמזבח ויתן את מסך שער החצר ויכל משה את המלאכה "
    },
    {
        "bookchapter": "שמות",
        "chapter": "מ",
        "versechapter": "לד",
        "bookseder": "שמות",
        "seder": "כט",
        "verseseder": "מה",
        "parasha": "פקודי",
        "versenikud": "וַיְכַ֥ס הֶעָנָ֖ן אֶת־ אֹ֣הֶל מוֹעֵ֑ד וּכְב֣וֹד יְהוָ֔ה מָלֵ֖א אֶת־ הַמִּשְׁכָּֽן׃ ",
        "versenonikud": "ויכס הענן את אהל מועד וכבוד יהוה מלא את המשכן "
    },
    {
        "bookchapter": "שמות",
        "chapter": "מ",
        "versechapter": "לה",
        "bookseder": "שמות",
        "seder": "כט",
        "verseseder": "מו",
        "parasha": "פקודי",
        "versenikud": "וְלֹא־ יָכֹ֣ל מֹשֶׁ֗ה לָבוֹא֙ אֶל־ אֹ֣הֶל מוֹעֵ֔ד כִּֽי־ שָׁכַ֥ן עָלָ֖יו הֶעָנָ֑ן וּכְב֣וֹד יְהוָ֔ה מָלֵ֖א אֶת־ הַמִּשְׁכָּֽן׃ ",
        "versenonikud": "ולא יכל משה לבוא אל אהל מועד כי שכן עליו הענן וכבוד יהוה מלא את המשכן "
    },
    {
        "bookchapter": "שמות",
        "chapter": "מ",
        "versechapter": "לו",
        "bookseder": "שמות",
        "seder": "כט",
        "verseseder": "מז",
        "parasha": "פקודי",
        "versenikud": "וּבְהֵעָל֤וֹת הֶֽעָנָן֙ מֵעַ֣ל הַמִּשְׁכָּ֔ן יִסְע֖וּ בְּנֵ֣י יִשְׂרָאֵ֑ל בְּכֹ֖ל מַסְעֵיהֶֽם׃ ",
        "versenonikud": "ובהעלות הענן מעל המשכן יסעו בני ישראל בכל מסעיהם "
    },
    {
        "bookchapter": "שמות",
        "chapter": "מ",
        "versechapter": "לז",
        "bookseder": "שמות",
        "seder": "כט",
        "verseseder": "מח",
        "parasha": "פקודי",
        "versenikud": "וְאִם־ לֹ֥א יֵעָלֶ֖ה הֶעָנָ֑ן וְלֹ֣א יִסְע֔וּ עַד־ י֖וֹם הֵעָלֹתֽוֹ׃ ",
        "versenonikud": "ואם לא יעלה הענן ולא יסעו עד יום העלתו "
    },
    {
        "bookchapter": "שמות",
        "chapter": "מ",
        "versechapter": "לח",
        "bookseder": "שמות",
        "seder": "כט",
        "verseseder": "מט",
        "parasha": "פקודי",
        "versenikud": "כִּי֩ עֲנַ֨ן יְהוָ֤ה עַֽל־ הַמִּשְׁכָּן֙ יוֹמָ֔ם וְאֵ֕שׁ תִּהְיֶ֥ה לַ֖יְלָה בּ֑וֹ לְעֵינֵ֥י כָל־ בֵּֽית־ יִשְׂרָאֵ֖ל בְּכָל־ מַסְעֵיהֶֽם׃ ",
        "versenonikud": "כי ענן יהוה על המשכן יומם ואש תהיה לילה בו לעיני כל בית ישראל בכל מסעיהם "
    }
]