[
    {
        "bookchapter": "שמות",
        "chapter": "יא",
        "versechapter": "א",
        "bookseder": "שמות",
        "seder": "ח",
        "verseseder": "א",
        "parasha": "בא",
        "versenikud": "וַיֹּ֨אמֶר יְהוָ֜ה אֶל־ מֹשֶׁ֗ה ע֣וֹד נֶ֤גַע אֶחָד֙ אָבִ֤יא עַל־ פַּרְעֹה֙ וְעַל־ מִצְרַ֔יִם אַֽחֲרֵי־ כֵ֕ן יְשַׁלַּ֥ח אֶתְכֶ֖ם מִזֶּ֑ה כְּשַׁ֨לְּח֔וֹ כָּלָ֕ה גָּרֵ֛שׁ יְגָרֵ֥שׁ אֶתְכֶ֖ם מִזֶּֽה׃ ",
        "versenonikud": "ויאמר יהוה אל משה עוד נגע אחד אביא על פרעה ועל מצרים אחרי כן ישלח אתכם מזה כשלחו כלה גרש יגרש אתכם מזה "
    },
    {
        "bookchapter": "שמות",
        "chapter": "יא",
        "versechapter": "ב",
        "bookseder": "שמות",
        "seder": "ח",
        "verseseder": "ב",
        "parasha": "בא",
        "versenikud": "דַּבֶּר־ נָ֖א בְּאָזְנֵ֣י הָעָ֑ם וְיִשְׁאֲל֞וּ אִ֣ישׁ ׀ מֵאֵ֣ת רֵעֵ֗הוּ וְאִשָּׁה֙ מֵאֵ֣ת רְעוּתָ֔הּ כְּלֵי־ כֶ֖סֶף וּכְלֵ֥י זָהָֽב׃ ",
        "versenonikud": "דבר נא באזני העם וישאלו איש  מאת רעהו ואשה מאת רעותה כלי כסף וכלי זהב "
    },
    {
        "bookchapter": "שמות",
        "chapter": "יא",
        "versechapter": "ג",
        "bookseder": "שמות",
        "seder": "ח",
        "verseseder": "ג",
        "parasha": "בא",
        "versenikud": "וַיִּתֵּ֧ן יְהוָ֛ה אֶת־ חֵ֥ן הָעָ֖ם בְּעֵינֵ֣י מִצְרָ֑יִם גַּ֣ם ׀ הָאִ֣ישׁ מֹשֶׁ֗ה גָּד֤וֹל מְאֹד֙ בְּאֶ֣רֶץ מִצְרַ֔יִם בְּעֵינֵ֥י עַבְדֵֽי־ פַרְעֹ֖ה וּבְעֵינֵ֥י הָעָֽם׃ ",
        "versenonikud": "ויתן יהוה את חן העם בעיני מצרים גם  האיש משה גדול מאד בארץ מצרים בעיני עבדי פרעה ובעיני העם "
    },
    {
        "bookchapter": "שמות",
        "chapter": "יא",
        "versechapter": "ד",
        "bookseder": "שמות",
        "seder": "ח",
        "verseseder": "ד",
        "parasha": "בא",
        "versenikud": "וַיֹּ֣אמֶר מֹשֶׁ֔ה כֹּ֖ה אָמַ֣ר יְהוָ֑ה כַּחֲצֹ֣ת הַלַּ֔יְלָה אֲנִ֥י יוֹצֵ֖א בְּת֥וֹךְ מִצְרָֽיִם׃ ",
        "versenonikud": "ויאמר משה כה אמר יהוה כחצת הלילה אני יוצא בתוך מצרים "
    },
    {
        "bookchapter": "שמות",
        "chapter": "יא",
        "versechapter": "ה",
        "bookseder": "שמות",
        "seder": "ח",
        "verseseder": "ה",
        "parasha": "בא",
        "versenikud": "וּמֵ֣ת כָּל־ בְּכוֹר֮ בְּאֶ֣רֶץ מִצְרַיִם֒ מִבְּכ֤וֹר פַּרְעֹה֙ הַיֹּשֵׁ֣ב עַל־ כִּסְא֔וֹ עַ֚ד בְּכ֣וֹר הַשִּׁפְחָ֔ה אֲשֶׁ֖ר אַחַ֣ר הָרֵחָ֑יִם וְכֹ֖ל בְּכ֥וֹר בְּהֵמָֽה׃ ",
        "versenonikud": "ומת כל בכור בארץ מצרים מבכור פרעה הישב על כסאו עד בכור השפחה אשר אחר הרחים וכל בכור בהמה "
    },
    {
        "bookchapter": "שמות",
        "chapter": "יא",
        "versechapter": "ו",
        "bookseder": "שמות",
        "seder": "ח",
        "verseseder": "ו",
        "parasha": "בא",
        "versenikud": "וְהָֽיְתָ֛ה צְעָקָ֥ה גְדֹלָ֖ה בְּכָל־ אֶ֣רֶץ מִצְרָ֑יִם אֲשֶׁ֤ר כָּמֹ֙הוּ֙ לֹ֣א נִהְיָ֔תָה וְכָמֹ֖הוּ לֹ֥א תֹסִֽף׃ ",
        "versenonikud": "והיתה צעקה גדלה בכל ארץ מצרים אשר כמהו לא נהיתה וכמהו לא תסף "
    },
    {
        "bookchapter": "שמות",
        "chapter": "יא",
        "versechapter": "ז",
        "bookseder": "שמות",
        "seder": "ח",
        "verseseder": "ז",
        "parasha": "בא",
        "versenikud": "וּלְכֹ֣ל ׀ בְּנֵ֣י יִשְׂרָאֵ֗ל לֹ֤א יֶֽחֱרַץ־ כֶּ֙לֶב֙ לְשֹׁנ֔וֹ לְמֵאִ֖ישׁ וְעַד־ בְּהֵמָ֑ה לְמַ֙עַן֙ תֵּֽדְע֔וּן אֲשֶׁר֙ יַפְלֶ֣ה יְהוָ֔ה בֵּ֥ין מִצְרַ֖יִם וּבֵ֥ין יִשְׂרָאֵֽל׃ ",
        "versenonikud": "ולכל  בני ישראל לא יחרץ כלב לשנו למאיש ועד בהמה למען תדעון אשר יפלה יהוה בין מצרים ובין ישראל "
    },
    {
        "bookchapter": "שמות",
        "chapter": "יא",
        "versechapter": "ח",
        "bookseder": "שמות",
        "seder": "ח",
        "verseseder": "ח",
        "parasha": "בא",
        "versenikud": "וְיָרְד֣וּ כָל־ עֲבָדֶיךָ֩ אֵ֨לֶּה אֵלַ֜י וְהִשְׁתַּֽחֲוּוּ־ לִ֣י לֵאמֹ֗ר צֵ֤א אַתָּה֙ וְכָל־ הָעָ֣ם אֲשֶׁר־ בְּרַגְלֶ֔יךָ וְאַחֲרֵי־ כֵ֖ן אֵצֵ֑א וַיֵּצֵ֥א מֵֽעִם־ פַּרְעֹ֖ה בָּחֳרִי־ אָֽף׃ ",
        "versenonikud": "וירדו כל עבדיך אלה אלי והשתחוו לי לאמר צא אתה וכל העם אשר ברגליך ואחרי כן אצא ויצא מעם פרעה בחרי אף "
    },
    {
        "bookchapter": "שמות",
        "chapter": "יא",
        "versechapter": "ט",
        "bookseder": "שמות",
        "seder": "ח",
        "verseseder": "ט",
        "parasha": "בא",
        "versenikud": "וַיֹּ֤אמֶר יְהוָה֙ אֶל־ מֹשֶׁ֔ה לֹא־ יִשְׁמַ֥ע אֲלֵיכֶ֖ם פַּרְעֹ֑ה לְמַ֛עַן רְב֥וֹת מוֹפְתַ֖י בְּאֶ֥רֶץ מִצְרָֽיִם׃ ",
        "versenonikud": "ויאמר יהוה אל משה לא ישמע אליכם פרעה למען רבות מופתי בארץ מצרים "
    },
    {
        "bookchapter": "שמות",
        "chapter": "יא",
        "versechapter": "י",
        "bookseder": "שמות",
        "seder": "ח",
        "verseseder": "י",
        "parasha": "בא",
        "versenikud": "וּמֹשֶׁ֣ה וְאַהֲרֹ֗ן עָשׂ֛וּ אֶת־ כָּל־ הַמֹּפְתִ֥ים הָאֵ֖לֶּה לִפְנֵ֣י פַרְעֹ֑ה וַיְחַזֵּ֤ק יְהוָה֙ אֶת־ לֵ֣ב פַּרְעֹ֔ה וְלֹֽא־ שִׁלַּ֥ח אֶת־ בְּנֵֽי־ יִשְׂרָאֵ֖ל מֵאַרְצֽוֹ׃ ",
        "versenonikud": "ומשה ואהרן עשו את כל המפתים האלה לפני פרעה ויחזק יהוה את לב פרעה ולא שלח את בני ישראל מארצו "
    },
    {
        "bookchapter": "שמות",
        "chapter": "יב",
        "versechapter": "א",
        "bookseder": "שמות",
        "seder": "ח",
        "verseseder": "יא",
        "parasha": "בא",
        "versenikud": "וַיֹּ֤אמֶר יְהוָה֙ אֶל־ מֹשֶׁ֣ה וְאֶֽל־ אַהֲרֹ֔ן בְּאֶ֥רֶץ מִצְרַ֖יִם לֵאמֹֽר׃ ",
        "versenonikud": "ויאמר יהוה אל משה ואל אהרן בארץ מצרים לאמר "
    },
    {
        "bookchapter": "שמות",
        "chapter": "יב",
        "versechapter": "ב",
        "bookseder": "שמות",
        "seder": "ח",
        "verseseder": "יב",
        "parasha": "בא",
        "versenikud": "הַחֹ֧דֶשׁ הַזֶּ֛ה לָכֶ֖ם רֹ֣אשׁ חֳדָשִׁ֑ים רִאשׁ֥וֹן הוּא֙ לָכֶ֔ם לְחָדְשֵׁ֖י הַשָּׁנָֽה׃ ",
        "versenonikud": "החדש הזה לכם ראש חדשים ראשון הוא לכם לחדשי השנה "
    },
    {
        "bookchapter": "שמות",
        "chapter": "יב",
        "versechapter": "ג",
        "bookseder": "שמות",
        "seder": "ח",
        "verseseder": "יג",
        "parasha": "בא",
        "versenikud": "דַּבְּר֗וּ אֶֽל־ כָּל־ עֲדַ֤ת יִשְׂרָאֵל֙ לֵאמֹ֔ר בֶּעָשֹׂ֖ר לַחֹ֣דֶשׁ הַזֶּ֑ה וְיִקְח֣וּ לָהֶ֗ם אִ֛ישׁ שֶׂ֥ה לְבֵית־ אָבֹ֖ת שֶׂ֥ה לַבָּֽיִת׃ ",
        "versenonikud": "דברו אל כל עדת ישראל לאמר בעשר לחדש הזה ויקחו להם איש שה לבית אבת שה לבית "
    },
    {
        "bookchapter": "שמות",
        "chapter": "יב",
        "versechapter": "ד",
        "bookseder": "שמות",
        "seder": "ח",
        "verseseder": "יד",
        "parasha": "בא",
        "versenikud": "וְאִם־ יִמְעַ֣ט הַבַּיִת֮ מִהְיֹ֣ת מִשֶּׂה֒ וְלָקַ֣ח ה֗וּא וּשְׁכֵנ֛וֹ הַקָּרֹ֥ב אֶל־ בֵּית֖וֹ בְּמִכְסַ֣ת נְפָשֹׁ֑ת אִ֚ישׁ לְפִ֣י אָכְל֔וֹ תָּכֹ֖סּוּ עַל־ הַשֶּֽׂה׃ ",
        "versenonikud": "ואם ימעט הבית מהית משה ולקח הוא ושכנו הקרב אל ביתו במכסת נפשת איש לפי אכלו תכסו על השה "
    },
    {
        "bookchapter": "שמות",
        "chapter": "יב",
        "versechapter": "ה",
        "bookseder": "שמות",
        "seder": "ח",
        "verseseder": "טו",
        "parasha": "בא",
        "versenikud": "שֶׂ֥ה תָמִ֛ים זָכָ֥ר בֶּן־ שָׁנָ֖ה יִהְיֶ֣ה לָכֶ֑ם מִן־ הַכְּבָשִׂ֥ים וּמִן־ הָעִזִּ֖ים תִּקָּֽחוּ׃ ",
        "versenonikud": "שה תמים זכר בן שנה יהיה לכם מן הכבשים ומן העזים תקחו "
    },
    {
        "bookchapter": "שמות",
        "chapter": "יב",
        "versechapter": "ו",
        "bookseder": "שמות",
        "seder": "ח",
        "verseseder": "טז",
        "parasha": "בא",
        "versenikud": "וְהָיָ֤ה לָכֶם֙ לְמִשְׁמֶ֔רֶת עַ֣ד אַרְבָּעָ֥ה עָשָׂ֛ר י֖וֹם לַחֹ֣דֶשׁ הַזֶּ֑ה וְשָׁחֲט֣וּ אֹת֗וֹ כֹּ֛ל קְהַ֥ל עֲדַֽת־ יִשְׂרָאֵ֖ל בֵּ֥ין הָעַרְבָּֽיִם׃ ",
        "versenonikud": "והיה לכם למשמרת עד ארבעה עשר יום לחדש הזה ושחטו אתו כל קהל עדת ישראל בין הערבים "
    },
    {
        "bookchapter": "שמות",
        "chapter": "יב",
        "versechapter": "ז",
        "bookseder": "שמות",
        "seder": "ח",
        "verseseder": "יז",
        "parasha": "בא",
        "versenikud": "וְלָֽקְחוּ֙ מִן־ הַדָּ֔ם וְנָֽתְנ֛וּ עַל־ שְׁתֵּ֥י הַמְּזוּזֹ֖ת וְעַל־ הַמַּשְׁק֑וֹף עַ֚ל הַבָּ֣תִּ֔ים אֲשֶׁר־ יֹאכְל֥וּ אֹת֖וֹ בָּהֶֽם׃ ",
        "versenonikud": "ולקחו מן הדם ונתנו על שתי המזוזת ועל המשקוף על הבתים אשר יאכלו אתו בהם "
    },
    {
        "bookchapter": "שמות",
        "chapter": "יב",
        "versechapter": "ח",
        "bookseder": "שמות",
        "seder": "ח",
        "verseseder": "יח",
        "parasha": "בא",
        "versenikud": "וְאָכְל֥וּ אֶת־ הַבָּשָׂ֖ר בַּלַּ֣יְלָה הַזֶּ֑ה צְלִי־ אֵ֣שׁ וּמַצּ֔וֹת עַל־ מְרֹרִ֖ים יֹאכְלֻֽהוּ׃ ",
        "versenonikud": "ואכלו את הבשר בלילה הזה צלי אש ומצות על מררים יאכלהו "
    },
    {
        "bookchapter": "שמות",
        "chapter": "יב",
        "versechapter": "ט",
        "bookseder": "שמות",
        "seder": "ח",
        "verseseder": "יט",
        "parasha": "בא",
        "versenikud": "אַל־ תֹּאכְל֤וּ מִמֶּ֙נּוּ֙ נָ֔א וּבָשֵׁ֥ל מְבֻשָּׁ֖ל בַּמָּ֑יִם כִּ֣י אִם־ צְלִי־ אֵ֔שׁ רֹאשׁ֥וֹ עַל־ כְּרָעָ֖יו וְעַל־ קִרְבּֽוֹ׃ ",
        "versenonikud": "אל תאכלו ממנו נא ובשל מבשל במים כי אם צלי אש ראשו על כרעיו ועל קרבו "
    },
    {
        "bookchapter": "שמות",
        "chapter": "יב",
        "versechapter": "י",
        "bookseder": "שמות",
        "seder": "ח",
        "verseseder": "כ",
        "parasha": "בא",
        "versenikud": "וְלֹא־ תוֹתִ֥ירוּ מִמֶּ֖נּוּ עַד־ בֹּ֑קֶר וְהַנֹּתָ֥ר מִמֶּ֛נּוּ עַד־ בֹּ֖קֶר בָּאֵ֥שׁ תִּשְׂרֹֽפוּ׃ ",
        "versenonikud": "ולא תותירו ממנו עד בקר והנתר ממנו עד בקר באש תשרפו "
    },
    {
        "bookchapter": "שמות",
        "chapter": "יב",
        "versechapter": "יא",
        "bookseder": "שמות",
        "seder": "ח",
        "verseseder": "כא",
        "parasha": "בא",
        "versenikud": "וְכָכָה֮ תֹּאכְל֣וּ אֹתוֹ֒ מָתְנֵיכֶ֣ם חֲגֻרִ֔ים נַֽעֲלֵיכֶם֙ בְּרַגְלֵיכֶ֔ם וּמַקֶּלְכֶ֖ם בְּיֶדְכֶ֑ם וַאֲכַלְתֶּ֤ם אֹתוֹ֙ בְּחִפָּז֔וֹן פֶּ֥סַח ה֖וּא לַיהוָֽה׃ ",
        "versenonikud": "וככה תאכלו אתו מתניכם חגרים נעליכם ברגליכם ומקלכם בידכם ואכלתם אתו בחפזון פסח הוא ליהוה "
    },
    {
        "bookchapter": "שמות",
        "chapter": "יב",
        "versechapter": "יב",
        "bookseder": "שמות",
        "seder": "ח",
        "verseseder": "כב",
        "parasha": "בא",
        "versenikud": "וְעָבַרְתִּ֣י בְאֶֽרֶץ־ מִצְרַיִם֮ בַּלַּ֣יְלָה הַזֶּה֒ וְהִכֵּיתִ֤י כָל־ בְּכוֹר֙ בְּאֶ֣רֶץ מִצְרַ֔יִם מֵאָדָ֖ם וְעַד־ בְּהֵמָ֑ה וּבְכָל־ אֱלֹהֵ֥י מִצְרַ֛יִם אֶֽעֱשֶׂ֥ה שְׁפָטִ֖ים אֲנִ֥י יְהוָֽה׃ ",
        "versenonikud": "ועברתי בארץ מצרים בלילה הזה והכיתי כל בכור בארץ מצרים מאדם ועד בהמה ובכל אלהי מצרים אעשה שפטים אני יהוה "
    },
    {
        "bookchapter": "שמות",
        "chapter": "יב",
        "versechapter": "יג",
        "bookseder": "שמות",
        "seder": "ח",
        "verseseder": "כג",
        "parasha": "בא",
        "versenikud": "וְהָיָה֩ הַדָּ֨ם לָכֶ֜ם לְאֹ֗ת עַ֤ל הַבָּתִּים֙ אֲשֶׁ֣ר אַתֶּ֣ם שָׁ֔ם וְרָאִ֙יתִי֙ אֶת־ הַדָּ֔ם וּפָסַחְתִּ֖י עֲלֵכֶ֑ם וְלֹֽא־ יִֽהְיֶ֨ה בָכֶ֥ם נֶ֙גֶף֙ לְמַשְׁחִ֔ית בְּהַכֹּתִ֖י בְּאֶ֥רֶץ מִצְרָֽיִם׃ ",
        "versenonikud": "והיה הדם לכם לאת על הבתים אשר אתם שם וראיתי את הדם ופסחתי עלכם ולא יהיה בכם נגף למשחית בהכתי בארץ מצרים "
    },
    {
        "bookchapter": "שמות",
        "chapter": "יב",
        "versechapter": "יד",
        "bookseder": "שמות",
        "seder": "ח",
        "verseseder": "כד",
        "parasha": "בא",
        "versenikud": "וְהָיָה֩ הַיּ֨וֹם הַזֶּ֤ה לָכֶם֙ לְזִכָּר֔וֹן וְחַגֹּתֶ֥ם אֹת֖וֹ חַ֣ג לַֽיהוָ֑ה לְדֹרֹ֣תֵיכֶ֔ם חֻקַּ֥ת עוֹלָ֖ם תְּחָגֻּֽהוּ׃ ",
        "versenonikud": "והיה היום הזה לכם לזכרון וחגתם אתו חג ליהוה לדרתיכם חקת עולם תחגהו "
    },
    {
        "bookchapter": "שמות",
        "chapter": "יב",
        "versechapter": "טו",
        "bookseder": "שמות",
        "seder": "ח",
        "verseseder": "כה",
        "parasha": "בא",
        "versenikud": "שִׁבְעַ֤ת יָמִים֙ מַצּ֣וֹת תֹּאכֵ֔לוּ אַ֚ךְ בַּיּ֣וֹם הָרִאשׁ֔וֹן תַּשְׁבִּ֥יתוּ שְּׂאֹ֖ר מִבָּתֵּיכֶ֑ם כִּ֣י ׀ כָּל־ אֹכֵ֣ל חָמֵ֗ץ וְנִכְרְתָ֞ה הַנֶּ֤פֶשׁ הַהִוא֙ מִיִּשְׂרָאֵ֔ל מִיּ֥וֹם הָרִאשֹׁ֖ן עַד־ י֥וֹם הַשְּׁבִעִֽי׃ ",
        "versenonikud": "שבעת ימים מצות תאכלו אך ביום הראשון תשביתו שאר מבתיכם כי  כל אכל חמץ ונכרתה הנפש ההוא מישראל מיום הראשן עד יום השבעי "
    },
    {
        "bookchapter": "שמות",
        "chapter": "יב",
        "versechapter": "טז",
        "bookseder": "שמות",
        "seder": "ח",
        "verseseder": "כו",
        "parasha": "בא",
        "versenikud": "וּבַיּ֤וֹם הָרִאשׁוֹן֙ מִקְרָא־ קֹ֔דֶשׁ וּבַיּוֹם֙ הַשְּׁבִיעִ֔י מִקְרָא־ קֹ֖דֶשׁ יִהְיֶ֣ה לָכֶ֑ם כָּל־ מְלָאכָה֙ לֹא־ יֵעָשֶׂ֣ה בָהֶ֔ם אַ֚ךְ אֲשֶׁ֣ר יֵאָכֵ֣ל לְכָל־ נֶ֔פֶשׁ ה֥וּא לְבַדּ֖וֹ יֵעָשֶׂ֥ה לָכֶֽם׃ ",
        "versenonikud": "וביום הראשון מקרא קדש וביום השביעי מקרא קדש יהיה לכם כל מלאכה לא יעשה בהם אך אשר יאכל לכל נפש הוא לבדו יעשה לכם "
    },
    {
        "bookchapter": "שמות",
        "chapter": "יב",
        "versechapter": "יז",
        "bookseder": "שמות",
        "seder": "ח",
        "verseseder": "כז",
        "parasha": "בא",
        "versenikud": "וּשְׁמַרְתֶּם֮ אֶת־ הַמַּצּוֹת֒ כִּ֗י בְּעֶ֙צֶם֙ הַיּ֣וֹם הַזֶּ֔ה הוֹצֵ֥אתִי אֶת־ צִבְאוֹתֵיכֶ֖ם מֵאֶ֣רֶץ מִצְרָ֑יִם וּשְׁמַרְתֶּ֞ם אֶת־ הַיּ֥וֹם הַזֶּ֛ה לְדֹרֹתֵיכֶ֖ם חֻקַּ֥ת עוֹלָֽם׃ ",
        "versenonikud": "ושמרתם את המצות כי בעצם היום הזה הוצאתי את צבאותיכם מארץ מצרים ושמרתם את היום הזה לדרתיכם חקת עולם "
    },
    {
        "bookchapter": "שמות",
        "chapter": "יב",
        "versechapter": "יח",
        "bookseder": "שמות",
        "seder": "ח",
        "verseseder": "כח",
        "parasha": "בא",
        "versenikud": "בָּרִאשֹׁ֡ן בְּאַרְבָּעָה֩ עָשָׂ֨ר י֤וֹם לַחֹ֙דֶשׁ֙ בָּעֶ֔רֶב תֹּאכְל֖וּ מַצֹּ֑ת עַ֠ד י֣וֹם הָאֶחָ֧ד וְעֶשְׂרִ֛ים לַחֹ֖דֶשׁ בָּעָֽרֶב׃ ",
        "versenonikud": "בראשן בארבעה עשר יום לחדש בערב תאכלו מצת עד יום האחד ועשרים לחדש בערב "
    },
    {
        "bookchapter": "שמות",
        "chapter": "יב",
        "versechapter": "יט",
        "bookseder": "שמות",
        "seder": "ח",
        "verseseder": "כט",
        "parasha": "בא",
        "versenikud": "שִׁבְעַ֣ת יָמִ֔ים שְׂאֹ֕ר לֹ֥א יִמָּצֵ֖א בְּבָתֵּיכֶ֑ם כִּ֣י ׀ כָּל־ אֹכֵ֣ל מַחְמֶ֗צֶת וְנִכְרְתָ֞ה הַנֶּ֤פֶשׁ הַהִוא֙ מֵעֲדַ֣ת יִשְׂרָאֵ֔ל בַּגֵּ֖ר וּבְאֶזְרַ֥ח הָאָֽרֶץ׃ ",
        "versenonikud": "שבעת ימים שאר לא ימצא בבתיכם כי  כל אכל מחמצת ונכרתה הנפש ההוא מעדת ישראל בגר ובאזרח הארץ "
    },
    {
        "bookchapter": "שמות",
        "chapter": "יב",
        "versechapter": "כ",
        "bookseder": "שמות",
        "seder": "ח",
        "verseseder": "ל",
        "parasha": "בא",
        "versenikud": "כָּל־ מַחְמֶ֖צֶת לֹ֣א תֹאכֵ֑לוּ בְּכֹל֙ מוֹשְׁבֹ֣תֵיכֶ֔ם תֹּאכְל֖וּ מַצּֽוֹת׃ ",
        "versenonikud": "כל מחמצת לא תאכלו בכל מושבתיכם תאכלו מצות "
    },
    {
        "bookchapter": "שמות",
        "chapter": "יב",
        "versechapter": "כא",
        "bookseder": "שמות",
        "seder": "ח",
        "verseseder": "לא",
        "parasha": "בא",
        "versenikud": "וַיִּקְרָ֥א מֹשֶׁ֛ה לְכָל־ זִקְנֵ֥י יִשְׂרָאֵ֖ל וַיֹּ֣אמֶר אֲלֵהֶ֑ם מִֽשְׁכ֗וּ וּקְח֨וּ לָכֶ֥ם צֹ֛אן לְמִשְׁפְּחֹתֵיכֶ֖ם וְשַׁחֲט֥וּ הַפָּֽסַח׃ ",
        "versenonikud": "ויקרא משה לכל זקני ישראל ויאמר אלהם משכו וקחו לכם צאן למשפחתיכם ושחטו הפסח "
    },
    {
        "bookchapter": "שמות",
        "chapter": "יב",
        "versechapter": "כב",
        "bookseder": "שמות",
        "seder": "ח",
        "verseseder": "לב",
        "parasha": "בא",
        "versenikud": "וּלְקַחְתֶּ֞ם אֲגֻדַּ֣ת אֵז֗וֹב וּטְבַלְתֶּם֮ בַּדָּ֣ם אֲשֶׁר־ בַּסַּף֒ וְהִגַּעְתֶּ֤ם אֶל־ הַמַּשְׁקוֹף֙ וְאֶל־ שְׁתֵּ֣י הַמְּזוּזֹ֔ת מִן־ הַדָּ֖ם אֲשֶׁ֣ר בַּסָּ֑ף וְאַתֶּ֗ם לֹ֥א תֵצְא֛וּ אִ֥ישׁ מִפֶּֽתַח־ בֵּית֖וֹ עַד־ בֹּֽקֶר׃ ",
        "versenonikud": "ולקחתם אגדת אזוב וטבלתם בדם אשר בסף והגעתם אל המשקוף ואל שתי המזוזת מן הדם אשר בסף ואתם לא תצאו איש מפתח ביתו עד בקר "
    },
    {
        "bookchapter": "שמות",
        "chapter": "יב",
        "versechapter": "כג",
        "bookseder": "שמות",
        "seder": "ח",
        "verseseder": "לג",
        "parasha": "בא",
        "versenikud": "וְעָבַ֣ר יְהוָה֮ לִנְגֹּ֣ף אֶת־ מִצְרַיִם֒ וְרָאָ֤ה אֶת־ הַדָּם֙ עַל־ הַמַּשְׁק֔וֹף וְעַ֖ל שְׁתֵּ֣י הַמְּזוּזֹ֑ת וּפָסַ֤ח יְהוָה֙ עַל־ הַפֶּ֔תַח וְלֹ֤א יִתֵּן֙ הַמַּשְׁחִ֔ית לָבֹ֥א אֶל־ בָּתֵּיכֶ֖ם לִנְגֹּֽף׃ ",
        "versenonikud": "ועבר יהוה לנגף את מצרים וראה את הדם על המשקוף ועל שתי המזוזת ופסח יהוה על הפתח ולא יתן המשחית לבא אל בתיכם לנגף "
    },
    {
        "bookchapter": "שמות",
        "chapter": "יב",
        "versechapter": "כד",
        "bookseder": "שמות",
        "seder": "ח",
        "verseseder": "לד",
        "parasha": "בא",
        "versenikud": "וּשְׁמַרְתֶּ֖ם אֶת־ הַדָּבָ֣ר הַזֶּ֑ה לְחָק־ לְךָ֥ וּלְבָנֶ֖יךָ עַד־ עוֹלָֽם׃ ",
        "versenonikud": "ושמרתם את הדבר הזה לחק לך ולבניך עד עולם "
    },
    {
        "bookchapter": "שמות",
        "chapter": "יב",
        "versechapter": "כה",
        "bookseder": "שמות",
        "seder": "ח",
        "verseseder": "לה",
        "parasha": "בא",
        "versenikud": "וְהָיָ֞ה כִּֽי־ תָבֹ֣אוּ אֶל־ הָאָ֗רֶץ אֲשֶׁ֨ר יִתֵּ֧ן יְהוָ֛ה לָכֶ֖ם כַּאֲשֶׁ֣ר דִּבֵּ֑ר וּשְׁמַרְתֶּ֖ם אֶת־ הָעֲבֹדָ֥ה הַזֹּֽאת׃ ",
        "versenonikud": "והיה כי תבאו אל הארץ אשר יתן יהוה לכם כאשר דבר ושמרתם את העבדה הזאת "
    },
    {
        "bookchapter": "שמות",
        "chapter": "יב",
        "versechapter": "כו",
        "bookseder": "שמות",
        "seder": "ח",
        "verseseder": "לו",
        "parasha": "בא",
        "versenikud": "וְהָיָ֕ה כִּֽי־ יֹאמְר֥וּ אֲלֵיכֶ֖ם בְּנֵיכֶ֑ם מָ֛ה הָעֲבֹדָ֥ה הַזֹּ֖את לָכֶֽם׃ ",
        "versenonikud": "והיה כי יאמרו אליכם בניכם מה העבדה הזאת לכם "
    },
    {
        "bookchapter": "שמות",
        "chapter": "יב",
        "versechapter": "כז",
        "bookseder": "שמות",
        "seder": "ח",
        "verseseder": "לז",
        "parasha": "בא",
        "versenikud": "וַאֲמַרְתֶּ֡ם זֶֽבַח־ פֶּ֨סַח ה֜וּא לַֽיהוָ֗ה אֲשֶׁ֣ר פָּ֠סַח עַל־ בָּתֵּ֤י בְנֵֽי־ יִשְׂרָאֵל֙ בְּמִצְרַ֔יִם בְּנָגְפּ֥וֹ אֶת־ מִצְרַ֖יִם וְאֶת־ בָּתֵּ֣ינוּ הִצִּ֑יל וַיִּקֹּ֥ד הָעָ֖ם וַיִּֽשְׁתַּחֲוּֽוּ׃ ",
        "versenonikud": "ואמרתם זבח פסח הוא ליהוה אשר פסח על בתי בני ישראל במצרים בנגפו את מצרים ואת בתינו הציל ויקד העם וישתחוו "
    },
    {
        "bookchapter": "שמות",
        "chapter": "יב",
        "versechapter": "כח",
        "bookseder": "שמות",
        "seder": "ח",
        "verseseder": "לח",
        "parasha": "בא",
        "versenikud": "וַיֵּלְכ֥וּ וַיַּֽעֲשׂ֖וּ בְּנֵ֣י יִשְׂרָאֵ֑ל כַּאֲשֶׁ֨ר צִוָּ֧ה יְהוָ֛ה אֶת־ מֹשֶׁ֥ה וְאַהֲרֹ֖ן כֵּ֥ן עָשֽׂוּ׃ ",
        "versenonikud": "וילכו ויעשו בני ישראל כאשר צוה יהוה את משה ואהרן כן עשו "
    }
]