[
    {
        "bookchapter": "ירמיהו",
        "chapter": "נ",
        "versechapter": "א",
        "bookseder": "ירמיהו",
        "seder": "כח",
        "verseseder": "לט",
        "versenikud": "הַדָּבָ֗ר אֲשֶׁ֨ר דִּבֶּ֧ר יְהוָ֛ה אֶל־ בָּבֶ֖ל אֶל־ אֶ֣רֶץ כַּשְׂדִּ֑ים בְּיַ֖ד יִרְמְיָ֥הוּ הַנָּבִֽיא׃ ",
        "versenonikud": "הדבר אשר דבר יהוה אל בבל אל ארץ כשדים ביד ירמיהו הנביא "
    },
    {
        "bookchapter": "ירמיהו",
        "chapter": "נ",
        "versechapter": "ב",
        "bookseder": "ירמיהו",
        "seder": "כח",
        "verseseder": "מ",
        "versenikud": "הַגִּ֨ידוּ בַגּוֹיִ֤ם וְהַשְׁמִ֙יעוּ֙ וּֽשְׂאוּ־ נֵ֔ס הַשְׁמִ֖יעוּ אַל־ תְּכַחֵ֑דוּ אִמְרוּ֩ נִלְכְּדָ֨ה בָבֶ֜ל הֹבִ֥ישׁ בֵּל֙ חַ֣ת מְרֹדָ֔ךְ הֹבִ֣ישׁוּ עֲצַבֶּ֔יהָ חַ֖תּוּ גִּלּוּלֶֽיהָ׃ ",
        "versenonikud": "הגידו בגוים והשמיעו ושאו נס השמיעו אל תכחדו אמרו נלכדה בבל הביש בל חת מרדך הבישו עצביה חתו גלוליה "
    },
    {
        "bookchapter": "ירמיהו",
        "chapter": "נ",
        "versechapter": "ג",
        "bookseder": "ירמיהו",
        "seder": "כח",
        "verseseder": "מא",
        "versenikud": "כִּ֣י עָלָה֩ עָלֶ֨יהָ גּ֜וֹי מִצָּפ֗וֹן הֽוּא־ יָשִׁ֤ית אֶת־ אַרְצָהּ֙ לְשַׁמָּ֔ה וְלֹֽא־ יִהְיֶ֥ה יוֹשֵׁ֖ב בָּ֑הּ מֵאָדָ֥ם וְעַד־ בְּהֵמָ֖ה נָ֥דוּ הָלָֽכוּ׃ ",
        "versenonikud": "כי עלה עליה גוי מצפון הוא ישית את ארצה לשמה ולא יהיה יושב בה מאדם ועד בהמה נדו הלכו "
    },
    {
        "bookchapter": "ירמיהו",
        "chapter": "נ",
        "versechapter": "ד",
        "bookseder": "ירמיהו",
        "seder": "כח",
        "verseseder": "מב",
        "versenikud": "בַּיָּמִ֨ים הָהֵ֜מָּה וּבָעֵ֤ת הַהִיא֙ נְאֻם־ יְהוָ֔ה יָבֹ֧אוּ בְנֵֽי־ יִשְׂרָאֵ֛ל הֵ֥מָּה וּבְנֵֽי־ יְהוּדָ֖ה יַחְדָּ֑ו הָל֤וֹךְ וּבָכוֹ֙ יֵלֵ֔כוּ וְאֶת־ יְהוָ֥ה אֱלֹהֵיהֶ֖ם יְבַקֵּֽשׁוּ׃ ",
        "versenonikud": "בימים ההמה ובעת ההיא נאם יהוה יבאו בני ישראל המה ובני יהודה יחדו הלוך ובכו ילכו ואת יהוה אלהיהם יבקשו "
    },
    {
        "bookchapter": "ירמיהו",
        "chapter": "נ",
        "versechapter": "ה",
        "bookseder": "ירמיהו",
        "seder": "כט",
        "verseseder": "א",
        "versenikud": "צִיּ֣וֹן יִשְׁאָ֔לוּ דֶּ֖רֶךְ הֵ֣נָּה פְנֵיהֶ֑ם בֹּ֚אוּ וְנִלְו֣וּ אֶל־ יְהוָ֔ה בְּרִ֥ית עוֹלָ֖ם לֹ֥א תִשָּׁכֵֽחַ׃ ",
        "versenonikud": "ציון ישאלו דרך הנה פניהם באו ונלוו אל יהוה ברית עולם לא תשכח "
    },
    {
        "bookchapter": "ירמיהו",
        "chapter": "נ",
        "versechapter": "ו",
        "bookseder": "ירמיהו",
        "seder": "כט",
        "verseseder": "ב",
        "versenikud": "צֹ֤אן אֹֽבְדוֹת֙ היה הָי֣וּ עַמִּ֔י רֹעֵיהֶ֣ם הִתְע֔וּם הָרִ֖ים שובבים שֽׁוֹבְב֑וּם מֵהַ֤ר אֶל־ גִּבְעָה֙ הָלָ֔כוּ שָׁכְח֖וּ רִבְצָֽם׃ ",
        "versenonikud": "צאן אבדות היה היו עמי רעיהם התעום הרים שובבים שובבום מהר אל גבעה הלכו שכחו רבצם "
    },
    {
        "bookchapter": "ירמיהו",
        "chapter": "נ",
        "versechapter": "ז",
        "bookseder": "ירמיהו",
        "seder": "כט",
        "verseseder": "ג",
        "versenikud": "כָּל־ מוֹצְאֵיהֶ֣ם אֲכָל֔וּם וְצָרֵיהֶ֥ם אָמְר֖וּ לֹ֣א נֶאְשָׁ֑ם תַּ֗חַת אֲשֶׁ֨ר חָטְא֤וּ לַֽיהוָה֙ נְוֵה־ צֶ֔דֶק וּמִקְוֵ֥ה אֲבֽוֹתֵיהֶ֖ם יְהוָֽה׃ ",
        "versenonikud": "כל מוצאיהם אכלום וצריהם אמרו לא נאשם תחת אשר חטאו ליהוה נוה צדק ומקוה אבותיהם יהוה "
    },
    {
        "bookchapter": "ירמיהו",
        "chapter": "נ",
        "versechapter": "ח",
        "bookseder": "ירמיהו",
        "seder": "כט",
        "verseseder": "ד",
        "versenikud": "נֻ֚דוּ מִתּ֣וֹךְ בָּבֶ֔ל וּמֵאֶ֥רֶץ כַּשְׂדִּ֖ים יצאו צֵ֑אוּ וִהְי֕וּ כְּעַתּוּדִ֖ים לִפְנֵי־ צֹֽאן׃ ",
        "versenonikud": "נדו מתוך בבל ומארץ כשדים יצאו צאו והיו כעתודים לפני צאן "
    },
    {
        "bookchapter": "ירמיהו",
        "chapter": "נ",
        "versechapter": "ט",
        "bookseder": "ירמיהו",
        "seder": "כט",
        "verseseder": "ה",
        "versenikud": "כִּ֣י הִנֵּ֣ה אָנֹכִ֡י מֵעִיר֩ וּמַעֲלֶ֨ה עַל־ בָּבֶ֜ל קְהַל־ גּוֹיִ֤ם גְּדֹלִים֙ מֵאֶ֣רֶץ צָפ֔וֹן וְעָ֣רְכוּ לָ֔הּ מִשָּׁ֖ם תִּלָּכֵ֑ד חִצָּיו֙ כְּגִבּ֣וֹר מַשְׁכִּ֔יל לֹ֥א יָשׁ֖וּב רֵיקָֽם׃ ",
        "versenonikud": "כי הנה אנכי מעיר ומעלה על בבל קהל גוים גדלים מארץ צפון וערכו לה משם תלכד חציו כגבור משכיל לא ישוב ריקם "
    },
    {
        "bookchapter": "ירמיהו",
        "chapter": "נ",
        "versechapter": "י",
        "bookseder": "ירמיהו",
        "seder": "כט",
        "verseseder": "ו",
        "versenikud": "וְהָיְתָ֥ה כַשְׂדִּ֖ים לְשָׁלָ֑ל כָּל־ שֹׁלְלֶ֥יהָ יִשְׂבָּ֖עוּ נְאֻם־ יְהוָֽה׃ ",
        "versenonikud": "והיתה כשדים לשלל כל שלליה ישבעו נאם יהוה "
    },
    {
        "bookchapter": "ירמיהו",
        "chapter": "נ",
        "versechapter": "יא",
        "bookseder": "ירמיהו",
        "seder": "כט",
        "verseseder": "ז",
        "versenikud": "כִּ֤י תשמחי תִשְׂמְחוּ֙ כִּ֣י תעלזי תַֽעֲלְז֔וּ שֹׁסֵ֖י נַחֲלָתִ֑י כִּ֤י תפושי תָפ֙וּשׁוּ֙ כְּעֶגְלָ֣ה דָשָׁ֔ה ותצהלי וְתִצְהֲל֖וּ כָּאֲבִּרִֽים׃ ",
        "versenonikud": "כי תשמחי תשמחו כי תעלזי תעלזו שסי נחלתי כי תפושי תפושו כעגלה דשה ותצהלי ותצהלו כאברים "
    },
    {
        "bookchapter": "ירמיהו",
        "chapter": "נ",
        "versechapter": "יב",
        "bookseder": "ירמיהו",
        "seder": "כט",
        "verseseder": "ח",
        "versenikud": "בּ֤וֹשָׁה אִמְּכֶם֙ מְאֹ֔ד חָפְרָ֖ה יֽוֹלַדְתְּכֶ֑ם הִנֵּה֙ אַחֲרִ֣ית גּוֹיִ֔ם מִדְבָּ֖ר צִיָּ֥ה וַעֲרָבָֽה׃ ",
        "versenonikud": "בושה אמכם מאד חפרה יולדתכם הנה אחרית גוים מדבר ציה וערבה "
    },
    {
        "bookchapter": "ירמיהו",
        "chapter": "נ",
        "versechapter": "יג",
        "bookseder": "ירמיהו",
        "seder": "כט",
        "verseseder": "ט",
        "versenikud": "מִקֶּ֤צֶף יְהוָה֙ לֹ֣א תֵשֵׁ֔ב וְהָיְתָ֥ה שְׁמָמָ֖ה כֻּלָּ֑הּ כֹּ֚ל עֹבֵ֣ר עַל־ בָּבֶ֔ל יִשֹּׁ֥ם וְיִשְׁרֹ֖ק עַל־ כָּל־ מַכּוֹתֶֽיהָ׃ ",
        "versenonikud": "מקצף יהוה לא תשב והיתה שממה כלה כל עבר על בבל ישם וישרק על כל מכותיה "
    },
    {
        "bookchapter": "ירמיהו",
        "chapter": "נ",
        "versechapter": "יד",
        "bookseder": "ירמיהו",
        "seder": "כט",
        "verseseder": "י",
        "versenikud": "עִרְכ֨וּ עַל־ בָּבֶ֤ל ׀ סָבִיב֙ כָּל־ דֹּ֣רְכֵי קֶ֔שֶׁת יְד֣וּ אֵלֶ֔יהָ אַֽל־ תַּחְמְל֖וּ אֶל־ חֵ֑ץ כִּ֥י לַֽיהוָ֖ה חָטָֽאָה׃ ",
        "versenonikud": "ערכו על בבל  סביב כל דרכי קשת ידו אליה אל תחמלו אל חץ כי ליהוה חטאה "
    },
    {
        "bookchapter": "ירמיהו",
        "chapter": "נ",
        "versechapter": "טו",
        "bookseder": "ירמיהו",
        "seder": "כט",
        "verseseder": "יא",
        "versenikud": "הָרִ֨יעוּ עָלֶ֤יהָ סָבִיב֙ נָתְנָ֣ה יָדָ֔הּ נָֽפְלוּ֙ אשויתיה אָשְׁיוֹתֶ֔יהָ נֶהֶרְס֖וּ חֽוֹמוֹתֶ֑יהָ כִּי֩ נִקְמַ֨ת יְהוָ֥ה הִיא֙ הִנָּ֣קְמוּ בָ֔הּ כַּאֲשֶׁ֥ר עָשְׂתָ֖ה עֲשׂוּ־ לָֽהּ׃ ",
        "versenonikud": "הריעו עליה סביב נתנה ידה נפלו אשויתיה אשיותיה נהרסו חומותיה כי נקמת יהוה היא הנקמו בה כאשר עשתה עשו לה "
    },
    {
        "bookchapter": "ירמיהו",
        "chapter": "נ",
        "versechapter": "טז",
        "bookseder": "ירמיהו",
        "seder": "כט",
        "verseseder": "יב",
        "versenikud": "כִּרְת֤וּ זוֹרֵ֙עַ֙ מִבָּבֶ֔ל וְתֹפֵ֥שׂ מַגָּ֖ל בְּעֵ֣ת קָצִ֑יר מִפְּנֵי֙ חֶ֣רֶב הַיּוֹנָ֔ה אִ֤ישׁ אֶל־ עַמּוֹ֙ יִפְנ֔וּ וְאִ֥ישׁ לְאַרְצ֖וֹ יָנֻֽסוּ׃ ",
        "versenonikud": "כרתו זורע מבבל ותפש מגל בעת קציר מפני חרב היונה איש אל עמו יפנו ואיש לארצו ינסו "
    },
    {
        "bookchapter": "ירמיהו",
        "chapter": "נ",
        "versechapter": "יז",
        "bookseder": "ירמיהו",
        "seder": "כט",
        "verseseder": "יג",
        "versenikud": "שֶׂ֧ה פְזוּרָ֛ה יִשְׂרָאֵ֖ל אֲרָי֣וֹת הִדִּ֑יחוּ הָרִאשׁ֤וֹן אֲכָלוֹ֙ מֶ֣לֶךְ אַשּׁ֔וּר וְזֶ֤ה הָאַחֲרוֹן֙ עִצְּמ֔וֹ נְבוּכַדְרֶאצַּ֖ר מֶ֥לֶךְ בָּבֶֽל׃ ",
        "versenonikud": "שה פזורה ישראל אריות הדיחו הראשון אכלו מלך אשור וזה האחרון עצמו נבוכדראצר מלך בבל "
    },
    {
        "bookchapter": "ירמיהו",
        "chapter": "נ",
        "versechapter": "יח",
        "bookseder": "ירמיהו",
        "seder": "כט",
        "verseseder": "יד",
        "versenikud": "לָכֵ֗ן כֹּֽה־ אָמַ֞ר יְהוָ֤ה צְבָאוֹת֙ אֱלֹהֵ֣י יִשְׂרָאֵ֔ל הִנְנִ֥י פֹקֵ֛ד אֶל־ מֶ֥לֶךְ בָּבֶ֖ל וְאֶל־ אַרְצ֑וֹ כַּאֲשֶׁ֥ר פָּקַ֖דְתִּי אֶל־ מֶ֥לֶךְ אַשּֽׁוּר׃ ",
        "versenonikud": "לכן כה אמר יהוה צבאות אלהי ישראל הנני פקד אל מלך בבל ואל ארצו כאשר פקדתי אל מלך אשור "
    },
    {
        "bookchapter": "ירמיהו",
        "chapter": "נ",
        "versechapter": "יט",
        "bookseder": "ירמיהו",
        "seder": "כט",
        "verseseder": "טו",
        "versenikud": "וְשֹׁבַבְתִּ֤י אֶת־ יִשְׂרָאֵל֙ אֶל־ נָוֵ֔הוּ וְרָעָ֥ה הַכַּרְמֶ֖ל וְהַבָּשָׁ֑ן וּבְהַ֥ר אֶפְרַ֛יִם וְהַגִּלְעָ֖ד תִּשְׂבַּ֥ע נַפְשֽׁוֹ׃ ",
        "versenonikud": "ושבבתי את ישראל אל נוהו ורעה הכרמל והבשן ובהר אפרים והגלעד תשבע נפשו "
    },
    {
        "bookchapter": "ירמיהו",
        "chapter": "נ",
        "versechapter": "כ",
        "bookseder": "ירמיהו",
        "seder": "כט",
        "verseseder": "טז",
        "versenikud": "בַּיָּמִ֣ים הָהֵם֩ וּבָעֵ֨ת הַהִ֜יא נְאֻם־ יְהוָ֗ה יְבֻקַּ֞שׁ אֶת־ עֲוֺ֤ן יִשְׂרָאֵל֙ וְאֵינֶ֔נּוּ וְאֶת־ חַטֹּ֥את יְהוּדָ֖ה וְלֹ֣א תִמָּצֶ֑אינָה כִּ֥י אֶסְלַ֖ח לַאֲשֶׁ֥ר אַשְׁאִֽיר׃ ",
        "versenonikud": "בימים ההם ובעת ההיא נאם יהוה יבקש את עון ישראל ואיננו ואת חטאת יהודה ולא תמצאינה כי אסלח לאשר אשאיר "
    },
    {
        "bookchapter": "ירמיהו",
        "chapter": "נ",
        "versechapter": "כא",
        "bookseder": "ירמיהו",
        "seder": "כט",
        "verseseder": "יז",
        "versenikud": "עַל־ הָאָ֤רֶץ מְרָתַ֙יִם֙ עֲלֵ֣ה עָלֶ֔יהָ וְאֶל־ יוֹשְׁבֵ֖י פְּק֑וֹד חֲרֹ֨ב וְהַחֲרֵ֤ם אַֽחֲרֵיהֶם֙ נְאֻם־ יְהוָ֔ה וַעֲשֵׂ֕ה כְּכֹ֖ל אֲשֶׁ֥ר צִוִּיתִֽיךָ׃ ",
        "versenonikud": "על הארץ מרתים עלה עליה ואל יושבי פקוד חרב והחרם אחריהם נאם יהוה ועשה ככל אשר צויתיך "
    },
    {
        "bookchapter": "ירמיהו",
        "chapter": "נ",
        "versechapter": "כב",
        "bookseder": "ירמיהו",
        "seder": "כט",
        "verseseder": "יח",
        "versenikud": "ק֥וֹל מִלְחָמָ֖ה בָּאָ֑רֶץ וְשֶׁ֖בֶר גָּדֽוֹל׃ ",
        "versenonikud": "קול מלחמה בארץ ושבר גדול "
    },
    {
        "bookchapter": "ירמיהו",
        "chapter": "נ",
        "versechapter": "כג",
        "bookseder": "ירמיהו",
        "seder": "כט",
        "verseseder": "יט",
        "versenikud": "אֵ֤יךְ נִגְדַּע֙ וַיִּשָּׁבֵ֔ר פַּטִּ֖ישׁ כָּל־ הָאָ֑רֶץ אֵ֣יךְ הָיְתָ֧ה לְשַׁמָּ֛ה בָּבֶ֖ל בַּגּוֹיִֽם׃ ",
        "versenonikud": "איך נגדע וישבר פטיש כל הארץ איך היתה לשמה בבל בגוים "
    },
    {
        "bookchapter": "ירמיהו",
        "chapter": "נ",
        "versechapter": "כד",
        "bookseder": "ירמיהו",
        "seder": "כט",
        "verseseder": "כ",
        "versenikud": "יָקֹ֨שְׁתִּי לָ֤ךְ וְגַם־ נִלְכַּדְתְּ֙ בָּבֶ֔ל וְאַ֖תְּ לֹ֣א יָדָ֑עַתְּ נִמְצֵאת֙ וְגַם־ נִתְפַּ֔שְׂתְּ כִּ֥י בַֽיהוָ֖ה הִתְגָּרִֽית׃ ",
        "versenonikud": "יקשתי לך וגם נלכדת בבל ואת לא ידעת נמצאת וגם נתפשת כי ביהוה התגרית "
    },
    {
        "bookchapter": "ירמיהו",
        "chapter": "נ",
        "versechapter": "כה",
        "bookseder": "ירמיהו",
        "seder": "כט",
        "verseseder": "כא",
        "versenikud": "פָּתַ֤ח יְהוָה֙ אֶת־ א֣וֹצָר֔וֹ וַיּוֹצֵ֖א אֶת־ כְּלֵ֣י זַעְמ֑וֹ כִּי־ מְלָאכָ֣ה הִ֗יא לַֽאדֹנָ֧י יְהוִ֛ה צְבָא֖וֹת בְּאֶ֥רֶץ כַּשְׂדִּֽים׃ ",
        "versenonikud": "פתח יהוה את אוצרו ויוצא את כלי זעמו כי מלאכה היא לאדני יהוה צבאות בארץ כשדים "
    },
    {
        "bookchapter": "ירמיהו",
        "chapter": "נ",
        "versechapter": "כו",
        "bookseder": "ירמיהו",
        "seder": "כט",
        "verseseder": "כב",
        "versenikud": "בֹּֽאוּ־ לָ֤הּ מִקֵּץ֙ פִּתְח֣וּ מַאֲבֻסֶ֔יהָ סָלּ֥וּהָ כְמוֹ־ עֲרֵמִ֖ים וְהַחֲרִימ֑וּהָ אַל־ תְּהִי־ לָ֖הּ שְׁאֵרִֽית׃ ",
        "versenonikud": "באו לה מקץ פתחו מאבסיה סלוה כמו ערמים והחרימוה אל תהי לה שארית "
    },
    {
        "bookchapter": "ירמיהו",
        "chapter": "נ",
        "versechapter": "כז",
        "bookseder": "ירמיהו",
        "seder": "כט",
        "verseseder": "כג",
        "versenikud": "חִרְבוּ֙ כָּל־ פָּרֶ֔יהָ יֵרְד֖וּ לַטָּ֑בַח ה֣וֹי עֲלֵיהֶ֔ם כִּֽי־ בָ֥א יוֹמָ֖ם עֵ֥ת פְּקֻדָּתָֽם׃ ",
        "versenonikud": "חרבו כל פריה ירדו לטבח הוי עליהם כי בא יומם עת פקדתם "
    },
    {
        "bookchapter": "ירמיהו",
        "chapter": "נ",
        "versechapter": "כח",
        "bookseder": "ירמיהו",
        "seder": "כט",
        "verseseder": "כד",
        "versenikud": "ק֥וֹל נָסִ֛ים וּפְלֵטִ֖ים מֵאֶ֣רֶץ בָּבֶ֑ל לְהַגִּ֣יד בְּצִיּ֗וֹן אֶת־ נִקְמַת֙ יְהוָ֣ה אֱלֹהֵ֔ינוּ נִקְמַ֖ת הֵיכָלֽוֹ׃ ",
        "versenonikud": "קול נסים ופלטים מארץ בבל להגיד בציון את נקמת יהוה אלהינו נקמת היכלו "
    },
    {
        "bookchapter": "ירמיהו",
        "chapter": "נ",
        "versechapter": "כט",
        "bookseder": "ירמיהו",
        "seder": "כט",
        "verseseder": "כה",
        "versenikud": "הַשְׁמִ֣יעוּ אֶל־ בָּבֶ֣ל ׀ רַ֠בִּים כָּל־ דֹּ֨רְכֵי קֶ֜שֶׁת חֲנ֧וּ עָלֶ֣יהָ סָבִ֗יב אַל־ יְהִי־ לָהּ֙ פְּלֵטָ֔ה שַׁלְּמוּ־ לָ֣הּ כְּפָעֳלָ֔הּ כְּכֹ֛ל אֲשֶׁ֥ר עָשְׂתָ֖ה עֲשׂוּ־ לָ֑הּ כִּ֧י אֶל־ יְהוָ֛ה זָ֖דָה אֶל־ קְד֥וֹשׁ יִשְׂרָאֵֽל׃ ",
        "versenonikud": "השמיעו אל בבל  רבים כל דרכי קשת חנו עליה סביב אל יהי לה פלטה שלמו לה כפעלה ככל אשר עשתה עשו לה כי אל יהוה זדה אל קדוש ישראל "
    },
    {
        "bookchapter": "ירמיהו",
        "chapter": "נ",
        "versechapter": "ל",
        "bookseder": "ירמיהו",
        "seder": "כט",
        "verseseder": "כו",
        "versenikud": "לָכֵ֛ן יִפְּל֥וּ בַחוּרֶ֖יהָ בִּרְחֹבֹתֶ֑יהָ וְכָל־ אַנְשֵׁ֨י מִלְחַמְתָּ֥הּ יִדַּ֛מּוּ בַּיּ֥וֹם הַה֖וּא נְאֻם־ יְהוָֽה׃ ",
        "versenonikud": "לכן יפלו בחוריה ברחבתיה וכל אנשי מלחמתה ידמו ביום ההוא נאם יהוה "
    },
    {
        "bookchapter": "ירמיהו",
        "chapter": "נ",
        "versechapter": "לא",
        "bookseder": "ירמיהו",
        "seder": "כט",
        "verseseder": "כז",
        "versenikud": "הִנְנִ֤י אֵלֶ֙יךָ֙ זָד֔וֹן נְאֻם־ אֲדֹנָ֥י יְהוִ֖ה צְבָא֑וֹת כִּ֛י בָּ֥א יוֹמְךָ֖ עֵ֥ת פְּקַדְתִּֽיךָ׃ ",
        "versenonikud": "הנני אליך זדון נאם אדני יהוה צבאות כי בא יומך עת פקדתיך "
    },
    {
        "bookchapter": "ירמיהו",
        "chapter": "נ",
        "versechapter": "לב",
        "bookseder": "ירמיהו",
        "seder": "כט",
        "verseseder": "כח",
        "versenikud": "וְכָשַׁ֤ל זָדוֹן֙ וְנָפַ֔ל וְאֵ֥ין ל֖וֹ מֵקִ֑ים וְהִצַּ֤תִּי אֵשׁ֙ בְּעָרָ֔יו וְאָכְלָ֖ה כָּל־ סְבִיבֹתָֽיו׃ ",
        "versenonikud": "וכשל זדון ונפל ואין לו מקים והצתי אש בעריו ואכלה כל סביבתיו "
    },
    {
        "bookchapter": "ירמיהו",
        "chapter": "נ",
        "versechapter": "לג",
        "bookseder": "ירמיהו",
        "seder": "כט",
        "verseseder": "כט",
        "versenikud": "כֹּ֤ה אָמַר֙ יְהוָ֣ה צְבָא֔וֹת עֲשׁוּקִ֛ים בְּנֵי־ יִשְׂרָאֵ֥ל וּבְנֵי־ יְהוּדָ֖ה יַחְדָּ֑ו וְכָל־ שֹֽׁבֵיהֶם֙ הֶחֱזִ֣יקוּ בָ֔ם מֵאֲנ֖וּ שַׁלְּחָֽם׃ ",
        "versenonikud": "כה אמר יהוה צבאות עשוקים בני ישראל ובני יהודה יחדו וכל שביהם החזיקו בם מאנו שלחם "
    },
    {
        "bookchapter": "ירמיהו",
        "chapter": "נ",
        "versechapter": "לד",
        "bookseder": "ירמיהו",
        "seder": "כט",
        "verseseder": "ל",
        "versenikud": "גֹּאֲלָ֣ם ׀ חָזָ֗ק יְהוָ֤ה צְבָאוֹת֙ שְׁמ֔וֹ רִ֥יב יָרִ֖יב אֶת־ רִיבָ֑ם לְמַ֙עַן֙ הִרְגִּ֣יעַ אֶת־ הָאָ֔רֶץ וְהִרְגִּ֖יז לְיֹשְׁבֵ֥י בָבֶֽל׃ ",
        "versenonikud": "גאלם  חזק יהוה צבאות שמו ריב יריב את ריבם למען הרגיע את הארץ והרגיז לישבי בבל "
    },
    {
        "bookchapter": "ירמיהו",
        "chapter": "נ",
        "versechapter": "לה",
        "bookseder": "ירמיהו",
        "seder": "כט",
        "verseseder": "לא",
        "versenikud": "חֶ֥רֶב עַל־ כַּשְׂדִּ֖ים נְאֻם־ יְהוָ֑ה וְאֶל־ יֹשְׁבֵ֣י בָבֶ֔ל וְאֶל־ שָׂרֶ֖יהָ וְאֶל־ חֲכָמֶֽיהָ׃ ",
        "versenonikud": "חרב על כשדים נאם יהוה ואל ישבי בבל ואל שריה ואל חכמיה "
    },
    {
        "bookchapter": "ירמיהו",
        "chapter": "נ",
        "versechapter": "לו",
        "bookseder": "ירמיהו",
        "seder": "כט",
        "verseseder": "לב",
        "versenikud": "חֶ֥רֶב אֶל־ הַבַּדִּ֖ים וְנֹאָ֑לוּ חֶ֥רֶב אֶל־ גִּבּוֹרֶ֖יהָ וָחָֽתּוּ׃ ",
        "versenonikud": "חרב אל הבדים ונאלו חרב אל גבוריה וחתו "
    },
    {
        "bookchapter": "ירמיהו",
        "chapter": "נ",
        "versechapter": "לז",
        "bookseder": "ירמיהו",
        "seder": "כט",
        "verseseder": "לג",
        "versenikud": "חֶ֜רֶב אֶל־ סוּסָ֣יו וְאֶל־ רִכְבּ֗וֹ וְאֶל־ כָּל־ הָעֶ֛רֶב אֲשֶׁ֥ר בְּתוֹכָ֖הּ וְהָי֣וּ לְנָשִׁ֑ים חֶ֥רֶב אֶל־ אוֹצְרֹתֶ֖יהָ וּבֻזָּֽזוּ׃ ",
        "versenonikud": "חרב אל סוסיו ואל רכבו ואל כל הערב אשר בתוכה והיו לנשים חרב אל אוצרתיה ובזזו "
    },
    {
        "bookchapter": "ירמיהו",
        "chapter": "נ",
        "versechapter": "לח",
        "bookseder": "ירמיהו",
        "seder": "כט",
        "verseseder": "לד",
        "versenikud": "חֹ֥רֶב אֶל־ מֵימֶ֖יהָ וְיָבֵ֑שׁוּ כִּ֣י אֶ֤רֶץ פְּסִלִים֙ הִ֔יא וּבָאֵימִ֖ים יִתְהֹלָֽלוּ׃ ",
        "versenonikud": "חרב אל מימיה ויבשו כי ארץ פסלים היא ובאימים יתהללו "
    },
    {
        "bookchapter": "ירמיהו",
        "chapter": "נ",
        "versechapter": "לט",
        "bookseder": "ירמיהו",
        "seder": "כט",
        "verseseder": "לה",
        "versenikud": "לָכֵ֗ן יֵשְׁב֤וּ צִיִּים֙ אֶת־ אִיִּ֔ים וְיָ֥שְׁבוּ בָ֖הּ בְּנ֣וֹת יַֽעֲנָ֑ה וְלֹֽא־ תֵשֵׁ֥ב עוֹד֙ לָנֶ֔צַח וְלֹ֥א תִשְׁכּ֖וֹן עַד־ דּ֥וֹר וָדֽוֹר׃ ",
        "versenonikud": "לכן ישבו ציים את איים וישבו בה בנות יענה ולא תשב עוד לנצח ולא תשכון עד דור ודור "
    },
    {
        "bookchapter": "ירמיהו",
        "chapter": "נ",
        "versechapter": "מ",
        "bookseder": "ירמיהו",
        "seder": "כט",
        "verseseder": "לו",
        "versenikud": "כְּמַהְפֵּכַ֨ת אֱלֹהִ֜ים אֶת־ סְדֹ֧ם וְאֶת־ עֲמֹרָ֛ה וְאֶת־ שְׁכֵנֶ֖יהָ נְאֻם־ יְהוָ֑ה לֹֽא־ יֵשֵׁ֥ב שָׁם֙ אִ֔ישׁ וְלֹֽא־ יָג֥וּר בָּ֖הּ בֶּן־ אָדָֽם׃ ",
        "versenonikud": "כמהפכת אלהים את סדם ואת עמרה ואת שכניה נאם יהוה לא ישב שם איש ולא יגור בה בן אדם "
    },
    {
        "bookchapter": "ירמיהו",
        "chapter": "נ",
        "versechapter": "מא",
        "bookseder": "ירמיהו",
        "seder": "כט",
        "verseseder": "לז",
        "versenikud": "הִנֵּ֛ה עַ֥ם בָּ֖א מִצָּפ֑וֹן וְג֤וֹי גָּדוֹל֙ וּמְלָכִ֣ים רַבִּ֔ים יֵעֹ֖רוּ מִיַּרְכְּתֵי־ אָֽרֶץ׃ ",
        "versenonikud": "הנה עם בא מצפון וגוי גדול ומלכים רבים יערו מירכתי ארץ "
    },
    {
        "bookchapter": "ירמיהו",
        "chapter": "נ",
        "versechapter": "מב",
        "bookseder": "ירמיהו",
        "seder": "כט",
        "verseseder": "לח",
        "versenikud": "קֶ֣שֶׁת וְכִידֹ֞ן יַחֲזִ֗יקוּ אַכְזָרִ֥י הֵ֙מָּה֙ וְלֹ֣א יְרַחֵ֔מוּ קוֹלָם֙ כַּיָּ֣ם יֶהֱמֶ֔ה וְעַל־ סוּסִ֖ים יִרְכָּ֑בוּ עָר֗וּךְ כְּאִישׁ֙ לַמִּלְחָמָ֔ה עָלַ֖יִךְ בַּת־ בָּבֶֽל׃ ",
        "versenonikud": "קשת וכידן יחזיקו אכזרי המה ולא ירחמו קולם כים יהמה ועל סוסים ירכבו ערוך כאיש למלחמה עליך בת בבל "
    },
    {
        "bookchapter": "ירמיהו",
        "chapter": "נ",
        "versechapter": "מג",
        "bookseder": "ירמיהו",
        "seder": "כט",
        "verseseder": "לט",
        "versenikud": "שָׁמַ֧ע מֶֽלֶךְ־ בָּבֶ֛ל אֶת־ שִׁמְעָ֖ם וְרָפ֣וּ יָדָ֑יו צָרָה֙ הֶחֱזִיקַ֔תְהוּ חִ֖יל כַּיּוֹלֵדָֽה׃ ",
        "versenonikud": "שמע מלך בבל את שמעם ורפו ידיו צרה החזיקתהו חיל כיולדה "
    },
    {
        "bookchapter": "ירמיהו",
        "chapter": "נ",
        "versechapter": "מד",
        "bookseder": "ירמיהו",
        "seder": "כט",
        "verseseder": "מ",
        "versenikud": "הִ֠נֵּה כְּאַרְיֵ֞ה יַעֲלֶ֨ה מִגְּא֣וֹן הַיַּרְדֵּן֮ אֶל־ נְוֵ֣ה אֵיתָן֒ כִּֽי־ אַרְגִּ֤עָה ארוצם אֲרִיצֵם֙ מֵֽעָלֶ֔יהָ וּמִ֥י בָח֖וּר אֵלֶ֣יהָ אֶפְקֹ֑ד כִּ֣י מִ֤י כָמ֙וֹנִי֙ וּמִ֣י יוֹעִדֶ֔נִּי וּמִֽי־ זֶ֣ה רֹעֶ֔ה אֲשֶׁ֥ר יַעֲמֹ֖ד לְפָנָֽי׃ ",
        "versenonikud": "הנה כאריה יעלה מגאון הירדן אל נוה איתן כי ארגעה ארוצם אריצם מעליה ומי בחור אליה אפקד כי מי כמוני ומי יועדני ומי זה רעה אשר יעמד לפני "
    },
    {
        "bookchapter": "ירמיהו",
        "chapter": "נ",
        "versechapter": "מה",
        "bookseder": "ירמיהו",
        "seder": "כט",
        "verseseder": "מא",
        "versenikud": "לָכֵ֞ן שִׁמְע֣וּ עֲצַת־ יְהוָ֗ה אֲשֶׁ֤ר יָעַץ֙ אֶל־ בָּבֶ֔ל וּמַ֨חְשְׁבוֹתָ֔יו אֲשֶׁ֥ר חָשַׁ֖ב אֶל־ אֶ֣רֶץ כַּשְׂדִּ֑ים אִם־ לֹ֤א יִסְחָבוּם֙ צְעִירֵ֣י הַצֹּ֔אן אִם־ לֹ֥א יַשִּׁ֛ים עֲלֵיהֶ֖ם נָוֶֽה׃ ",
        "versenonikud": "לכן שמעו עצת יהוה אשר יעץ אל בבל ומחשבותיו אשר חשב אל ארץ כשדים אם לא יסחבום צעירי הצאן אם לא ישים עליהם נוה "
    },
    {
        "bookchapter": "ירמיהו",
        "chapter": "נ",
        "versechapter": "מו",
        "bookseder": "ירמיהו",
        "seder": "כט",
        "verseseder": "מב",
        "versenikud": "מִקּוֹל֙ נִתְפְּשָׂ֣ה בָבֶ֔ל נִרְעֲשָׁ֖ה הָאָ֑רֶץ וּזְעָקָ֖ה בַּגּוֹיִ֥ם נִשְׁמָֽע׃ ",
        "versenonikud": "מקול נתפשה בבל נרעשה הארץ וזעקה בגוים נשמע "
    }
]