[
    {
        "bookchapter": "דברים",
        "chapter": "כב",
        "versechapter": "א",
        "bookseder": "דברים",
        "seder": "טז",
        "verseseder": "לה",
        "parasha": "כי תצא",
        "versenikud": "לֹֽא־ תִרְאֶה֩ אֶת־ שׁ֨וֹר אָחִ֜יךָ א֤וֹ אֶת־ שֵׂיוֹ֙ נִדָּחִ֔ים וְהִתְעַלַּמְתָּ֖ מֵהֶ֑ם הָשֵׁ֥ב תְּשִׁיבֵ֖ם לְאָחִֽיךָ׃ ",
        "versenonikud": "לא תראה את שור אחיך או את שיו נדחים והתעלמת מהם השב תשיבם לאחיך "
    },
    {
        "bookchapter": "דברים",
        "chapter": "כב",
        "versechapter": "ב",
        "bookseder": "דברים",
        "seder": "טז",
        "verseseder": "לו",
        "parasha": "כי תצא",
        "versenikud": "וְאִם־ לֹ֨א קָר֥וֹב אָחִ֛יךָ אֵלֶ֖יךָ וְלֹ֣א יְדַעְתּ֑וֹ וַאֲסַפְתּוֹ֙ אֶל־ תּ֣וֹךְ בֵּיתֶ֔ךָ וְהָיָ֣ה עִמְּךָ֗ עַ֣ד דְּרֹ֤שׁ אָחִ֙יךָ֙ אֹת֔וֹ וַהֲשֵׁבֹת֖וֹ לֽוֹ׃ ",
        "versenonikud": "ואם לא קרוב אחיך אליך ולא ידעתו ואספתו אל תוך ביתך והיה עמך עד דרש אחיך אתו והשבתו לו "
    },
    {
        "bookchapter": "דברים",
        "chapter": "כב",
        "versechapter": "ג",
        "bookseder": "דברים",
        "seder": "טז",
        "verseseder": "לז",
        "parasha": "כי תצא",
        "versenikud": "וְכֵ֧ן תַּעֲשֶׂ֣ה לַחֲמֹר֗וֹ וְכֵ֣ן תַּעֲשֶׂה֮ לְשִׂמְלָתוֹ֒ וְכֵ֣ן תַּעֲשֶׂ֜ה לְכָל־ אֲבֵדַ֥ת אָחִ֛יךָ אֲשֶׁר־ תֹּאבַ֥ד מִמֶּ֖נּוּ וּמְצָאתָ֑הּ לֹ֥א תוּכַ֖ל לְהִתְעַלֵּֽם׃ ",
        "versenonikud": "וכן תעשה לחמרו וכן תעשה לשמלתו וכן תעשה לכל אבדת אחיך אשר תאבד ממנו ומצאתה לא תוכל להתעלם "
    },
    {
        "bookchapter": "דברים",
        "chapter": "כב",
        "versechapter": "ד",
        "bookseder": "דברים",
        "seder": "טז",
        "verseseder": "לח",
        "parasha": "כי תצא",
        "versenikud": "לֹא־ תִרְאֶה֩ אֶת־ חֲמ֨וֹר אָחִ֜יךָ א֤וֹ שׁוֹרוֹ֙ נֹפְלִ֣ים בַּדֶּ֔רֶךְ וְהִתְעַלַּמְתָּ֖ מֵהֶ֑ם הָקֵ֥ם תָּקִ֖ים עִמּֽוֹ׃ ",
        "versenonikud": "לא תראה את חמור אחיך או שורו נפלים בדרך והתעלמת מהם הקם תקים עמו "
    },
    {
        "bookchapter": "דברים",
        "chapter": "כב",
        "versechapter": "ה",
        "bookseder": "דברים",
        "seder": "טז",
        "verseseder": "לט",
        "parasha": "כי תצא",
        "versenikud": "לֹא־ יִהְיֶ֤ה כְלִי־ גֶ֙בֶר֙ עַל־ אִשָּׁ֔ה וְלֹא־ יִלְבַּ֥שׁ גֶּ֖בֶר שִׂמְלַ֣ת אִשָּׁ֑ה כִּ֧י תוֹעֲבַ֛ת יְהוָ֥ה אֱלֹהֶ֖יךָ כָּל־ עֹ֥שֵׂה אֵֽלֶּה׃ ",
        "versenonikud": "לא יהיה כלי גבר על אשה ולא ילבש גבר שמלת אשה כי תועבת יהוה אלהיך כל עשה אלה "
    },
    {
        "bookchapter": "דברים",
        "chapter": "כב",
        "versechapter": "ו",
        "bookseder": "דברים",
        "seder": "יז",
        "verseseder": "א",
        "parasha": "כי תצא",
        "versenikud": "כִּ֣י יִקָּרֵ֣א קַן־ צִפּ֣וֹר ׀ לְפָנֶ֡יךָ בַּדֶּ֜רֶךְ בְּכָל־ עֵ֣ץ ׀ א֣וֹ עַל־ הָאָ֗רֶץ אֶפְרֹחִים֙ א֣וֹ בֵיצִ֔ים וְהָאֵ֤ם רֹבֶ֙צֶת֙ עַל־ הָֽאֶפְרֹחִ֔ים א֖וֹ עַל־ הַבֵּיצִ֑ים לֹא־ תִקַּ֥ח הָאֵ֖ם עַל־ הַבָּנִֽים׃ ",
        "versenonikud": "כי יקרא קן צפור  לפניך בדרך בכל עץ  או על הארץ אפרחים או ביצים והאם רבצת על האפרחים או על הביצים לא תקח האם על הבנים "
    },
    {
        "bookchapter": "דברים",
        "chapter": "כב",
        "versechapter": "ז",
        "bookseder": "דברים",
        "seder": "יז",
        "verseseder": "ב",
        "parasha": "כי תצא",
        "versenikud": "שַׁלֵּ֤חַ תְּשַׁלַּח֙ אֶת־ הָאֵ֔ם וְאֶת־ הַבָּנִ֖ים תִּֽקַּֽח־ לָ֑ךְ לְמַ֙עַן֙ יִ֣יטַב לָ֔ךְ וְהַאֲרַכְתָּ֖ יָמִֽים׃ ",
        "versenonikud": "שלח תשלח את האם ואת הבנים תקח לך למען ייטב לך והארכת ימים "
    },
    {
        "bookchapter": "דברים",
        "chapter": "כב",
        "versechapter": "ח",
        "bookseder": "דברים",
        "seder": "יז",
        "verseseder": "ג",
        "parasha": "כי תצא",
        "versenikud": "כִּ֤י תִבְנֶה֙ בַּ֣יִת חָדָ֔שׁ וְעָשִׂ֥יתָ מַעֲקֶ֖ה לְגַגֶּ֑ךָ וְלֹֽא־ תָשִׂ֤ים דָּמִים֙ בְּבֵיתֶ֔ךָ כִּֽי־ יִפֹּ֥ל הַנֹּפֵ֖ל מִמֶּֽנּוּ׃ ",
        "versenonikud": "כי תבנה בית חדש ועשית מעקה לגגך ולא תשים דמים בביתך כי יפל הנפל ממנו "
    },
    {
        "bookchapter": "דברים",
        "chapter": "כב",
        "versechapter": "ט",
        "bookseder": "דברים",
        "seder": "יז",
        "verseseder": "ד",
        "parasha": "כי תצא",
        "versenikud": "לֹא־ תִזְרַ֥ע כַּרְמְךָ֖ כִּלְאָ֑יִם פֶּן־ תִּקְדַּ֗שׁ הַֽמְלֵאָ֤ה הַזֶּ֙רַע֙ אֲשֶׁ֣ר תִּזְרָ֔ע וּתְבוּאַ֖ת הַכָּֽרֶם׃ ",
        "versenonikud": "לא תזרע כרמך כלאים פן תקדש המלאה הזרע אשר תזרע ותבואת הכרם "
    },
    {
        "bookchapter": "דברים",
        "chapter": "כב",
        "versechapter": "י",
        "bookseder": "דברים",
        "seder": "יז",
        "verseseder": "ה",
        "parasha": "כי תצא",
        "versenikud": "לֹֽא־ תַחֲרֹ֥שׁ בְּשׁוֹר־ וּבַחֲמֹ֖ר יַחְדָּֽו׃ ",
        "versenonikud": "לא תחרש בשור ובחמר יחדו "
    },
    {
        "bookchapter": "דברים",
        "chapter": "כב",
        "versechapter": "יא",
        "bookseder": "דברים",
        "seder": "יז",
        "verseseder": "ו",
        "parasha": "כי תצא",
        "versenikud": "לֹ֤א תִלְבַּשׁ֙ שַֽׁעַטְנֵ֔ז צֶ֥מֶר וּפִשְׁתִּ֖ים יַחְדָּֽו׃ ",
        "versenonikud": "לא תלבש שעטנז צמר ופשתים יחדו "
    },
    {
        "bookchapter": "דברים",
        "chapter": "כב",
        "versechapter": "יב",
        "bookseder": "דברים",
        "seder": "יז",
        "verseseder": "ז",
        "parasha": "כי תצא",
        "versenikud": "גְּדִלִ֖ים תַּעֲשֶׂה־ לָּ֑ךְ עַל־ אַרְבַּ֛ע כַּנְפ֥וֹת כְּסוּתְךָ֖ אֲשֶׁ֥ר תְּכַסֶּה־ בָּֽהּ׃ ",
        "versenonikud": "גדלים תעשה לך על ארבע כנפות כסותך אשר תכסה בה "
    },
    {
        "bookchapter": "דברים",
        "chapter": "כב",
        "versechapter": "יג",
        "bookseder": "דברים",
        "seder": "יז",
        "verseseder": "ח",
        "parasha": "כי תצא",
        "versenikud": "כִּֽי־ יִקַּ֥ח אִ֖ישׁ אִשָּׁ֑ה וּבָ֥א אֵלֶ֖יהָ וּשְׂנֵאָֽהּ׃ ",
        "versenonikud": "כי יקח איש אשה ובא אליה ושנאה "
    },
    {
        "bookchapter": "דברים",
        "chapter": "כב",
        "versechapter": "יד",
        "bookseder": "דברים",
        "seder": "יז",
        "verseseder": "ט",
        "parasha": "כי תצא",
        "versenikud": "וְשָׂ֥ם לָהּ֙ עֲלִילֹ֣ת דְּבָרִ֔ים וְהוֹצִ֥יא עָלֶ֖יהָ שֵׁ֣ם רָ֑ע וְאָמַ֗ר אֶת־ הָאִשָּׁ֤ה הַזֹּאת֙ לָקַ֔חְתִּי וָאֶקְרַ֣ב אֵלֶ֔יהָ וְלֹא־ מָצָ֥אתִי לָ֖הּ בְּתוּלִֽים׃ ",
        "versenonikud": "ושם לה עלילת דברים והוציא עליה שם רע ואמר את האשה הזאת לקחתי ואקרב אליה ולא מצאתי לה בתולים "
    },
    {
        "bookchapter": "דברים",
        "chapter": "כב",
        "versechapter": "טו",
        "bookseder": "דברים",
        "seder": "יז",
        "verseseder": "י",
        "parasha": "כי תצא",
        "versenikud": "וְלָקַ֛ח אֲבִ֥י הנער הַֽנַּעֲרָ֖ה וְאִמָּ֑הּ וְהוֹצִ֜יאוּ אֶת־ בְּתוּלֵ֧י הנער הַֽנַּעֲרָ֛ה אֶל־ זִקְנֵ֥י הָעִ֖יר הַשָּֽׁעְרָה׃ ",
        "versenonikud": "ולקח אבי הנער הנערה ואמה והוציאו את בתולי הנער הנערה אל זקני העיר השערה "
    },
    {
        "bookchapter": "דברים",
        "chapter": "כב",
        "versechapter": "טז",
        "bookseder": "דברים",
        "seder": "יז",
        "verseseder": "יא",
        "parasha": "כי תצא",
        "versenikud": "וְאָמַ֛ר אֲבִ֥י הנער הַֽנַּעַרָ֖ה אֶל־ הַזְּקֵנִ֑ים אֶת־ בִּתִּ֗י נָתַ֜תִּי לָאִ֥ישׁ הַזֶּ֛ה לְאִשָּׁ֖ה וַיִּשְׂנָאֶֽהָ׃ ",
        "versenonikud": "ואמר אבי הנער הנערה אל הזקנים את בתי נתתי לאיש הזה לאשה וישנאה "
    },
    {
        "bookchapter": "דברים",
        "chapter": "כב",
        "versechapter": "יז",
        "bookseder": "דברים",
        "seder": "יז",
        "verseseder": "יב",
        "parasha": "כי תצא",
        "versenikud": "וְהִנֵּה־ ה֡וּא שָׂם֩ עֲלִילֹ֨ת דְּבָרִ֜ים לֵאמֹ֗ר לֹֽא־ מָצָ֤אתִי לְבִתְּךָ֙ בְּתוּלִ֔ים וְאֵ֖לֶּה בְּתוּלֵ֣י בִתִּ֑י וּפָֽרְשׂוּ֙ הַשִּׂמְלָ֔ה לִפְנֵ֖י זִקְנֵ֥י הָעִֽיר׃ ",
        "versenonikud": "והנה הוא שם עלילת דברים לאמר לא מצאתי לבתך בתולים ואלה בתולי בתי ופרשו השמלה לפני זקני העיר "
    },
    {
        "bookchapter": "דברים",
        "chapter": "כב",
        "versechapter": "יח",
        "bookseder": "דברים",
        "seder": "יז",
        "verseseder": "יג",
        "parasha": "כי תצא",
        "versenikud": "וְלָֽקְח֛וּ זִקְנֵ֥י הָֽעִיר־ הַהִ֖וא אֶת־ הָאִ֑ישׁ וְיִסְּר֖וּ אֹתֽוֹ׃ ",
        "versenonikud": "ולקחו זקני העיר ההוא את האיש ויסרו אתו "
    },
    {
        "bookchapter": "דברים",
        "chapter": "כב",
        "versechapter": "יט",
        "bookseder": "דברים",
        "seder": "יז",
        "verseseder": "יד",
        "parasha": "כי תצא",
        "versenikud": "וְעָנְשׁ֨וּ אֹת֜וֹ מֵ֣אָה כֶ֗סֶף וְנָתְנוּ֙ לַאֲבִ֣י הַֽנַּעֲרָ֔ה כִּ֤י הוֹצִיא֙ שֵׁ֣ם רָ֔ע עַ֖ל בְּתוּלַ֣ת יִשְׂרָאֵ֑ל וְלֽוֹ־ תִהְיֶ֣ה לְאִשָּׁ֔ה לֹא־ יוּכַ֥ל לְשַּׁלְּחָ֖הּ כָּל־ יָמָֽיו׃ ",
        "versenonikud": "וענשו אתו מאה כסף ונתנו לאבי הנערה כי הוציא שם רע על בתולת ישראל ולו תהיה לאשה לא יוכל לשלחה כל ימיו "
    },
    {
        "bookchapter": "דברים",
        "chapter": "כב",
        "versechapter": "כ",
        "bookseder": "דברים",
        "seder": "יז",
        "verseseder": "טו",
        "parasha": "כי תצא",
        "versenikud": "וְאִם־ אֱמֶ֣ת הָיָ֔ה הַדָּבָ֖ר הַזֶּ֑ה לֹא־ נִמְצְא֥וּ בְתוּלִ֖ים לנער לַֽנַּעֲרָֽה׃ ",
        "versenonikud": "ואם אמת היה הדבר הזה לא נמצאו בתולים לנער לנערה "
    },
    {
        "bookchapter": "דברים",
        "chapter": "כב",
        "versechapter": "כא",
        "bookseder": "דברים",
        "seder": "יז",
        "verseseder": "טז",
        "parasha": "כי תצא",
        "versenikud": "וְהוֹצִ֨יאוּ אֶת־ הנער הַֽנַּעֲרָ֜ה אֶל־ פֶּ֣תַח בֵּית־ אָבִ֗יהָ וּסְקָלוּהָ֩ אַנְשֵׁ֨י עִירָ֤הּ בָּאֲבָנִים֙ וָמֵ֔תָה כִּֽי־ עָשְׂתָ֤ה נְבָלָה֙ בְּיִשְׂרָאֵ֔ל לִזְנ֖וֹת בֵּ֣ית אָבִ֑יהָ וּבִֽעַרְתָּ֥ הָרָ֖ע מִקִּרְבֶּֽךָ׃ ",
        "versenonikud": "והוציאו את הנער הנערה אל פתח בית אביה וסקלוה אנשי עירה באבנים ומתה כי עשתה נבלה בישראל לזנות בית אביה ובערת הרע מקרבך "
    },
    {
        "bookchapter": "דברים",
        "chapter": "כב",
        "versechapter": "כב",
        "bookseder": "דברים",
        "seder": "יז",
        "verseseder": "יז",
        "parasha": "כי תצא",
        "versenikud": "כִּֽי־ יִמָּצֵ֨א אִ֜ישׁ שֹׁכֵ֣ב ׀ עִם־ אִשָּׁ֣ה בְעֻֽלַת־ בַּ֗עַל וּמֵ֙תוּ֙ גַּם־ שְׁנֵיהֶ֔ם הָאִ֛ישׁ הַשֹּׁכֵ֥ב עִם־ הָאִשָּׁ֖ה וְהָאִשָּׁ֑ה וּבִֽעַרְתָּ֥ הָרָ֖ע מִיִּשְׂרָאֵֽל׃ ",
        "versenonikud": "כי ימצא איש שכב  עם אשה בעלת בעל ומתו גם שניהם האיש השכב עם האשה והאשה ובערת הרע מישראל "
    },
    {
        "bookchapter": "דברים",
        "chapter": "כב",
        "versechapter": "כג",
        "bookseder": "דברים",
        "seder": "יז",
        "verseseder": "יח",
        "parasha": "כי תצא",
        "versenikud": "כִּ֤י יִהְיֶה֙ נער נַעֲרָ֣ה בְתוּלָ֔ה מְאֹרָשָׂ֖ה לְאִ֑ישׁ וּמְצָאָ֥הּ אִ֛ישׁ בָּעִ֖יר וְשָׁכַ֥ב עִמָּֽהּ׃ ",
        "versenonikud": "כי יהיה נער נערה בתולה מארשה לאיש ומצאה איש בעיר ושכב עמה "
    },
    {
        "bookchapter": "דברים",
        "chapter": "כב",
        "versechapter": "כד",
        "bookseder": "דברים",
        "seder": "יז",
        "verseseder": "יט",
        "parasha": "כי תצא",
        "versenikud": "וְהוֹצֵאתֶ֨ם אֶת־ שְׁנֵיהֶ֜ם אֶל־ שַׁ֣עַר ׀ הָעִ֣יר הַהִ֗וא וּסְקַלְתֶּ֨ם אֹתָ֥ם בָּאֲבָנִים֮ וָמֵתוּ֒ אֶת־ הנער הַֽנַּעֲרָ֗ה עַל־ דְּבַר֙ אֲשֶׁ֣ר לֹא־ צָעֲקָ֣ה בָעִ֔יר וְאֶ֨ת־ הָאִ֔ישׁ עַל־ דְּבַ֥ר אֲשֶׁר־ עִנָּ֖ה אֶת־ אֵ֣שֶׁת רֵעֵ֑הוּ וּבִֽעַרְתָּ֥ הָרָ֖ע מִקִּרְבֶּֽךָ׃ ",
        "versenonikud": "והוצאתם את שניהם אל שער  העיר ההוא וסקלתם אתם באבנים ומתו את הנער הנערה על דבר אשר לא צעקה בעיר ואת האיש על דבר אשר ענה את אשת רעהו ובערת הרע מקרבך "
    },
    {
        "bookchapter": "דברים",
        "chapter": "כב",
        "versechapter": "כה",
        "bookseder": "דברים",
        "seder": "יז",
        "verseseder": "כ",
        "parasha": "כי תצא",
        "versenikud": "וְֽאִם־ בַּשָּׂדֶ֞ה יִמְצָ֣א הָאִ֗ישׁ אֶת־ הנער הַֽנַּעֲרָה֙ הַמְאֹ֣רָשָׂ֔ה וְהֶחֱזִֽיק־ בָּ֥הּ הָאִ֖ישׁ וְשָׁכַ֣ב עִמָּ֑הּ וּמֵ֗ת הָאִ֛ישׁ אֲשֶׁר־ שָׁכַ֥ב עִמָּ֖הּ לְבַדּֽוֹ׃ ",
        "versenonikud": "ואם בשדה ימצא האיש את הנער הנערה המארשה והחזיק בה האיש ושכב עמה ומת האיש אשר שכב עמה לבדו "
    },
    {
        "bookchapter": "דברים",
        "chapter": "כב",
        "versechapter": "כו",
        "bookseder": "דברים",
        "seder": "יז",
        "verseseder": "כא",
        "parasha": "כי תצא",
        "versenikud": "ולנער וְלַֽנַּעֲרָה֙ לֹא־ תַעֲשֶׂ֣ה דָבָ֔ר אֵ֥ין לנער לַֽנַּעֲרָ֖ה חֵ֣טְא מָ֑וֶת כִּ֡י כַּאֲשֶׁר֩ יָק֨וּם אִ֤ישׁ עַל־ רֵעֵ֙הוּ֙ וּרְצָח֣וֹ נֶ֔פֶשׁ כֵּ֖ן הַדָּבָ֥ר הַזֶּֽה׃ ",
        "versenonikud": "ולנער ולנערה לא תעשה דבר אין לנער לנערה חטא מות כי כאשר יקום איש על רעהו ורצחו נפש כן הדבר הזה "
    },
    {
        "bookchapter": "דברים",
        "chapter": "כב",
        "versechapter": "כז",
        "bookseder": "דברים",
        "seder": "יז",
        "verseseder": "כב",
        "parasha": "כי תצא",
        "versenikud": "כִּ֥י בַשָּׂדֶ֖ה מְצָאָ֑הּ צָעֲקָ֗ה הנער הַֽנַּעֲרָה֙ הַמְאֹ֣רָשָׂ֔ה וְאֵ֥ין מוֹשִׁ֖יעַ לָֽהּ׃ ",
        "versenonikud": "כי בשדה מצאה צעקה הנער הנערה המארשה ואין מושיע לה "
    },
    {
        "bookchapter": "דברים",
        "chapter": "כב",
        "versechapter": "כח",
        "bookseder": "דברים",
        "seder": "יז",
        "verseseder": "כג",
        "parasha": "כי תצא",
        "versenikud": "כִּֽי־ יִמְצָ֣א אִ֗ישׁ נער נַעֲרָ֤ה בְתוּלָה֙ אֲשֶׁ֣ר לֹא־ אֹרָ֔שָׂה וּתְפָשָׂ֖הּ וְשָׁכַ֣ב עִמָּ֑הּ וְנִמְצָֽאוּ׃ ",
        "versenonikud": "כי ימצא איש נער נערה בתולה אשר לא ארשה ותפשה ושכב עמה ונמצאו "
    },
    {
        "bookchapter": "דברים",
        "chapter": "כב",
        "versechapter": "כט",
        "bookseder": "דברים",
        "seder": "יז",
        "verseseder": "כד",
        "parasha": "כי תצא",
        "versenikud": "וְ֠נָתַן הָאִ֨ישׁ הַשֹּׁכֵ֥ב עִמָּ֛הּ לַאֲבִ֥י הנער הַֽנַּעֲרָ֖ה חֲמִשִּׁ֣ים כָּ֑סֶף וְלֽוֹ־ תִהְיֶ֣ה לְאִשָּׁ֗ה תַּ֚חַת אֲשֶׁ֣ר עִנָּ֔הּ לֹא־ יוּכַ֥ל שַׁלְּחָ֖ה כָּל־ יָמָֽיו׃ ",
        "versenonikud": "ונתן האיש השכב עמה לאבי הנער הנערה חמשים כסף ולו תהיה לאשה תחת אשר ענה לא יוכל שלחה כל ימיו "
    }
]