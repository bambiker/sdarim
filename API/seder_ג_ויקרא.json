[
    {
        "bookchapter": "ויקרא",
        "chapter": "ו",
        "versechapter": "יב",
        "bookseder": "ויקרא",
        "seder": "ג",
        "verseseder": "א",
        "parasha": "צו",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "ו",
        "versechapter": "יג",
        "bookseder": "ויקרא",
        "seder": "ג",
        "verseseder": "ב",
        "parasha": "צו",
        "versenikud": "זֶ֡ה קָרְבַּן֩ אַהֲרֹ֨ן וּבָנָ֜יו אֲשֶׁר־ יַקְרִ֣יבוּ לַֽיהוָ֗ה בְּיוֹם֙ הִמָּשַׁ֣ח אֹת֔וֹ עֲשִׂירִ֨ת הָאֵפָ֥ה סֹ֛לֶת מִנְחָ֖ה תָּמִ֑יד מַחֲצִיתָ֣הּ בַּבֹּ֔קֶר וּמַחֲצִיתָ֖הּ בָּעָֽרֶב׃ ",
        "versenonikud": "זה קרבן אהרן ובניו אשר יקריבו ליהוה ביום המשח אתו עשירת האפה סלת מנחה תמיד מחציתה בבקר ומחציתה בערב "
    },
    {
        "bookchapter": "ויקרא",
        "chapter": "ו",
        "versechapter": "יד",
        "bookseder": "ויקרא",
        "seder": "ג",
        "verseseder": "ג",
        "parasha": "צו",
        "versenikud": "עַֽל־ מַחֲבַ֗ת בַּשֶּׁ֛מֶן תֵּעָשֶׂ֖ה מֻרְבֶּ֣כֶת תְּבִיאֶ֑נָּה תֻּפִינֵי֙ מִנְחַ֣ת פִּתִּ֔ים תַּקְרִ֥יב רֵֽיחַ־ נִיחֹ֖חַ לַיהוָֽה׃ ",
        "versenonikud": "על מחבת בשמן תעשה מרבכת תביאנה תפיני מנחת פתים תקריב ריח ניחח ליהוה "
    },
    {
        "bookchapter": "ויקרא",
        "chapter": "ו",
        "versechapter": "טו",
        "bookseder": "ויקרא",
        "seder": "ג",
        "verseseder": "ד",
        "parasha": "צו",
        "versenikud": "וְהַכֹּהֵ֨ן הַמָּשִׁ֧יחַ תַּחְתָּ֛יו מִבָּנָ֖יו יַעֲשֶׂ֣ה אֹתָ֑הּ חָק־ עוֹלָ֕ם לַיהוָ֖ה כָּלִ֥יל תָּקְטָֽר׃ ",
        "versenonikud": "והכהן המשיח תחתיו מבניו יעשה אתה חק עולם ליהוה כליל תקטר "
    },
    {
        "bookchapter": "ויקרא",
        "chapter": "ו",
        "versechapter": "טז",
        "bookseder": "ויקרא",
        "seder": "ג",
        "verseseder": "ה",
        "parasha": "צו",
        "versenikud": "וְכָל־ מִנְחַ֥ת כֹּהֵ֛ן כָּלִ֥יל תִּהְיֶ֖ה לֹ֥א תֵאָכֵֽל׃ ",
        "versenonikud": "וכל מנחת כהן כליל תהיה לא תאכל "
    },
    {
        "bookchapter": "ויקרא",
        "chapter": "ו",
        "versechapter": "יז",
        "bookseder": "ויקרא",
        "seder": "ג",
        "verseseder": "ו",
        "parasha": "צו",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "ו",
        "versechapter": "יח",
        "bookseder": "ויקרא",
        "seder": "ג",
        "verseseder": "ז",
        "parasha": "צו",
        "versenikud": "דַּבֵּ֤ר אֶֽל־ אַהֲרֹן֙ וְאֶל־ בָּנָ֣יו לֵאמֹ֔ר זֹ֥את תּוֹרַ֖ת הַֽחַטָּ֑את בִּמְק֡וֹם אֲשֶׁר֩ תִּשָּׁחֵ֨ט הָעֹלָ֜ה תִּשָּׁחֵ֤ט הַֽחַטָּאת֙ לִפְנֵ֣י יְהוָ֔ה קֹ֥דֶשׁ קָֽדָשִׁ֖ים הִֽוא׃ ",
        "versenonikud": "דבר אל אהרן ואל בניו לאמר זאת תורת החטאת במקום אשר תשחט העלה תשחט החטאת לפני יהוה קדש קדשים הוא "
    },
    {
        "bookchapter": "ויקרא",
        "chapter": "ו",
        "versechapter": "יט",
        "bookseder": "ויקרא",
        "seder": "ג",
        "verseseder": "ח",
        "parasha": "צו",
        "versenikud": "הַכֹּהֵ֛ן הַֽמְחַטֵּ֥א אֹתָ֖הּ יֹאכֲלֶ֑נָּה בְּמָק֤וֹם קָדֹשׁ֙ תֵּֽאָכֵ֔ל בַּחֲצַ֖ר אֹ֥הֶל מוֹעֵֽד׃ ",
        "versenonikud": "הכהן המחטא אתה יאכלנה במקום קדש תאכל בחצר אהל מועד "
    },
    {
        "bookchapter": "ויקרא",
        "chapter": "ו",
        "versechapter": "כ",
        "bookseder": "ויקרא",
        "seder": "ג",
        "verseseder": "ט",
        "parasha": "צו",
        "versenikud": "כֹּ֛ל אֲשֶׁר־ יִגַּ֥ע בִּבְשָׂרָ֖הּ יִקְדָּ֑שׁ וַאֲשֶׁ֨ר יִזֶּ֤ה מִדָּמָהּ֙ עַל־ הַבֶּ֔גֶד אֲשֶׁר֙ יִזֶּ֣ה עָלֶ֔יהָ תְּכַבֵּ֖ס בְּמָק֥וֹם קָדֹֽשׁ׃ ",
        "versenonikud": "כל אשר יגע בבשרה יקדש ואשר יזה מדמה על הבגד אשר יזה עליה תכבס במקום קדש "
    },
    {
        "bookchapter": "ויקרא",
        "chapter": "ו",
        "versechapter": "כא",
        "bookseder": "ויקרא",
        "seder": "ג",
        "verseseder": "י",
        "parasha": "צו",
        "versenikud": "וּכְלִי־ חֶ֛רֶשׂ אֲשֶׁ֥ר תְּבֻשַּׁל־ בּ֖וֹ יִשָּׁבֵ֑ר וְאִם־ בִּכְלִ֤י נְחֹ֙שֶׁת֙ בֻּשָּׁ֔לָה וּמֹרַ֥ק וְשֻׁטַּ֖ף בַּמָּֽיִם׃ ",
        "versenonikud": "וכלי חרש אשר תבשל בו ישבר ואם בכלי נחשת בשלה ומרק ושטף במים "
    },
    {
        "bookchapter": "ויקרא",
        "chapter": "ו",
        "versechapter": "כב",
        "bookseder": "ויקרא",
        "seder": "ג",
        "verseseder": "יא",
        "parasha": "צו",
        "versenikud": "כָּל־ זָכָ֥ר בַּכֹּהֲנִ֖ים יֹאכַ֣ל אֹתָ֑הּ קֹ֥דֶשׁ קָֽדָשִׁ֖ים הִֽוא׃ ",
        "versenonikud": "כל זכר בכהנים יאכל אתה קדש קדשים הוא "
    },
    {
        "bookchapter": "ויקרא",
        "chapter": "ו",
        "versechapter": "כג",
        "bookseder": "ויקרא",
        "seder": "ג",
        "verseseder": "יב",
        "parasha": "צו",
        "versenikud": "וְכָל־ חַטָּ֡את אֲשֶׁר֩ יוּבָ֨א מִדָּמָ֜הּ אֶל־ אֹ֧הֶל מוֹעֵ֛ד לְכַפֵּ֥ר בַּקֹּ֖דֶשׁ לֹ֣א תֵאָכֵ֑ל בָּאֵ֖שׁ תִּשָּׂרֵֽף׃ ",
        "versenonikud": "וכל חטאת אשר יובא מדמה אל אהל מועד לכפר בקדש לא תאכל באש תשרף "
    },
    {
        "bookchapter": "ויקרא",
        "chapter": "ז",
        "versechapter": "א",
        "bookseder": "ויקרא",
        "seder": "ג",
        "verseseder": "יג",
        "parasha": "צו",
        "versenikud": "וְזֹ֥את תּוֹרַ֖ת הָאָשָׁ֑ם קֹ֥דֶשׁ קָֽדָשִׁ֖ים הֽוּא׃ ",
        "versenonikud": "וזאת תורת האשם קדש קדשים הוא "
    },
    {
        "bookchapter": "ויקרא",
        "chapter": "ז",
        "versechapter": "ב",
        "bookseder": "ויקרא",
        "seder": "ג",
        "verseseder": "יד",
        "parasha": "צו",
        "versenikud": "בִּמְק֗וֹם אֲשֶׁ֤ר יִשְׁחֲטוּ֙ אֶת־ הָ֣עֹלָ֔ה יִשְׁחֲט֖וּ אֶת־ הָאָשָׁ֑ם וְאֶת־ דָּמ֛וֹ יִזְרֹ֥ק עַל־ הַמִּזְבֵּ֖חַ סָבִֽיב׃ ",
        "versenonikud": "במקום אשר ישחטו את העלה ישחטו את האשם ואת דמו יזרק על המזבח סביב "
    },
    {
        "bookchapter": "ויקרא",
        "chapter": "ז",
        "versechapter": "ג",
        "bookseder": "ויקרא",
        "seder": "ג",
        "verseseder": "טו",
        "parasha": "צו",
        "versenikud": "וְאֵ֥ת כָּל־ חֶלְבּ֖וֹ יַקְרִ֣יב מִמֶּ֑נּוּ אֵ֚ת הָֽאַלְיָ֔ה וְאֶת־ הַחֵ֖לֶב הַֽמְכַסֶּ֥ה אֶת־ הַקֶּֽרֶב׃ ",
        "versenonikud": "ואת כל חלבו יקריב ממנו את האליה ואת החלב המכסה את הקרב "
    },
    {
        "bookchapter": "ויקרא",
        "chapter": "ז",
        "versechapter": "ד",
        "bookseder": "ויקרא",
        "seder": "ג",
        "verseseder": "טז",
        "parasha": "צו",
        "versenikud": "וְאֵת֙ שְׁתֵּ֣י הַכְּלָיֹ֔ת וְאֶת־ הַחֵ֙לֶב֙ אֲשֶׁ֣ר עֲלֵיהֶ֔ן אֲשֶׁ֖ר עַל־ הַכְּסָלִ֑ים וְאֶת־ הַיֹּתֶ֙רֶת֙ עַל־ הַכָּבֵ֔ד עַל־ הַכְּלָיֹ֖ת יְסִירֶֽנָּה׃ ",
        "versenonikud": "ואת שתי הכלית ואת החלב אשר עליהן אשר על הכסלים ואת היתרת על הכבד על הכלית יסירנה "
    },
    {
        "bookchapter": "ויקרא",
        "chapter": "ז",
        "versechapter": "ה",
        "bookseder": "ויקרא",
        "seder": "ג",
        "verseseder": "יז",
        "parasha": "צו",
        "versenikud": "וְהִקְטִ֨יר אֹתָ֤ם הַכֹּהֵן֙ הַמִּזְבֵּ֔חָה אִשֶּׁ֖ה לַיהוָ֑ה אָשָׁ֖ם הֽוּא׃ ",
        "versenonikud": "והקטיר אתם הכהן המזבחה אשה ליהוה אשם הוא "
    },
    {
        "bookchapter": "ויקרא",
        "chapter": "ז",
        "versechapter": "ו",
        "bookseder": "ויקרא",
        "seder": "ג",
        "verseseder": "יח",
        "parasha": "צו",
        "versenikud": "כָּל־ זָכָ֥ר בַּכֹּהֲנִ֖ים יֹאכְלֶ֑נּוּ בְּמָק֤וֹם קָדוֹשׁ֙ יֵאָכֵ֔ל קֹ֥דֶשׁ קָֽדָשִׁ֖ים הֽוּא׃ ",
        "versenonikud": "כל זכר בכהנים יאכלנו במקום קדוש יאכל קדש קדשים הוא "
    },
    {
        "bookchapter": "ויקרא",
        "chapter": "ז",
        "versechapter": "ז",
        "bookseder": "ויקרא",
        "seder": "ג",
        "verseseder": "יט",
        "parasha": "צו",
        "versenikud": "כַּֽחַטָּאת֙ כָּֽאָשָׁ֔ם תּוֹרָ֥ה אַחַ֖ת לָהֶ֑ם הַכֹּהֵ֛ן אֲשֶׁ֥ר יְכַפֶּר־ בּ֖וֹ ל֥וֹ יִהְיֶֽה׃ ",
        "versenonikud": "כחטאת כאשם תורה אחת להם הכהן אשר יכפר בו לו יהיה "
    },
    {
        "bookchapter": "ויקרא",
        "chapter": "ז",
        "versechapter": "ח",
        "bookseder": "ויקרא",
        "seder": "ג",
        "verseseder": "כ",
        "parasha": "צו",
        "versenikud": "וְהַ֨כֹּהֵ֔ן הַמַּקְרִ֖יב אֶת־ עֹ֣לַת אִ֑ישׁ ע֤וֹר הָֽעֹלָה֙ אֲשֶׁ֣ר הִקְרִ֔יב לַכֹּהֵ֖ן ל֥וֹ יִהְיֶֽה׃ ",
        "versenonikud": "והכהן המקריב את עלת איש עור העלה אשר הקריב לכהן לו יהיה "
    },
    {
        "bookchapter": "ויקרא",
        "chapter": "ז",
        "versechapter": "ט",
        "bookseder": "ויקרא",
        "seder": "ג",
        "verseseder": "כא",
        "parasha": "צו",
        "versenikud": "וְכָל־ מִנְחָ֗ה אֲשֶׁ֤ר תֵּֽאָפֶה֙ בַּתַּנּ֔וּר וְכָל־ נַעֲשָׂ֥ה בַמַּרְחֶ֖שֶׁת וְעַֽל־ מַחֲבַ֑ת לַכֹּהֵ֛ן הַמַּקְרִ֥יב אֹתָ֖הּ ל֥וֹ תִֽהְיֶֽה׃ ",
        "versenonikud": "וכל מנחה אשר תאפה בתנור וכל נעשה במרחשת ועל מחבת לכהן המקריב אתה לו תהיה "
    },
    {
        "bookchapter": "ויקרא",
        "chapter": "ז",
        "versechapter": "י",
        "bookseder": "ויקרא",
        "seder": "ג",
        "verseseder": "כב",
        "parasha": "צו",
        "versenikud": "וְכָל־ מִנְחָ֥ה בְלוּלָֽה־ בַשֶּׁ֖מֶן וַחֲרֵבָ֑ה לְכָל־ בְּנֵ֧י אַהֲרֹ֛ן תִּהְיֶ֖ה אִ֥ישׁ כְּאָחִֽיו׃ ",
        "versenonikud": "וכל מנחה בלולה בשמן וחרבה לכל בני אהרן תהיה איש כאחיו "
    },
    {
        "bookchapter": "ויקרא",
        "chapter": "ז",
        "versechapter": "יא",
        "bookseder": "ויקרא",
        "seder": "ג",
        "verseseder": "כג",
        "parasha": "צו",
        "versenikud": "וְזֹ֥את תּוֹרַ֖ת זֶ֣בַח הַשְּׁלָמִ֑ים אֲשֶׁ֥ר יַקְרִ֖יב לַיהוָֽה׃ ",
        "versenonikud": "וזאת תורת זבח השלמים אשר יקריב ליהוה "
    },
    {
        "bookchapter": "ויקרא",
        "chapter": "ז",
        "versechapter": "יב",
        "bookseder": "ויקרא",
        "seder": "ג",
        "verseseder": "כד",
        "parasha": "צו",
        "versenikud": "אִ֣ם עַל־ תּוֹדָה֮ יַקְרִיבֶנּוּ֒ וְהִקְרִ֣יב ׀ עַל־ זֶ֣בַח הַתּוֹדָ֗ה חַלּ֤וֹת מַצּוֹת֙ בְּלוּלֹ֣ת בַּשֶּׁ֔מֶן וּרְקִיקֵ֥י מַצּ֖וֹת מְשֻׁחִ֣ים בַּשָּׁ֑מֶן וְסֹ֣לֶת מֻרְבֶּ֔כֶת חַלֹּ֖ת בְּלוּלֹ֥ת בַּשָּֽׁמֶן׃ ",
        "versenonikud": "אם על תודה יקריבנו והקריב  על זבח התודה חלות מצות בלולת בשמן ורקיקי מצות משחים בשמן וסלת מרבכת חלת בלולת בשמן "
    },
    {
        "bookchapter": "ויקרא",
        "chapter": "ז",
        "versechapter": "יג",
        "bookseder": "ויקרא",
        "seder": "ג",
        "verseseder": "כה",
        "parasha": "צו",
        "versenikud": "עַל־ חַלֹּת֙ לֶ֣חֶם חָמֵ֔ץ יַקְרִ֖יב קָרְבָּנ֑וֹ עַל־ זֶ֖בַח תּוֹדַ֥ת שְׁלָמָֽיו׃ ",
        "versenonikud": "על חלת לחם חמץ יקריב קרבנו על זבח תודת שלמיו "
    },
    {
        "bookchapter": "ויקרא",
        "chapter": "ז",
        "versechapter": "יד",
        "bookseder": "ויקרא",
        "seder": "ג",
        "verseseder": "כו",
        "parasha": "צו",
        "versenikud": "וְהִקְרִ֨יב מִמֶּ֤נּוּ אֶחָד֙ מִכָּל־ קָרְבָּ֔ן תְּרוּמָ֖ה לַיהוָ֑ה לַכֹּהֵ֗ן הַזֹּרֵ֛ק אֶת־ דַּ֥ם הַשְּׁלָמִ֖ים ל֥וֹ יִהְיֶֽה׃ ",
        "versenonikud": "והקריב ממנו אחד מכל קרבן תרומה ליהוה לכהן הזרק את דם השלמים לו יהיה "
    },
    {
        "bookchapter": "ויקרא",
        "chapter": "ז",
        "versechapter": "טו",
        "bookseder": "ויקרא",
        "seder": "ג",
        "verseseder": "כז",
        "parasha": "צו",
        "versenikud": "וּבְשַׂ֗ר זֶ֚בַח תּוֹדַ֣ת שְׁלָמָ֔יו בְּי֥וֹם קָרְבָּנ֖וֹ יֵאָכֵ֑ל לֹֽא־ יַנִּ֥יחַ מִמֶּ֖נּוּ עַד־ בֹּֽקֶר׃ ",
        "versenonikud": "ובשר זבח תודת שלמיו ביום קרבנו יאכל לא יניח ממנו עד בקר "
    },
    {
        "bookchapter": "ויקרא",
        "chapter": "ז",
        "versechapter": "טז",
        "bookseder": "ויקרא",
        "seder": "ג",
        "verseseder": "כח",
        "parasha": "צו",
        "versenikud": "וְאִם־ נֶ֣דֶר ׀ א֣וֹ נְדָבָ֗ה זֶ֚בַח קָרְבָּנ֔וֹ בְּי֛וֹם הַקְרִיב֥וֹ אֶת־ זִבְח֖וֹ יֵאָכֵ֑ל וּמִֽמָּחֳרָ֔ת וְהַנּוֹתָ֥ר מִמֶּ֖נּוּ יֵאָכֵֽל׃ ",
        "versenonikud": "ואם נדר  או נדבה זבח קרבנו ביום הקריבו את זבחו יאכל וממחרת והנותר ממנו יאכל "
    },
    {
        "bookchapter": "ויקרא",
        "chapter": "ז",
        "versechapter": "יז",
        "bookseder": "ויקרא",
        "seder": "ג",
        "verseseder": "כט",
        "parasha": "צו",
        "versenikud": "וְהַנּוֹתָ֖ר מִבְּשַׂ֣ר הַזָּ֑בַח בַּיּוֹם֙ הַשְּׁלִישִׁ֔י בָּאֵ֖שׁ יִשָּׂרֵֽף׃ ",
        "versenonikud": "והנותר מבשר הזבח ביום השלישי באש ישרף "
    },
    {
        "bookchapter": "ויקרא",
        "chapter": "ז",
        "versechapter": "יח",
        "bookseder": "ויקרא",
        "seder": "ג",
        "verseseder": "ל",
        "parasha": "צו",
        "versenikud": "וְאִ֣ם הֵאָכֹ֣ל יֵ֠אָכֵל מִבְּשַׂר־ זֶ֨בַח שְׁלָמָ֜יו בַּיּ֣וֹם הַשְּׁלִישִׁי֮ לֹ֣א יֵרָצֶה֒ הַמַּקְרִ֣יב אֹת֗וֹ לֹ֧א יֵחָשֵׁ֛ב ל֖וֹ פִּגּ֣וּל יִהְיֶ֑ה וְהַנֶּ֛פֶשׁ הָאֹכֶ֥לֶת מִמֶּ֖נּוּ עֲוֺנָ֥הּ תִּשָּֽׂא׃ ",
        "versenonikud": "ואם האכל יאכל מבשר זבח שלמיו ביום השלישי לא ירצה המקריב אתו לא יחשב לו פגול יהיה והנפש האכלת ממנו עונה תשא "
    },
    {
        "bookchapter": "ויקרא",
        "chapter": "ז",
        "versechapter": "יט",
        "bookseder": "ויקרא",
        "seder": "ג",
        "verseseder": "לא",
        "parasha": "צו",
        "versenikud": "וְהַבָּשָׂ֞ר אֲשֶׁר־ יִגַּ֤ע בְּכָל־ טָמֵא֙ לֹ֣א יֵֽאָכֵ֔ל בָּאֵ֖שׁ יִשָּׂרֵ֑ף וְהַ֨בָּשָׂ֔ר כָּל־ טָה֖וֹר יֹאכַ֥ל בָּשָֽׂר׃ ",
        "versenonikud": "והבשר אשר יגע בכל טמא לא יאכל באש ישרף והבשר כל טהור יאכל בשר "
    },
    {
        "bookchapter": "ויקרא",
        "chapter": "ז",
        "versechapter": "כ",
        "bookseder": "ויקרא",
        "seder": "ג",
        "verseseder": "לב",
        "parasha": "צו",
        "versenikud": "וְהַנֶּ֜פֶשׁ אֲשֶׁר־ תֹּאכַ֣ל בָּשָׂ֗ר מִזֶּ֤בַח הַשְּׁלָמִים֙ אֲשֶׁ֣ר לַיהוָ֔ה וְטֻמְאָת֖וֹ עָלָ֑יו וְנִכְרְתָ֛ה הַנֶּ֥פֶשׁ הַהִ֖וא מֵעַמֶּֽיהָ׃ ",
        "versenonikud": "והנפש אשר תאכל בשר מזבח השלמים אשר ליהוה וטמאתו עליו ונכרתה הנפש ההוא מעמיה "
    },
    {
        "bookchapter": "ויקרא",
        "chapter": "ז",
        "versechapter": "כא",
        "bookseder": "ויקרא",
        "seder": "ג",
        "verseseder": "לג",
        "parasha": "צו",
        "versenikud": "וְנֶ֜פֶשׁ כִּֽי־ תִגַּ֣ע בְּכָל־ טָמֵ֗א בְּטֻמְאַ֤ת אָדָם֙ א֣וֹ ׀ בִּבְהֵמָ֣ה טְמֵאָ֗ה א֚וֹ בְּכָל־ שֶׁ֣קֶץ טָמֵ֔א וְאָכַ֛ל מִבְּשַׂר־ זֶ֥בַח הַשְּׁלָמִ֖ים אֲשֶׁ֣ר לַיהוָ֑ה וְנִכְרְתָ֛ה הַנֶּ֥פֶשׁ הַהִ֖וא מֵעַמֶּֽיהָ׃ ",
        "versenonikud": "ונפש כי תגע בכל טמא בטמאת אדם או  בבהמה טמאה או בכל שקץ טמא ואכל מבשר זבח השלמים אשר ליהוה ונכרתה הנפש ההוא מעמיה "
    },
    {
        "bookchapter": "ויקרא",
        "chapter": "ז",
        "versechapter": "כב",
        "bookseder": "ויקרא",
        "seder": "ג",
        "verseseder": "לד",
        "parasha": "צו",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "ז",
        "versechapter": "כג",
        "bookseder": "ויקרא",
        "seder": "ג",
        "verseseder": "לה",
        "parasha": "צו",
        "versenikud": "דַּבֵּ֛ר אֶל־ בְּנֵ֥י יִשְׂרָאֵ֖ל לֵאמֹ֑ר כָּל־ חֵ֜לֶב שׁ֥וֹר וְכֶ֛שֶׂב וָעֵ֖ז לֹ֥א תֹאכֵֽלוּ׃ ",
        "versenonikud": "דבר אל בני ישראל לאמר כל חלב שור וכשב ועז לא תאכלו "
    },
    {
        "bookchapter": "ויקרא",
        "chapter": "ז",
        "versechapter": "כד",
        "bookseder": "ויקרא",
        "seder": "ג",
        "verseseder": "לו",
        "parasha": "צו",
        "versenikud": "וְחֵ֤לֶב נְבֵלָה֙ וְחֵ֣לֶב טְרֵפָ֔ה יֵעָשֶׂ֖ה לְכָל־ מְלָאכָ֑ה וְאָכֹ֖ל לֹ֥א תֹאכְלֻֽהוּ׃ ",
        "versenonikud": "וחלב נבלה וחלב טרפה יעשה לכל מלאכה ואכל לא תאכלהו "
    },
    {
        "bookchapter": "ויקרא",
        "chapter": "ז",
        "versechapter": "כה",
        "bookseder": "ויקרא",
        "seder": "ג",
        "verseseder": "לז",
        "parasha": "צו",
        "versenikud": "כִּ֚י כָּל־ אֹכֵ֣ל חֵ֔לֶב מִן־ הַ֨בְּהֵמָ֔ה אֲשֶׁ֨ר יַקְרִ֥יב מִמֶּ֛נָּה אִשֶּׁ֖ה לַיהוָ֑ה וְנִכְרְתָ֛ה הַנֶּ֥פֶשׁ הָאֹכֶ֖לֶת מֵֽעַמֶּֽיהָ׃ ",
        "versenonikud": "כי כל אכל חלב מן הבהמה אשר יקריב ממנה אשה ליהוה ונכרתה הנפש האכלת מעמיה "
    },
    {
        "bookchapter": "ויקרא",
        "chapter": "ז",
        "versechapter": "כו",
        "bookseder": "ויקרא",
        "seder": "ג",
        "verseseder": "לח",
        "parasha": "צו",
        "versenikud": "וְכָל־ דָּם֙ לֹ֣א תֹאכְל֔וּ בְּכֹ֖ל מוֹשְׁבֹתֵיכֶ֑ם לָע֖וֹף וְלַבְּהֵמָֽה׃ ",
        "versenonikud": "וכל דם לא תאכלו בכל מושבתיכם לעוף ולבהמה "
    },
    {
        "bookchapter": "ויקרא",
        "chapter": "ז",
        "versechapter": "כז",
        "bookseder": "ויקרא",
        "seder": "ג",
        "verseseder": "לט",
        "parasha": "צו",
        "versenikud": "כָּל־ נֶ֖פֶשׁ אֲשֶׁר־ תֹּאכַ֣ל כָּל־ דָּ֑ם וְנִכְרְתָ֛ה הַנֶּ֥פֶשׁ הַהִ֖וא מֵֽעַמֶּֽיהָ׃ ",
        "versenonikud": "כל נפש אשר תאכל כל דם ונכרתה הנפש ההוא מעמיה "
    },
    {
        "bookchapter": "ויקרא",
        "chapter": "ז",
        "versechapter": "כח",
        "bookseder": "ויקרא",
        "seder": "ג",
        "verseseder": "מ",
        "parasha": "צו",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "ז",
        "versechapter": "כט",
        "bookseder": "ויקרא",
        "seder": "ג",
        "verseseder": "מא",
        "parasha": "צו",
        "versenikud": "דַּבֵּ֛ר אֶל־ בְּנֵ֥י יִשְׂרָאֵ֖ל לֵאמֹ֑ר הַמַּקְרִ֞יב אֶת־ זֶ֤בַח שְׁלָמָיו֙ לַיהוָ֔ה יָבִ֧יא אֶת־ קָרְבָּנ֛וֹ לַיהוָ֖ה מִזֶּ֥בַח שְׁלָמָֽיו׃ ",
        "versenonikud": "דבר אל בני ישראל לאמר המקריב את זבח שלמיו ליהוה יביא את קרבנו ליהוה מזבח שלמיו "
    },
    {
        "bookchapter": "ויקרא",
        "chapter": "ז",
        "versechapter": "ל",
        "bookseder": "ויקרא",
        "seder": "ג",
        "verseseder": "מב",
        "parasha": "צו",
        "versenikud": "יָדָ֣יו תְּבִיאֶ֔ינָה אֵ֖ת אִשֵּׁ֣י יְהוָ֑ה אֶת־ הַחֵ֤לֶב עַל־ הֶֽחָזֶה֙ יְבִיאֶ֔נּוּ אֵ֣ת הֶחָזֶ֗ה לְהָנִ֥יף אֹת֛וֹ תְּנוּפָ֖ה לִפְנֵ֥י יְהוָֽה׃ ",
        "versenonikud": "ידיו תביאינה את אשי יהוה את החלב על החזה יביאנו את החזה להניף אתו תנופה לפני יהוה "
    },
    {
        "bookchapter": "ויקרא",
        "chapter": "ז",
        "versechapter": "לא",
        "bookseder": "ויקרא",
        "seder": "ג",
        "verseseder": "מג",
        "parasha": "צו",
        "versenikud": "וְהִקְטִ֧יר הַכֹּהֵ֛ן אֶת־ הַחֵ֖לֶב הַמִּזְבֵּ֑חָה וְהָיָה֙ הֶֽחָזֶ֔ה לְאַהֲרֹ֖ן וּלְבָנָֽיו׃ ",
        "versenonikud": "והקטיר הכהן את החלב המזבחה והיה החזה לאהרן ולבניו "
    },
    {
        "bookchapter": "ויקרא",
        "chapter": "ז",
        "versechapter": "לב",
        "bookseder": "ויקרא",
        "seder": "ג",
        "verseseder": "מד",
        "parasha": "צו",
        "versenikud": "וְאֵת֙ שׁ֣וֹק הַיָּמִ֔ין תִּתְּנ֥וּ תְרוּמָ֖ה לַכֹּהֵ֑ן מִזִּבְחֵ֖י שַׁלְמֵיכֶֽם׃ ",
        "versenonikud": "ואת שוק הימין תתנו תרומה לכהן מזבחי שלמיכם "
    },
    {
        "bookchapter": "ויקרא",
        "chapter": "ז",
        "versechapter": "לג",
        "bookseder": "ויקרא",
        "seder": "ג",
        "verseseder": "מה",
        "parasha": "צו",
        "versenikud": "הַמַּקְרִ֞יב אֶת־ דַּ֧ם הַשְּׁלָמִ֛ים וְאֶת־ הַחֵ֖לֶב מִבְּנֵ֣י אַהֲרֹ֑ן ל֧וֹ תִהְיֶ֛ה שׁ֥וֹק הַיָּמִ֖ין לְמָנָֽה׃ ",
        "versenonikud": "המקריב את דם השלמים ואת החלב מבני אהרן לו תהיה שוק הימין למנה "
    },
    {
        "bookchapter": "ויקרא",
        "chapter": "ז",
        "versechapter": "לד",
        "bookseder": "ויקרא",
        "seder": "ג",
        "verseseder": "מו",
        "parasha": "צו",
        "versenikud": "כִּי֩ אֶת־ חֲזֵ֨ה הַתְּנוּפָ֜ה וְאֵ֣ת ׀ שׁ֣וֹק הַתְּרוּמָ֗ה לָקַ֙חְתִּי֙ מֵאֵ֣ת בְּנֵֽי־ יִשְׂרָאֵ֔ל מִזִּבְחֵ֖י שַׁלְמֵיהֶ֑ם וָאֶתֵּ֣ן אֹ֠תָם לְאַהֲרֹ֨ן הַכֹּהֵ֤ן וּלְבָנָיו֙ לְחָק־ עוֹלָ֔ם מֵאֵ֖ת בְּנֵ֥י יִשְׂרָאֵֽל׃ ",
        "versenonikud": "כי את חזה התנופה ואת  שוק התרומה לקחתי מאת בני ישראל מזבחי שלמיהם ואתן אתם לאהרן הכהן ולבניו לחק עולם מאת בני ישראל "
    },
    {
        "bookchapter": "ויקרא",
        "chapter": "ז",
        "versechapter": "לה",
        "bookseder": "ויקרא",
        "seder": "ג",
        "verseseder": "מז",
        "parasha": "צו",
        "versenikud": "זֹ֣את מִשְׁחַ֤ת אַהֲרֹן֙ וּמִשְׁחַ֣ת בָּנָ֔יו מֵאִשֵּׁ֖י יְהוָ֑ה בְּיוֹם֙ הִקְרִ֣יב אֹתָ֔ם לְכַהֵ֖ן לַיהוָֽה׃ ",
        "versenonikud": "זאת משחת אהרן ומשחת בניו מאשי יהוה ביום הקריב אתם לכהן ליהוה "
    },
    {
        "bookchapter": "ויקרא",
        "chapter": "ז",
        "versechapter": "לו",
        "bookseder": "ויקרא",
        "seder": "ג",
        "verseseder": "מח",
        "parasha": "צו",
        "versenikud": "אֲשֶׁר֩ צִוָּ֨ה יְהוָ֜ה לָתֵ֣ת לָהֶ֗ם בְּיוֹם֙ מָשְׁח֣וֹ אֹתָ֔ם מֵאֵ֖ת בְּנֵ֣י יִשְׂרָאֵ֑ל חֻקַּ֥ת עוֹלָ֖ם לְדֹרֹתָֽם׃ ",
        "versenonikud": "אשר צוה יהוה לתת להם ביום משחו אתם מאת בני ישראל חקת עולם לדרתם "
    },
    {
        "bookchapter": "ויקרא",
        "chapter": "ז",
        "versechapter": "לז",
        "bookseder": "ויקרא",
        "seder": "ג",
        "verseseder": "מט",
        "parasha": "צו",
        "versenikud": "זֹ֣את הַתּוֹרָ֗ה לָֽעֹלָה֙ לַמִּנְחָ֔ה וְלַֽחַטָּ֖את וְלָאָשָׁ֑ם וְלַ֨מִּלּוּאִ֔ים וּלְזֶ֖בַח הַשְּׁלָמִֽים׃ ",
        "versenonikud": "זאת התורה לעלה למנחה ולחטאת ולאשם ולמלואים ולזבח השלמים "
    },
    {
        "bookchapter": "ויקרא",
        "chapter": "ז",
        "versechapter": "לח",
        "bookseder": "ויקרא",
        "seder": "ג",
        "verseseder": "נ",
        "parasha": "צו",
        "versenikud": "אֲשֶׁ֨ר צִוָּ֧ה יְהוָ֛ה אֶת־ מֹשֶׁ֖ה בְּהַ֣ר סִינָ֑י בְּי֨וֹם צַוֺּת֜וֹ אֶת־ בְּנֵ֣י יִשְׂרָאֵ֗ל לְהַקְרִ֧יב אֶת־ קָרְבְּנֵיהֶ֛ם לַיהוָ֖ה בְּמִדְבַּ֥ר סִינָֽי׃ ",
        "versenonikud": "אשר צוה יהוה את משה בהר סיני ביום צותו את בני ישראל להקריב את קרבניהם ליהוה במדבר סיני "
    }
]