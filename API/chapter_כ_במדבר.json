[
    {
        "bookchapter": "במדבר",
        "chapter": "כ",
        "versechapter": "א",
        "bookseder": "במדבר",
        "seder": "יז",
        "verseseder": "לא",
        "parasha": "חקת",
        "versenikud": "וַיָּבֹ֣אוּ בְנֵֽי־ יִ֠שְׂרָאֵל כָּל־ הָ֨עֵדָ֤ה מִדְבַּר־ צִן֙ בַּחֹ֣דֶשׁ הָֽרִאשׁ֔וֹן וַיֵּ֥שֶׁב הָעָ֖ם בְּקָדֵ֑שׁ וַתָּ֤מָת שָׁם֙ מִרְיָ֔ם וַתִּקָּבֵ֖ר שָֽׁם׃ ",
        "versenonikud": "ויבאו בני ישראל כל העדה מדבר צן בחדש הראשון וישב העם בקדש ותמת שם מרים ותקבר שם "
    },
    {
        "bookchapter": "במדבר",
        "chapter": "כ",
        "versechapter": "ב",
        "bookseder": "במדבר",
        "seder": "יז",
        "verseseder": "לב",
        "parasha": "חקת",
        "versenikud": "וְלֹא־ הָ֥יָה מַ֖יִם לָעֵדָ֑ה וַיִּקָּ֣הֲל֔וּ עַל־ מֹשֶׁ֖ה וְעַֽל־ אַהֲרֹֽן׃ ",
        "versenonikud": "ולא היה מים לעדה ויקהלו על משה ועל אהרן "
    },
    {
        "bookchapter": "במדבר",
        "chapter": "כ",
        "versechapter": "ג",
        "bookseder": "במדבר",
        "seder": "יז",
        "verseseder": "לג",
        "parasha": "חקת",
        "versenikud": "וַיָּ֥רֶב הָעָ֖ם עִם־ מֹשֶׁ֑ה וַיֹּאמְר֣וּ לֵאמֹ֔ר וְל֥וּ גָוַ֛עְנוּ בִּגְוַ֥ע אַחֵ֖ינוּ לִפְנֵ֥י יְהוָֽה׃ ",
        "versenonikud": "וירב העם עם משה ויאמרו לאמר ולו גוענו בגוע אחינו לפני יהוה "
    },
    {
        "bookchapter": "במדבר",
        "chapter": "כ",
        "versechapter": "ד",
        "bookseder": "במדבר",
        "seder": "יז",
        "verseseder": "לד",
        "parasha": "חקת",
        "versenikud": "וְלָמָ֤ה הֲבֵאתֶם֙ אֶת־ קְהַ֣ל יְהוָ֔ה אֶל־ הַמִּדְבָּ֖ר הַזֶּ֑ה לָמ֣וּת שָׁ֔ם אֲנַ֖חְנוּ וּבְעִירֵֽנוּ׃ ",
        "versenonikud": "ולמה הבאתם את קהל יהוה אל המדבר הזה למות שם אנחנו ובעירנו "
    },
    {
        "bookchapter": "במדבר",
        "chapter": "כ",
        "versechapter": "ה",
        "bookseder": "במדבר",
        "seder": "יז",
        "verseseder": "לה",
        "parasha": "חקת",
        "versenikud": "וְלָמָ֤ה הֶֽעֱלִיתֻ֙נוּ֙ מִמִּצְרַ֔יִם לְהָבִ֣יא אֹתָ֔נוּ אֶל־ הַמָּק֥וֹם הָרָ֖ע הַזֶּ֑ה לֹ֣א ׀ מְק֣וֹם זֶ֗רַע וּתְאֵנָ֤ה וְגֶ֙פֶן֙ וְרִמּ֔וֹן וּמַ֥יִם אַ֖יִן לִשְׁתּֽוֹת׃ ",
        "versenonikud": "ולמה העליתנו ממצרים להביא אתנו אל המקום הרע הזה לא  מקום זרע ותאנה וגפן ורמון ומים אין לשתות "
    },
    {
        "bookchapter": "במדבר",
        "chapter": "כ",
        "versechapter": "ו",
        "bookseder": "במדבר",
        "seder": "יז",
        "verseseder": "לו",
        "parasha": "חקת",
        "versenikud": "וַיָּבֹא֩ מֹשֶׁ֨ה וְאַהֲרֹ֜ן מִפְּנֵ֣י הַקָּהָ֗ל אֶל־ פֶּ֙תַח֙ אֹ֣הֶל מוֹעֵ֔ד וַֽיִּפְּל֖וּ עַל־ פְּנֵיהֶ֑ם וַיֵּרָ֥א כְבוֹד־ יְהוָ֖ה אֲלֵיהֶֽם׃ ",
        "versenonikud": "ויבא משה ואהרן מפני הקהל אל פתח אהל מועד ויפלו על פניהם וירא כבוד יהוה אליהם "
    },
    {
        "bookchapter": "במדבר",
        "chapter": "כ",
        "versechapter": "ז",
        "bookseder": "במדבר",
        "seder": "יז",
        "verseseder": "לז",
        "parasha": "חקת",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "במדבר",
        "chapter": "כ",
        "versechapter": "ח",
        "bookseder": "במדבר",
        "seder": "יז",
        "verseseder": "לח",
        "parasha": "חקת",
        "versenikud": "קַ֣ח אֶת־ הַמַּטֶּ֗ה וְהַקְהֵ֤ל אֶת־ הָעֵדָה֙ אַתָּה֙ וְאַהֲרֹ֣ן אָחִ֔יךָ וְדִבַּרְתֶּ֧ם אֶל־ הַסֶּ֛לַע לְעֵינֵיהֶ֖ם וְנָתַ֣ן מֵימָ֑יו וְהוֹצֵאתָ֨ לָהֶ֥ם מַ֙יִם֙ מִן־ הַסֶּ֔לַע וְהִשְׁקִיתָ֥ אֶת־ הָעֵדָ֖ה וְאֶת־ בְּעִירָֽם׃ ",
        "versenonikud": "קח את המטה והקהל את העדה אתה ואהרן אחיך ודברתם אל הסלע לעיניהם ונתן מימיו והוצאת להם מים מן הסלע והשקית את העדה ואת בעירם "
    },
    {
        "bookchapter": "במדבר",
        "chapter": "כ",
        "versechapter": "ט",
        "bookseder": "במדבר",
        "seder": "יז",
        "verseseder": "לט",
        "parasha": "חקת",
        "versenikud": "וַיִּקַּ֥ח מֹשֶׁ֛ה אֶת־ הַמַּטֶּ֖ה מִלִּפְנֵ֣י יְהוָ֑ה כַּאֲשֶׁ֖ר צִוָּֽהוּ׃ ",
        "versenonikud": "ויקח משה את המטה מלפני יהוה כאשר צוהו "
    },
    {
        "bookchapter": "במדבר",
        "chapter": "כ",
        "versechapter": "י",
        "bookseder": "במדבר",
        "seder": "יז",
        "verseseder": "מ",
        "parasha": "חקת",
        "versenikud": "וַיַּקְהִ֜לוּ מֹשֶׁ֧ה וְאַהֲרֹ֛ן אֶת־ הַקָּהָ֖ל אֶל־ פְּנֵ֣י הַסָּ֑לַע וַיֹּ֣אמֶר לָהֶ֗ם שִׁמְעוּ־ נָא֙ הַמֹּרִ֔ים הֲמִן־ הַסֶּ֣לַע הַזֶּ֔ה נוֹצִ֥יא לָכֶ֖ם מָֽיִם׃ ",
        "versenonikud": "ויקהלו משה ואהרן את הקהל אל פני הסלע ויאמר להם שמעו נא המרים המן הסלע הזה נוציא לכם מים "
    },
    {
        "bookchapter": "במדבר",
        "chapter": "כ",
        "versechapter": "יא",
        "bookseder": "במדבר",
        "seder": "יז",
        "verseseder": "מא",
        "parasha": "חקת",
        "versenikud": "וַיָּ֨רֶם מֹשֶׁ֜ה אֶת־ יָד֗וֹ וַיַּ֧ךְ אֶת־ הַסֶּ֛לַע בְּמַטֵּ֖הוּ פַּעֲמָ֑יִם וַיֵּצְאוּ֙ מַ֣יִם רַבִּ֔ים וַתֵּ֥שְׁתְּ הָעֵדָ֖ה וּבְעִירָֽם׃ ",
        "versenonikud": "וירם משה את ידו ויך את הסלע במטהו פעמים ויצאו מים רבים ותשת העדה ובעירם "
    },
    {
        "bookchapter": "במדבר",
        "chapter": "כ",
        "versechapter": "יב",
        "bookseder": "במדבר",
        "seder": "יז",
        "verseseder": "מב",
        "parasha": "חקת",
        "versenikud": "וַיֹּ֣אמֶר יְהוָה֮ אֶל־ מֹשֶׁ֣ה וְאֶֽל־ אַהֲרֹן֒ יַ֚עַן לֹא־ הֶאֱמַנְתֶּ֣ם בִּ֔י לְהַ֨קְדִּישֵׁ֔נִי לְעֵינֵ֖י בְּנֵ֣י יִשְׂרָאֵ֑ל לָכֵ֗ן לֹ֤א תָבִ֙יאוּ֙ אֶת־ הַקָּהָ֣ל הַזֶּ֔ה אֶל־ הָאָ֖רֶץ אֲשֶׁר־ נָתַ֥תִּי לָהֶֽם׃ ",
        "versenonikud": "ויאמר יהוה אל משה ואל אהרן יען לא האמנתם בי להקדישני לעיני בני ישראל לכן לא תביאו את הקהל הזה אל הארץ אשר נתתי להם "
    },
    {
        "bookchapter": "במדבר",
        "chapter": "כ",
        "versechapter": "יג",
        "bookseder": "במדבר",
        "seder": "יז",
        "verseseder": "מג",
        "parasha": "חקת",
        "versenikud": "הֵ֚מָּה מֵ֣י מְרִיבָ֔ה אֲשֶׁר־ רָב֥וּ בְנֵֽי־ יִשְׂרָאֵ֖ל אֶת־ יְהוָ֑ה וַיִּקָּדֵ֖שׁ בָּֽם׃ ",
        "versenonikud": "המה מי מריבה אשר רבו בני ישראל את יהוה ויקדש בם "
    },
    {
        "bookchapter": "במדבר",
        "chapter": "כ",
        "versechapter": "יד",
        "bookseder": "במדבר",
        "seder": "יח",
        "verseseder": "א",
        "parasha": "חקת",
        "versenikud": "וַיִּשְׁלַ֨ח מֹשֶׁ֧ה מַלְאָכִ֛ים מִקָּדֵ֖שׁ אֶל־ מֶ֣לֶךְ אֱד֑וֹם כֹּ֤ה אָמַר֙ אָחִ֣יךָ יִשְׂרָאֵ֔ל אַתָּ֣ה יָדַ֔עְתָּ אֵ֥ת כָּל־ הַתְּלָאָ֖ה אֲשֶׁ֥ר מְצָאָֽתְנוּ׃ ",
        "versenonikud": "וישלח משה מלאכים מקדש אל מלך אדום כה אמר אחיך ישראל אתה ידעת את כל התלאה אשר מצאתנו "
    },
    {
        "bookchapter": "במדבר",
        "chapter": "כ",
        "versechapter": "טו",
        "bookseder": "במדבר",
        "seder": "יח",
        "verseseder": "ב",
        "parasha": "חקת",
        "versenikud": "וַיֵּרְד֤וּ אֲבֹתֵ֙ינוּ֙ מִצְרַ֔יְמָה וַנֵּ֥שֶׁב בְּמִצְרַ֖יִם יָמִ֣ים רַבִּ֑ים וַיָּרֵ֥עוּ לָ֛נוּ מִצְרַ֖יִם וְלַאֲבֹתֵֽינוּ׃ ",
        "versenonikud": "וירדו אבתינו מצרימה ונשב במצרים ימים רבים וירעו לנו מצרים ולאבתינו "
    },
    {
        "bookchapter": "במדבר",
        "chapter": "כ",
        "versechapter": "טז",
        "bookseder": "במדבר",
        "seder": "יח",
        "verseseder": "ג",
        "parasha": "חקת",
        "versenikud": "וַנִּצְעַ֤ק אֶל־ יְהוָה֙ וַיִּשְׁמַ֣ע קֹלֵ֔נוּ וַיִּשְׁלַ֣ח מַלְאָ֔ךְ וַיֹּצִאֵ֖נוּ מִמִּצְרָ֑יִם וְהִנֵּה֙ אֲנַ֣חְנוּ בְקָדֵ֔שׁ עִ֖יר קְצֵ֥ה גְבוּלֶֽךָ׃ ",
        "versenonikud": "ונצעק אל יהוה וישמע קלנו וישלח מלאך ויצאנו ממצרים והנה אנחנו בקדש עיר קצה גבולך "
    },
    {
        "bookchapter": "במדבר",
        "chapter": "כ",
        "versechapter": "יז",
        "bookseder": "במדבר",
        "seder": "יח",
        "verseseder": "ד",
        "parasha": "חקת",
        "versenikud": "נַעְבְּרָה־ נָּ֣א בְאַרְצֶ֗ךָ לֹ֤א נַעֲבֹר֙ בְּשָׂדֶ֣ה וּבְכֶ֔רֶם וְלֹ֥א נִשְׁתֶּ֖ה מֵ֣י בְאֵ֑ר דֶּ֧רֶךְ הַמֶּ֣לֶךְ נֵלֵ֗ךְ לֹ֤א נִטֶּה֙ יָמִ֣ין וּשְׂמֹ֔אול עַ֥ד אֲשֶֽׁר־ נַעֲבֹ֖ר גְּבוּלֶֽךָ׃ ",
        "versenonikud": "נעברה נא בארצך לא נעבר בשדה ובכרם ולא נשתה מי באר דרך המלך נלך לא נטה ימין ושמאול עד אשר נעבר גבולך "
    },
    {
        "bookchapter": "במדבר",
        "chapter": "כ",
        "versechapter": "יח",
        "bookseder": "במדבר",
        "seder": "יח",
        "verseseder": "ה",
        "parasha": "חקת",
        "versenikud": "וַיֹּ֤אמֶר אֵלָיו֙ אֱד֔וֹם לֹ֥א תַעֲבֹ֖ר בִּ֑י פֶּן־ בַּחֶ֖רֶב אֵצֵ֥א לִקְרָאתֶֽךָ׃ ",
        "versenonikud": "ויאמר אליו אדום לא תעבר בי פן בחרב אצא לקראתך "
    },
    {
        "bookchapter": "במדבר",
        "chapter": "כ",
        "versechapter": "יט",
        "bookseder": "במדבר",
        "seder": "יח",
        "verseseder": "ו",
        "parasha": "חקת",
        "versenikud": "וַיֹּאמְר֨וּ אֵלָ֥יו בְּנֵֽי־ יִשְׂרָאֵ֘ל בַּֽמְסִלָּ֣ה נַעֲלֶה֒ וְאִם־ מֵימֶ֤יךָ נִשְׁתֶּה֙ אֲנִ֣י וּמִקְנַ֔י וְנָתַתִּ֖י מִכְרָ֑ם רַ֥ק אֵין־ דָּבָ֖ר בְּרַגְלַ֥י אֶֽעֱבֹֽרָה׃ ",
        "versenonikud": "ויאמרו אליו בני ישראל במסלה נעלה ואם מימיך נשתה אני ומקני ונתתי מכרם רק אין דבר ברגלי אעברה "
    },
    {
        "bookchapter": "במדבר",
        "chapter": "כ",
        "versechapter": "כ",
        "bookseder": "במדבר",
        "seder": "יח",
        "verseseder": "ז",
        "parasha": "חקת",
        "versenikud": "וַיֹּ֖אמֶר לֹ֣א תַעֲבֹ֑ר וַיֵּצֵ֤א אֱדוֹם֙ לִקְרָאת֔וֹ בְּעַ֥ם כָּבֵ֖ד וּבְיָ֥ד חֲזָקָֽה׃ ",
        "versenonikud": "ויאמר לא תעבר ויצא אדום לקראתו בעם כבד וביד חזקה "
    },
    {
        "bookchapter": "במדבר",
        "chapter": "כ",
        "versechapter": "כא",
        "bookseder": "במדבר",
        "seder": "יח",
        "verseseder": "ח",
        "parasha": "חקת",
        "versenikud": "וַיְמָאֵ֣ן ׀ אֱד֗וֹם נְתֹן֙ אֶת־ יִשְׂרָאֵ֔ל עֲבֹ֖ר בִּגְבֻל֑וֹ וַיֵּ֥ט יִשְׂרָאֵ֖ל מֵעָלָֽיו׃ ",
        "versenonikud": "וימאן  אדום נתן את ישראל עבר בגבלו ויט ישראל מעליו "
    },
    {
        "bookchapter": "במדבר",
        "chapter": "כ",
        "versechapter": "כב",
        "bookseder": "במדבר",
        "seder": "יח",
        "verseseder": "ט",
        "parasha": "חקת",
        "versenikud": "וַיִּסְע֖וּ מִקָּדֵ֑שׁ וַיָּבֹ֧אוּ בְנֵֽי־ יִשְׂרָאֵ֛ל כָּל־ הָעֵדָ֖ה הֹ֥ר הָהָֽר׃ ",
        "versenonikud": "ויסעו מקדש ויבאו בני ישראל כל העדה הר ההר "
    },
    {
        "bookchapter": "במדבר",
        "chapter": "כ",
        "versechapter": "כג",
        "bookseder": "במדבר",
        "seder": "יח",
        "verseseder": "י",
        "parasha": "חקת",
        "versenikud": "וַיֹּ֧אמֶר יְהוָ֛ה אֶל־ מֹשֶׁ֥ה וְאֶֽל־ אַהֲרֹ֖ן בְּהֹ֣ר הָהָ֑ר עַל־ גְּב֥וּל אֶֽרֶץ־ אֱד֖וֹם לֵאמֹֽר׃ ",
        "versenonikud": "ויאמר יהוה אל משה ואל אהרן בהר ההר על גבול ארץ אדום לאמר "
    },
    {
        "bookchapter": "במדבר",
        "chapter": "כ",
        "versechapter": "כד",
        "bookseder": "במדבר",
        "seder": "יח",
        "verseseder": "יא",
        "parasha": "חקת",
        "versenikud": "יֵאָסֵ֤ף אַהֲרֹן֙ אֶל־ עַמָּ֔יו כִּ֣י לֹ֤א יָבֹא֙ אֶל־ הָאָ֔רֶץ אֲשֶׁ֥ר נָתַ֖תִּי לִבְנֵ֣י יִשְׂרָאֵ֑ל עַ֛ל אֲשֶׁר־ מְרִיתֶ֥ם אֶת־ פִּ֖י לְמֵ֥י מְרִיבָֽה׃ ",
        "versenonikud": "יאסף אהרן אל עמיו כי לא יבא אל הארץ אשר נתתי לבני ישראל על אשר מריתם את פי למי מריבה "
    },
    {
        "bookchapter": "במדבר",
        "chapter": "כ",
        "versechapter": "כה",
        "bookseder": "במדבר",
        "seder": "יח",
        "verseseder": "יב",
        "parasha": "חקת",
        "versenikud": "קַ֚ח אֶֽת־ אַהֲרֹ֔ן וְאֶת־ אֶלְעָזָ֖ר בְּנ֑וֹ וְהַ֥עַל אֹתָ֖ם הֹ֥ר הָהָֽר׃ ",
        "versenonikud": "קח את אהרן ואת אלעזר בנו והעל אתם הר ההר "
    },
    {
        "bookchapter": "במדבר",
        "chapter": "כ",
        "versechapter": "כו",
        "bookseder": "במדבר",
        "seder": "יח",
        "verseseder": "יג",
        "parasha": "חקת",
        "versenikud": "וְהַפְשֵׁ֤ט אֶֽת־ אַהֲרֹן֙ אֶת־ בְּגָדָ֔יו וְהִלְבַּשְׁתָּ֖ם אֶת־ אֶלְעָזָ֣ר בְּנ֑וֹ וְאַהֲרֹ֥ן יֵאָסֵ֖ף וּמֵ֥ת שָֽׁם׃ ",
        "versenonikud": "והפשט את אהרן את בגדיו והלבשתם את אלעזר בנו ואהרן יאסף ומת שם "
    },
    {
        "bookchapter": "במדבר",
        "chapter": "כ",
        "versechapter": "כז",
        "bookseder": "במדבר",
        "seder": "יח",
        "verseseder": "יד",
        "parasha": "חקת",
        "versenikud": "וַיַּ֣עַשׂ מֹשֶׁ֔ה כַּאֲשֶׁ֖ר צִוָּ֣ה יְהוָ֑ה וַֽיַּעֲלוּ֙ אֶל־ הֹ֣ר הָהָ֔ר לְעֵינֵ֖י כָּל־ הָעֵדָֽה׃ ",
        "versenonikud": "ויעש משה כאשר צוה יהוה ויעלו אל הר ההר לעיני כל העדה "
    },
    {
        "bookchapter": "במדבר",
        "chapter": "כ",
        "versechapter": "כח",
        "bookseder": "במדבר",
        "seder": "יח",
        "verseseder": "טו",
        "parasha": "חקת",
        "versenikud": "וַיַּפְשֵׁט֩ מֹשֶׁ֨ה אֶֽת־ אַהֲרֹ֜ן אֶת־ בְּגָדָ֗יו וַיַּלְבֵּ֤שׁ אֹתָם֙ אֶת־ אֶלְעָזָ֣ר בְּנ֔וֹ וַיָּ֧מָת אַהֲרֹ֛ן שָׁ֖ם בְּרֹ֣אשׁ הָהָ֑ר וַיֵּ֧רֶד מֹשֶׁ֛ה וְאֶלְעָזָ֖ר מִן־ הָהָֽר׃ ",
        "versenonikud": "ויפשט משה את אהרן את בגדיו וילבש אתם את אלעזר בנו וימת אהרן שם בראש ההר וירד משה ואלעזר מן ההר "
    },
    {
        "bookchapter": "במדבר",
        "chapter": "כ",
        "versechapter": "כט",
        "bookseder": "במדבר",
        "seder": "יח",
        "verseseder": "טז",
        "parasha": "חקת",
        "versenikud": "וַיִּרְאוּ֙ כָּל־ הָ֣עֵדָ֔ה כִּ֥י גָוַ֖ע אַהֲרֹ֑ן וַיִּבְכּ֤וּ אֶֽת־ אַהֲרֹן֙ שְׁלֹשִׁ֣ים י֔וֹם כֹּ֖ל בֵּ֥ית יִשְׂרָאֵֽל׃ ",
        "versenonikud": "ויראו כל העדה כי גוע אהרן ויבכו את אהרן שלשים יום כל בית ישראל "
    }
]