[
    {
        "bookchapter": "הושע",
        "chapter": "א",
        "versechapter": "א",
        "bookseder": "תרי עשר",
        "seder": "א",
        "verseseder": "א",
        "versenikud": "דְּבַר־ יְהוָ֣ה ׀ אֲשֶׁ֣ר הָיָ֗ה אֶל־ הוֹשֵׁ֙עַ֙ בֶּן־ בְּאֵרִ֔י בִּימֵ֨י עֻזִּיָּ֥ה יוֹתָ֛ם אָחָ֥ז יְחִזְקִיָּ֖ה מַלְכֵ֣י יְהוּדָ֑ה וּבִימֵ֛י יָרָבְעָ֥ם בֶּן־ יוֹאָ֖שׁ מֶ֥לֶךְ יִשְׂרָאֵֽל׃ ",
        "versenonikud": "דבר יהוה  אשר היה אל הושע בן בארי בימי עזיה יותם אחז יחזקיה מלכי יהודה ובימי ירבעם בן יואש מלך ישראל "
    },
    {
        "bookchapter": "הושע",
        "chapter": "א",
        "versechapter": "ב",
        "bookseder": "תרי עשר",
        "seder": "א",
        "verseseder": "ב",
        "versenikud": "תְּחִלַּ֥ת דִּבֶּר־ יְהוָ֖ה בְּהוֹשֵׁ֑עַ וַיֹּ֨אמֶר יְהוָ֜ה אֶל־ הוֹשֵׁ֗עַ לֵ֣ךְ קַח־ לְךָ֞ אֵ֤שֶׁת זְנוּנִים֙ וְיַלְדֵ֣י זְנוּנִ֔ים כִּֽי־ זָנֹ֤ה תִזְנֶה֙ הָאָ֔רֶץ מֵֽאַחֲרֵ֖י יְהוָֽה׃ ",
        "versenonikud": "תחלת דבר יהוה בהושע ויאמר יהוה אל הושע לך קח לך אשת זנונים וילדי זנונים כי זנה תזנה הארץ מאחרי יהוה "
    },
    {
        "bookchapter": "הושע",
        "chapter": "א",
        "versechapter": "ג",
        "bookseder": "תרי עשר",
        "seder": "א",
        "verseseder": "ג",
        "versenikud": "וַיֵּ֙לֶךְ֙ וַיִּקַּ֔ח אֶת־ גֹּ֖מֶר בַּת־ דִּבְלָ֑יִם וַתַּ֥הַר וַתֵּֽלֶד־ ל֖וֹ בֵּֽן׃ ",
        "versenonikud": "וילך ויקח את גמר בת דבלים ותהר ותלד לו בן "
    },
    {
        "bookchapter": "הושע",
        "chapter": "א",
        "versechapter": "ד",
        "bookseder": "תרי עשר",
        "seder": "א",
        "verseseder": "ד",
        "versenikud": "וַיֹּ֤אמֶר יְהוָה֙ אֵלָ֔יו קְרָ֥א שְׁמ֖וֹ יִזְרְעֶ֑אל כִּי־ ע֣וֹד מְעַ֗ט וּפָ֨קַדְתִּ֜י אֶת־ דְּמֵ֤י יִזְרְעֶאל֙ עַל־ בֵּ֣ית יֵה֔וּא וְהִ֨שְׁבַּתִּ֔י מַמְלְכ֖וּת בֵּ֥ית יִשְׂרָאֵֽל׃ ",
        "versenonikud": "ויאמר יהוה אליו קרא שמו יזרעאל כי עוד מעט ופקדתי את דמי יזרעאל על בית יהוא והשבתי ממלכות בית ישראל "
    },
    {
        "bookchapter": "הושע",
        "chapter": "א",
        "versechapter": "ה",
        "bookseder": "תרי עשר",
        "seder": "א",
        "verseseder": "ה",
        "versenikud": "וְהָיָ֖ה בַּיּ֣וֹם הַה֑וּא וְשָֽׁבַרְתִּי֙ אֶת־ קֶ֣שֶׁת יִשְׂרָאֵ֔ל בְּעֵ֖מֶק יִזְרְעֶֽאל׃ ",
        "versenonikud": "והיה ביום ההוא ושברתי את קשת ישראל בעמק יזרעאל "
    },
    {
        "bookchapter": "הושע",
        "chapter": "א",
        "versechapter": "ו",
        "bookseder": "תרי עשר",
        "seder": "א",
        "verseseder": "ו",
        "versenikud": "וַתַּ֤הַר עוֹד֙ וַתֵּ֣לֶד בַּ֔ת וַיֹּ֣אמֶר ל֔וֹ קְרָ֥א שְׁמָ֖הּ לֹ֣א רֻחָ֑מָה כִּי֩ לֹ֨א אוֹסִ֜יף ע֗וֹד אֲרַחֵם֙ אֶת־ בֵּ֣ית יִשְׂרָאֵ֔ל כִּֽי־ נָשֹׂ֥א אֶשָּׂ֖א לָהֶֽם׃ ",
        "versenonikud": "ותהר עוד ותלד בת ויאמר לו קרא שמה לא רחמה כי לא אוסיף עוד ארחם את בית ישראל כי נשא אשא להם "
    },
    {
        "bookchapter": "הושע",
        "chapter": "א",
        "versechapter": "ז",
        "bookseder": "תרי עשר",
        "seder": "א",
        "verseseder": "ז",
        "versenikud": "וְאֶת־ בֵּ֤ית יְהוּדָה֙ אֲרַחֵ֔ם וְהֽוֹשַׁעְתִּ֖ים בַּיהוָ֣ה אֱלֹֽהֵיהֶ֑ם וְלֹ֣א אֽוֹשִׁיעֵ֗ם בְּקֶ֤שֶׁת וּבְחֶ֙רֶב֙ וּבְמִלְחָמָ֔ה בְּסוּסִ֖ים וּבְפָרָשִֽׁים׃ ",
        "versenonikud": "ואת בית יהודה ארחם והושעתים ביהוה אלהיהם ולא אושיעם בקשת ובחרב ובמלחמה בסוסים ובפרשים "
    },
    {
        "bookchapter": "הושע",
        "chapter": "א",
        "versechapter": "ח",
        "bookseder": "תרי עשר",
        "seder": "א",
        "verseseder": "ח",
        "versenikud": "וַתִּגְמֹ֖ל אֶת־ לֹ֣א רֻחָ֑מָה וַתַּ֖הַר וַתֵּ֥לֶד בֵּֽן׃ ",
        "versenonikud": "ותגמל את לא רחמה ותהר ותלד בן "
    },
    {
        "bookchapter": "הושע",
        "chapter": "א",
        "versechapter": "ט",
        "bookseder": "תרי עשר",
        "seder": "א",
        "verseseder": "ט",
        "versenikud": "וַיֹּ֕אמֶר קְרָ֥א שְׁמ֖וֹ לֹ֣א עַמִּ֑י כִּ֤י אַתֶּם֙ לֹ֣א עַמִּ֔י וְאָנֹכִ֖י לֹֽא־ אֶהְיֶ֥ה לָכֶֽם׃ ",
        "versenonikud": "ויאמר קרא שמו לא עמי כי אתם לא עמי ואנכי לא אהיה לכם "
    },
    {
        "bookchapter": "הושע",
        "chapter": "ב",
        "versechapter": "א",
        "bookseder": "תרי עשר",
        "seder": "א",
        "verseseder": "י",
        "versenikud": "וְֽ֠הָיָה מִסְפַּ֤ר בְּנֵֽי־ יִשְׂרָאֵל֙ כְּח֣וֹל הַיָּ֔ם אֲשֶׁ֥ר לֹֽא־ יִמַּ֖ד וְלֹ֣א יִסָּפֵ֑ר וְֽ֠הָיָה בִּמְק֞וֹם אֲשֶׁר־ יֵאָמֵ֤ר לָהֶם֙ לֹֽא־ עַמִּ֣י אַתֶּ֔ם יֵאָמֵ֥ר לָהֶ֖ם בְּנֵ֥י אֵֽל־ חָֽי׃ ",
        "versenonikud": "והיה מספר בני ישראל כחול הים אשר לא ימד ולא יספר והיה במקום אשר יאמר להם לא עמי אתם יאמר להם בני אל חי "
    },
    {
        "bookchapter": "הושע",
        "chapter": "ב",
        "versechapter": "ב",
        "bookseder": "תרי עשר",
        "seder": "א",
        "verseseder": "יא",
        "versenikud": "וְ֠נִקְבְּצוּ בְּנֵֽי־ יְהוּדָ֤ה וּבְנֵֽי־ יִשְׂרָאֵל֙ יַחְדָּ֔ו וְשָׂמ֥וּ לָהֶ֛ם רֹ֥אשׁ אֶחָ֖ד וְעָל֣וּ מִן־ הָאָ֑רֶץ כִּ֥י גָד֖וֹל י֥וֹם יִזְרְעֶֽאל׃ ",
        "versenonikud": "ונקבצו בני יהודה ובני ישראל יחדו ושמו להם ראש אחד ועלו מן הארץ כי גדול יום יזרעאל "
    },
    {
        "bookchapter": "הושע",
        "chapter": "ב",
        "versechapter": "ג",
        "bookseder": "תרי עשר",
        "seder": "א",
        "verseseder": "יב",
        "versenikud": "אִמְר֥וּ לַאֲחֵיכֶ֖ם עַמִּ֑י וְלַאֲחֽוֹתֵיכֶ֖ם רֻחָֽמָה׃ ",
        "versenonikud": "אמרו לאחיכם עמי ולאחותיכם רחמה "
    },
    {
        "bookchapter": "הושע",
        "chapter": "ב",
        "versechapter": "ד",
        "bookseder": "תרי עשר",
        "seder": "א",
        "verseseder": "יג",
        "versenikud": "רִ֤יבוּ בְאִמְּכֶם֙ רִ֔יבוּ כִּֽי־ הִיא֙ לֹ֣א אִשְׁתִּ֔י וְאָנֹכִ֖י לֹ֣א אִישָׁ֑הּ וְתָסֵ֤ר זְנוּנֶ֙יהָ֙ מִפָּנֶ֔יה וְנַאֲפוּפֶ֖יהָ מִבֵּ֥ין שָׁדֶֽיהָ׃ ",
        "versenonikud": "ריבו באמכם ריבו כי היא לא אשתי ואנכי לא אישה ותסר זנוניה מפניה ונאפופיה מבין שדיה "
    },
    {
        "bookchapter": "הושע",
        "chapter": "ב",
        "versechapter": "ה",
        "bookseder": "תרי עשר",
        "seder": "א",
        "verseseder": "יד",
        "versenikud": "פֶּן־ אַפְשִׁיטֶ֣נָּה עֲרֻמָּ֔ה וְהִ֨צַּגְתִּ֔יהָ כְּי֖וֹם הִוָּֽלְדָ֑הּ וְשַׂמְתִּ֣יהָ כַמִּדְבָּ֗ר וְשַׁתִּ֙הָ֙ כְּאֶ֣רֶץ צִיָּ֔ה וַהֲמִתִּ֖יהָ בַּצָּמָֽא׃ ",
        "versenonikud": "פן אפשיטנה ערמה והצגתיה כיום הולדה ושמתיה כמדבר ושתה כארץ ציה והמתיה בצמא "
    },
    {
        "bookchapter": "הושע",
        "chapter": "ב",
        "versechapter": "ו",
        "bookseder": "תרי עשר",
        "seder": "א",
        "verseseder": "טו",
        "versenikud": "וְאֶת־ בָּנֶ֖יהָ לֹ֣א אֲרַחֵ֑ם כִּֽי־ בְנֵ֥י זְנוּנִ֖ים הֵֽמָּה׃ ",
        "versenonikud": "ואת בניה לא ארחם כי בני זנונים המה "
    },
    {
        "bookchapter": "הושע",
        "chapter": "ב",
        "versechapter": "ז",
        "bookseder": "תרי עשר",
        "seder": "א",
        "verseseder": "טז",
        "versenikud": "כִּ֤י זָֽנְתָה֙ אִמָּ֔ם הֹבִ֖ישָׁה הֽוֹרָתָ֑ם כִּ֣י אָמְרָ֗ה אֵלְכָ֞ה אַחֲרֵ֤י מְאַהֲבַי֙ נֹתְנֵ֤י לַחְמִי֙ וּמֵימַ֔י צַמְרִ֣י וּפִשְׁתִּ֔י שַׁמְנִ֖י וְשִׁקּוּיָֽי׃ ",
        "versenonikud": "כי זנתה אמם הבישה הורתם כי אמרה אלכה אחרי מאהבי נתני לחמי ומימי צמרי ופשתי שמני ושקויי "
    },
    {
        "bookchapter": "הושע",
        "chapter": "ב",
        "versechapter": "ח",
        "bookseder": "תרי עשר",
        "seder": "א",
        "verseseder": "יז",
        "versenikud": "לָכֵ֛ן הִנְנִי־ שָׂ֥ךְ אֶת־ דַּרְכֵּ֖ךְ בַּסִּירִ֑ים וְגָֽדַרְתִּי֙ אֶת־ גְּדֵרָ֔הּ וּנְתִיבוֹתֶ֖יהָ לֹ֥א תִמְצָֽא׃ ",
        "versenonikud": "לכן הנני שך את דרכך בסירים וגדרתי את גדרה ונתיבותיה לא תמצא "
    },
    {
        "bookchapter": "הושע",
        "chapter": "ב",
        "versechapter": "ט",
        "bookseder": "תרי עשר",
        "seder": "א",
        "verseseder": "יח",
        "versenikud": "וְרִדְּפָ֤ה אֶת־ מְאַהֲבֶ֙יהָ֙ וְלֹֽא־ תַשִּׂ֣יג אֹתָ֔ם וּבִקְשָׁ֖תַם וְלֹ֣א תִמְצָ֑א וְאָמְרָ֗ה אֵלְכָ֤ה וְאָשׁ֙וּבָה֙ אֶל־ אִישִׁ֣י הָֽרִאשׁ֔וֹן כִּ֣י ט֥וֹב לִ֛י אָ֖ז מֵעָֽתָּה׃ ",
        "versenonikud": "ורדפה את מאהביה ולא תשיג אתם ובקשתם ולא תמצא ואמרה אלכה ואשובה אל אישי הראשון כי טוב לי אז מעתה "
    },
    {
        "bookchapter": "הושע",
        "chapter": "ב",
        "versechapter": "י",
        "bookseder": "תרי עשר",
        "seder": "א",
        "verseseder": "יט",
        "versenikud": "וְהִיא֙ לֹ֣א יָֽדְעָ֔ה כִּ֤י אָֽנֹכִי֙ נָתַ֣תִּי לָ֔הּ הַדָּגָ֖ן וְהַתִּיר֣וֹשׁ וְהַיִּצְהָ֑ר וְכֶ֨סֶף הִרְבֵּ֥יתִי לָ֛הּ וְזָהָ֖ב עָשׂ֥וּ לַבָּֽעַל׃ ",
        "versenonikud": "והיא לא ידעה כי אנכי נתתי לה הדגן והתירוש והיצהר וכסף הרביתי לה וזהב עשו לבעל "
    },
    {
        "bookchapter": "הושע",
        "chapter": "ב",
        "versechapter": "יא",
        "bookseder": "תרי עשר",
        "seder": "א",
        "verseseder": "כ",
        "versenikud": "לָכֵ֣ן אָשׁ֔וּב וְלָקַחְתִּ֤י דְגָנִי֙ בְּעִתּ֔וֹ וְתִירוֹשִׁ֖י בְּמֽוֹעֲד֑וֹ וְהִצַּלְתִּי֙ צַמְרִ֣י וּפִשְׁתִּ֔י לְכַסּ֖וֹת אֶת־ עֶרְוָתָֽהּ׃ ",
        "versenonikud": "לכן אשוב ולקחתי דגני בעתו ותירושי במועדו והצלתי צמרי ופשתי לכסות את ערותה "
    },
    {
        "bookchapter": "הושע",
        "chapter": "ב",
        "versechapter": "יב",
        "bookseder": "תרי עשר",
        "seder": "א",
        "verseseder": "כא",
        "versenikud": "וְעַתָּ֛ה אֲגַלֶּ֥ה אֶת־ נַבְלֻתָ֖הּ לְעֵינֵ֣י מְאַהֲבֶ֑יהָ וְאִ֖ישׁ לֹֽא־ יַצִּילֶ֥נָּה מִיָּדִֽי׃ ",
        "versenonikud": "ועתה אגלה את נבלתה לעיני מאהביה ואיש לא יצילנה מידי "
    },
    {
        "bookchapter": "הושע",
        "chapter": "ב",
        "versechapter": "יג",
        "bookseder": "תרי עשר",
        "seder": "א",
        "verseseder": "כב",
        "versenikud": "וְהִשְׁבַּתִּי֙ כָּל־ מְשׂוֹשָׂ֔הּ חַגָּ֖הּ חָדְשָׁ֣הּ וְשַׁבַּתָּ֑הּ וְכֹ֖ל מוֹעֲדָֽהּ׃ ",
        "versenonikud": "והשבתי כל משושה חגה חדשה ושבתה וכל מועדה "
    },
    {
        "bookchapter": "הושע",
        "chapter": "ב",
        "versechapter": "יד",
        "bookseder": "תרי עשר",
        "seder": "א",
        "verseseder": "כג",
        "versenikud": "וַהֲשִׁמֹּתִ֗י גַּפְנָהּ֙ וּתְאֵ֣נָתָ֔הּ אֲשֶׁ֣ר אָמְרָ֗ה אֶתְנָ֥ה הֵ֙מָּה֙ לִ֔י אֲשֶׁ֥ר נָֽתְנוּ־ לִ֖י מְאַֽהֲבָ֑י וְשַׂמְתִּ֣ים לְיַ֔עַר וַאֲכָלָ֖תַם חַיַּ֥ת הַשָּׂדֶֽה׃ ",
        "versenonikud": "והשמתי גפנה ותאנתה אשר אמרה אתנה המה לי אשר נתנו לי מאהבי ושמתים ליער ואכלתם חית השדה "
    },
    {
        "bookchapter": "הושע",
        "chapter": "ב",
        "versechapter": "טו",
        "bookseder": "תרי עשר",
        "seder": "א",
        "verseseder": "כד",
        "versenikud": "וּפָקַדְתִּ֣י עָלֶ֗יהָ אֶת־ יְמֵ֤י הַבְּעָלִים֙ אֲשֶׁ֣ר תַּקְטִ֣יר לָהֶ֔ם וַתַּ֤עַד נִזְמָהּ֙ וְחֶלְיָתָ֔הּ וַתֵּ֖לֶךְ אַחֲרֵ֣י מְאַהֲבֶ֑יהָ וְאֹתִ֥י שָׁכְחָ֖ה נְאֻם־ יְהוָֽה׃ ",
        "versenonikud": "ופקדתי עליה את ימי הבעלים אשר תקטיר להם ותעד נזמה וחליתה ותלך אחרי מאהביה ואתי שכחה נאם יהוה "
    },
    {
        "bookchapter": "הושע",
        "chapter": "ב",
        "versechapter": "טז",
        "bookseder": "תרי עשר",
        "seder": "א",
        "verseseder": "כה",
        "versenikud": "לָכֵ֗ן הִנֵּ֤ה אָֽנֹכִי֙ מְפַתֶּ֔יהָ וְהֹֽלַכְתִּ֖יהָ הַמִּדְבָּ֑ר וְדִבַּרְתִּ֖י עַל לִבָּֽהּ׃ ",
        "versenonikud": "לכן הנה אנכי מפתיה והלכתיה המדבר ודברתי על לבה "
    },
    {
        "bookchapter": "הושע",
        "chapter": "ב",
        "versechapter": "יז",
        "bookseder": "תרי עשר",
        "seder": "א",
        "verseseder": "כו",
        "versenikud": "וְנָתַ֨תִּי לָ֤הּ אֶת־ כְּרָמֶ֙יהָ֙ מִשָּׁ֔ם וְאֶת־ עֵ֥מֶק עָכ֖וֹר לְפֶ֣תַח תִּקְוָ֑ה וְעָ֤נְתָה שָּׁ֙מָּה֙ כִּימֵ֣י נְעוּרֶ֔יהָ וִּכְי֖וֹם עֲלֹתָ֥הּ מֵאֶֽרֶץ־ מִצְרָֽיִם׃ ",
        "versenonikud": "ונתתי לה את כרמיה משם ואת עמק עכור לפתח תקוה וענתה שמה כימי נעוריה וכיום עלתה מארץ מצרים "
    },
    {
        "bookchapter": "הושע",
        "chapter": "ב",
        "versechapter": "יח",
        "bookseder": "תרי עשר",
        "seder": "א",
        "verseseder": "כז",
        "versenikud": "וְהָיָ֤ה בַיּוֹם־ הַהוּא֙ נְאֻם־ יְהוָ֔ה תִּקְרְאִ֖י אִישִׁ֑י וְלֹֽא־ תִקְרְאִי־ לִ֥י ע֖וֹד בַּעְלִֽי׃ ",
        "versenonikud": "והיה ביום ההוא נאם יהוה תקראי אישי ולא תקראי לי עוד בעלי "
    },
    {
        "bookchapter": "הושע",
        "chapter": "ב",
        "versechapter": "יט",
        "bookseder": "תרי עשר",
        "seder": "א",
        "verseseder": "כח",
        "versenikud": "וַהֲסִרֹתִ֛י אֶת־ שְׁמ֥וֹת הַבְּעָלִ֖ים מִפִּ֑יהָ וְלֹֽא־ יִזָּכְר֥וּ ע֖וֹד בִּשְׁמָֽם׃ ",
        "versenonikud": "והסרתי את שמות הבעלים מפיה ולא יזכרו עוד בשמם "
    },
    {
        "bookchapter": "הושע",
        "chapter": "ב",
        "versechapter": "כ",
        "bookseder": "תרי עשר",
        "seder": "א",
        "verseseder": "כט",
        "versenikud": "וְכָרַתִּ֨י לָהֶ֤ם בְּרִית֙ בַּיּ֣וֹם הַה֔וּא עִם־ חַיַּ֤ת הַשָּׂדֶה֙ וְעִם־ ע֣וֹף הַשָּׁמַ֔יִם וְרֶ֖מֶשׂ הָֽאֲדָמָ֑ה וְקֶ֨שֶׁת וְחֶ֤רֶב וּמִלְחָמָה֙ אֶשְׁבּ֣וֹר מִן־ הָאָ֔רֶץ וְהִשְׁכַּבְתִּ֖ים לָבֶֽטַח׃ ",
        "versenonikud": "וכרתי להם ברית ביום ההוא עם חית השדה ועם עוף השמים ורמש האדמה וקשת וחרב ומלחמה אשבור מן הארץ והשכבתים לבטח "
    },
    {
        "bookchapter": "הושע",
        "chapter": "ב",
        "versechapter": "כא",
        "bookseder": "תרי עשר",
        "seder": "א",
        "verseseder": "ל",
        "versenikud": "וְאֵרַשְׂתִּ֥יךְ לִ֖י לְעוֹלָ֑ם וְאֵרַשְׂתִּ֥יךְ לִי֙ בְּצֶ֣דֶק וּבְמִשְׁפָּ֔ט וּבְחֶ֖סֶד וּֽבְרַחֲמִֽים׃ ",
        "versenonikud": "וארשתיך לי לעולם וארשתיך לי בצדק ובמשפט ובחסד וברחמים "
    },
    {
        "bookchapter": "הושע",
        "chapter": "ב",
        "versechapter": "כב",
        "bookseder": "תרי עשר",
        "seder": "א",
        "verseseder": "לא",
        "versenikud": "וְאֵרַשְׂתִּ֥יךְ לִ֖י בֶּאֱמוּנָ֑ה וְיָדַ֖עַתְּ אֶת־ יְהוָֽה׃ ",
        "versenonikud": "וארשתיך לי באמונה וידעת את יהוה "
    },
    {
        "bookchapter": "הושע",
        "chapter": "ב",
        "versechapter": "כג",
        "bookseder": "תרי עשר",
        "seder": "א",
        "verseseder": "לב",
        "versenikud": "וְהָיָ֣ה ׀ בַּיּ֣וֹם הַה֗וּא אֶֽעֱנֶה֙ נְאֻם־ יְהוָ֔ה אֶעֱנֶ֖ה אֶת־ הַשָּׁמָ֑יִם וְהֵ֖ם יַעֲנ֥וּ אֶת־ הָאָֽרֶץ׃ ",
        "versenonikud": "והיה  ביום ההוא אענה נאם יהוה אענה את השמים והם יענו את הארץ "
    },
    {
        "bookchapter": "הושע",
        "chapter": "ב",
        "versechapter": "כד",
        "bookseder": "תרי עשר",
        "seder": "א",
        "verseseder": "לג",
        "versenikud": "וְהָאָ֣רֶץ תַּעֲנֶ֔ה אֶת־ הַדָּגָ֖ן וְאֶת־ הַתִּיר֣וֹשׁ וְאֶת־ הַיִּצְהָ֑ר וְהֵ֖ם יַעֲנ֥וּ אֶֽת־ יִזְרְעֶֽאל׃ ",
        "versenonikud": "והארץ תענה את הדגן ואת התירוש ואת היצהר והם יענו את יזרעאל "
    },
    {
        "bookchapter": "הושע",
        "chapter": "ב",
        "versechapter": "כה",
        "bookseder": "תרי עשר",
        "seder": "א",
        "verseseder": "לד",
        "versenikud": "וּזְרַעְתִּ֤יהָ לִּי֙ בָּאָ֔רֶץ וְרִֽחַמְתִּ֖י אֶת־ לֹ֣א רֻחָ֑מָה וְאָמַרְתִּ֤י לְלֹֽא־ עַמִּי֙ עַמִּי־ אַ֔תָּה וְה֖וּא יֹאמַ֥ר אֱלֹהָֽי׃ ",
        "versenonikud": "וזרעתיה לי בארץ ורחמתי את לא רחמה ואמרתי ללא עמי עמי אתה והוא יאמר אלהי "
    },
    {
        "bookchapter": "הושע",
        "chapter": "ג",
        "versechapter": "א",
        "bookseder": "תרי עשר",
        "seder": "א",
        "verseseder": "לה",
        "versenikud": "וַיֹּ֨אמֶר יְהוָ֜ה אֵלַ֗י ע֚וֹד לֵ֣ךְ אֱ‍ֽהַב־ אִשָּׁ֔ה אֲהֻ֥בַת רֵ֖עַ וּמְנָאָ֑פֶת כְּאַהֲבַ֤ת יְהוָה֙ אֶת־ בְּנֵ֣י יִשְׂרָאֵ֔ל וְהֵ֗ם פֹּנִים֙ אֶל־ אֱלֹהִ֣ים אֲחֵרִ֔ים וְאֹהֲבֵ֖י אֲשִׁישֵׁ֥י עֲנָבִֽים׃ ",
        "versenonikud": "ויאמר יהוה אלי עוד לך אהב אשה אהבת רע ומנאפת כאהבת יהוה את בני ישראל והם פנים אל אלהים אחרים ואהבי אשישי ענבים "
    },
    {
        "bookchapter": "הושע",
        "chapter": "ג",
        "versechapter": "ב",
        "bookseder": "תרי עשר",
        "seder": "א",
        "verseseder": "לו",
        "versenikud": "וָאֶכְּרֶ֣הָ לִּ֔י בַּחֲמִשָּׁ֥ה עָשָׂ֖ר כָּ֑סֶף וְחֹ֥מֶר שְׂעֹרִ֖ים וְלֵ֥תֶךְ שְׂעֹרִֽים׃ ",
        "versenonikud": "ואכרה לי בחמשה עשר כסף וחמר שערים ולתך שערים "
    },
    {
        "bookchapter": "הושע",
        "chapter": "ג",
        "versechapter": "ג",
        "bookseder": "תרי עשר",
        "seder": "א",
        "verseseder": "לז",
        "versenikud": "וָאֹמַ֣ר אֵלֶ֗יהָ יָמִ֤ים רַבִּים֙ תֵּ֣שְׁבִי לִ֔י לֹ֣א תִזְנִ֔י וְלֹ֥א תִֽהְיִ֖י לְאִ֑ישׁ וְגַם־ אֲנִ֖י אֵלָֽיִךְ׃ ",
        "versenonikud": "ואמר אליה ימים רבים תשבי לי לא תזני ולא תהיי לאיש וגם אני אליך "
    },
    {
        "bookchapter": "הושע",
        "chapter": "ג",
        "versechapter": "ד",
        "bookseder": "תרי עשר",
        "seder": "א",
        "verseseder": "לח",
        "versenikud": "כִּ֣י ׀ יָמִ֣ים רַבִּ֗ים יֵֽשְׁבוּ֙ בְּנֵ֣י יִשְׂרָאֵ֔ל אֵ֥ין מֶ֙לֶךְ֙ וְאֵ֣ין שָׂ֔ר וְאֵ֥ין זֶ֖בַח וְאֵ֣ין מַצֵּבָ֑ה וְאֵ֥ין אֵפ֖וֹד וּתְרָפִֽים׃ ",
        "versenonikud": "כי  ימים רבים ישבו בני ישראל אין מלך ואין שר ואין זבח ואין מצבה ואין אפוד ותרפים "
    },
    {
        "bookchapter": "הושע",
        "chapter": "ג",
        "versechapter": "ה",
        "bookseder": "תרי עשר",
        "seder": "א",
        "verseseder": "לט",
        "versenikud": "אַחַ֗ר יָשֻׁ֙בוּ֙ בְּנֵ֣י יִשְׂרָאֵ֔ל וּבִקְשׁוּ֙ אֶת־ יְהוָ֣ה אֱלֹהֵיהֶ֔ם וְאֵ֖ת דָּוִ֣ד מַלְכָּ֑ם וּפָחֲד֧וּ אֶל־ יְהוָ֛ה וְאֶל־ טוּב֖וֹ בְּאַחֲרִ֥ית הַיָּמִֽים׃ ",
        "versenonikud": "אחר ישבו בני ישראל ובקשו את יהוה אלהיהם ואת דוד מלכם ופחדו אל יהוה ואל טובו באחרית הימים "
    },
    {
        "bookchapter": "הושע",
        "chapter": "ד",
        "versechapter": "א",
        "bookseder": "תרי עשר",
        "seder": "א",
        "verseseder": "מ",
        "versenikud": "שִׁמְע֥וּ דְבַר־ יְהוָ֖ה בְּנֵ֣י יִשְׂרָאֵ֑ל כִּ֣י רִ֤יב לַֽיהוָה֙ עִם־ יוֹשְׁבֵ֣י הָאָ֔רֶץ כִּ֠י אֵין־ אֱמֶ֧ת וְֽאֵין־ חֶ֛סֶד וְאֵֽין־ דַּ֥עַת אֱלֹהִ֖ים בָּאָֽרֶץ׃ ",
        "versenonikud": "שמעו דבר יהוה בני ישראל כי ריב ליהוה עם יושבי הארץ כי אין אמת ואין חסד ואין דעת אלהים בארץ "
    },
    {
        "bookchapter": "הושע",
        "chapter": "ד",
        "versechapter": "ב",
        "bookseder": "תרי עשר",
        "seder": "א",
        "verseseder": "מא",
        "versenikud": "אָלֹ֣ה וְכַחֵ֔שׁ וְרָצֹ֥חַ וְגָנֹ֖ב וְנָאֹ֑ף פָּרָ֕צוּ וְדָמִ֥ים בְּדָמִ֖ים נָגָֽעוּ׃ ",
        "versenonikud": "אלה וכחש ורצח וגנב ונאף פרצו ודמים בדמים נגעו "
    },
    {
        "bookchapter": "הושע",
        "chapter": "ד",
        "versechapter": "ג",
        "bookseder": "תרי עשר",
        "seder": "א",
        "verseseder": "מב",
        "versenikud": "עַל־ כֵּ֣ן ׀ תֶּאֱבַ֣ל הָאָ֗רֶץ וְאֻמְלַל֙ כָּל־ יוֹשֵׁ֣ב בָּ֔הּ בְּחַיַּ֥ת הַשָּׂדֶ֖ה וּבְע֣וֹף הַשָּׁמָ֑יִם וְגַם־ דְּגֵ֥י הַיָּ֖ם יֵאָסֵֽפוּ׃ ",
        "versenonikud": "על כן  תאבל הארץ ואמלל כל יושב בה בחית השדה ובעוף השמים וגם דגי הים יאספו "
    },
    {
        "bookchapter": "הושע",
        "chapter": "ד",
        "versechapter": "ד",
        "bookseder": "תרי עשר",
        "seder": "א",
        "verseseder": "מג",
        "versenikud": "אַ֥ךְ אִ֛ישׁ אַל־ יָרֵ֖ב וְאַל־ יוֹכַ֣ח אִ֑ישׁ וְעַמְּךָ֖ כִּמְרִיבֵ֥י כֹהֵֽן׃ ",
        "versenonikud": "אך איש אל ירב ואל יוכח איש ועמך כמריבי כהן "
    },
    {
        "bookchapter": "הושע",
        "chapter": "ד",
        "versechapter": "ה",
        "bookseder": "תרי עשר",
        "seder": "א",
        "verseseder": "מד",
        "versenikud": "וְכָשַׁלְתָּ֣ הַיּ֔וֹם וְכָשַׁ֧ל גַּם־ נָבִ֛יא עִמְּךָ֖ לָ֑יְלָה וְדָמִ֖יתִי אִמֶּֽךָ׃ ",
        "versenonikud": "וכשלת היום וכשל גם נביא עמך לילה ודמיתי אמך "
    },
    {
        "bookchapter": "הושע",
        "chapter": "ד",
        "versechapter": "ו",
        "bookseder": "תרי עשר",
        "seder": "א",
        "verseseder": "מה",
        "versenikud": "נִדְמ֥וּ עַמִּ֖י מִבְּלִ֣י הַדָּ֑עַת כִּֽי־ אַתָּ֞ה הַדַּ֣עַת מָאַ֗סְתָּ וְאֶמְאָֽסְאךָ֙ מִכַּהֵ֣ן לִ֔י וַתִּשְׁכַּח֙ תּוֹרַ֣ת אֱלֹהֶ֔יךָ אֶשְׁכַּ֥ח בָּנֶ֖יךָ גַּם־ אָֽנִי׃ ",
        "versenonikud": "נדמו עמי מבלי הדעת כי אתה הדעת מאסת ואמאסאך מכהן לי ותשכח תורת אלהיך אשכח בניך גם אני "
    },
    {
        "bookchapter": "הושע",
        "chapter": "ד",
        "versechapter": "ז",
        "bookseder": "תרי עשר",
        "seder": "א",
        "verseseder": "מו",
        "versenikud": "כְּרֻבָּ֖ם כֵּ֣ן חָֽטְאוּ־ לִ֑י כְּבוֹדָ֖ם בְּקָל֥וֹן אָמִֽיר׃ ",
        "versenonikud": "כרבם כן חטאו לי כבודם בקלון אמיר "
    },
    {
        "bookchapter": "הושע",
        "chapter": "ד",
        "versechapter": "ח",
        "bookseder": "תרי עשר",
        "seder": "א",
        "verseseder": "מז",
        "versenikud": "חַטַּ֥את עַמִּ֖י יֹאכֵ֑לוּ וְאֶל־ עֲוֺנָ֖ם יִשְׂא֥וּ נַפְשֽׁוֹ׃ ",
        "versenonikud": "חטאת עמי יאכלו ואל עונם ישאו נפשו "
    },
    {
        "bookchapter": "הושע",
        "chapter": "ד",
        "versechapter": "ט",
        "bookseder": "תרי עשר",
        "seder": "א",
        "verseseder": "מח",
        "versenikud": "וְהָיָ֥ה כָעָ֖ם כַּכֹּהֵ֑ן וּפָקַדְתִּ֤י עָלָיו֙ דְּרָכָ֔יו וּמַעֲלָלָ֖יו אָשִׁ֥יב לֽוֹ׃ ",
        "versenonikud": "והיה כעם ככהן ופקדתי עליו דרכיו ומעלליו אשיב לו "
    },
    {
        "bookchapter": "הושע",
        "chapter": "ד",
        "versechapter": "י",
        "bookseder": "תרי עשר",
        "seder": "א",
        "verseseder": "מט",
        "versenikud": "וְאָֽכְלוּ֙ וְלֹ֣א יִשְׂבָּ֔עוּ הִזְנ֖וּ וְלֹ֣א יִפְרֹ֑צוּ כִּֽי־ אֶת־ יְהוָ֥ה עָזְב֖וּ לִשְׁמֹֽר׃ ",
        "versenonikud": "ואכלו ולא ישבעו הזנו ולא יפרצו כי את יהוה עזבו לשמר "
    },
    {
        "bookchapter": "הושע",
        "chapter": "ד",
        "versechapter": "יא",
        "bookseder": "תרי עשר",
        "seder": "א",
        "verseseder": "נ",
        "versenikud": "זְנ֛וּת וְיַ֥יִן וְתִיר֖וֹשׁ יִֽקַּֽח־ לֵֽב׃ ",
        "versenonikud": "זנות ויין ותירוש יקח לב "
    },
    {
        "bookchapter": "הושע",
        "chapter": "ד",
        "versechapter": "יב",
        "bookseder": "תרי עשר",
        "seder": "א",
        "verseseder": "נא",
        "versenikud": "עַמִּי֙ בְּעֵצ֣וֹ יִשְׁאָ֔ל וּמַקְל֖וֹ יַגִּ֣יד ל֑וֹ כִּ֣י ר֤וּחַ זְנוּנִים֙ הִתְעָ֔ה וַיִּזְנ֖וּ מִתַּ֥חַת אֱלֹהֵיהֶֽם׃ ",
        "versenonikud": "עמי בעצו ישאל ומקלו יגיד לו כי רוח זנונים התעה ויזנו מתחת אלהיהם "
    },
    {
        "bookchapter": "הושע",
        "chapter": "ד",
        "versechapter": "יג",
        "bookseder": "תרי עשר",
        "seder": "א",
        "verseseder": "נב",
        "versenikud": "עַל־ רָאשֵׁ֨י הֶהָרִ֜ים יְזַבֵּ֗חוּ וְעַל־ הַגְּבָעוֹת֙ יְקַטֵּ֔רוּ תַּ֣חַת אַלּ֧וֹן וְלִבְנֶ֛ה וְאֵלָ֖ה כִּ֣י ט֣וֹב צִלָּ֑הּ עַל־ כֵּ֗ן תִּזְנֶ֙ינָה֙ בְּנ֣וֹתֵיכֶ֔ם וְכַלּוֹתֵיכֶ֖ם תְּנָאַֽפְנָה׃ ",
        "versenonikud": "על ראשי ההרים יזבחו ועל הגבעות יקטרו תחת אלון ולבנה ואלה כי טוב צלה על כן תזנינה בנותיכם וכלותיכם תנאפנה "
    },
    {
        "bookchapter": "הושע",
        "chapter": "ד",
        "versechapter": "יד",
        "bookseder": "תרי עשר",
        "seder": "א",
        "verseseder": "נג",
        "versenikud": "לֹֽא־ אֶפְק֨וֹד עַל־ בְּנוֹתֵיכֶ֜ם כִּ֣י תִזְנֶ֗ינָה וְעַל־ כַּלּֽוֹתֵיכֶם֙ כִּ֣י תְנָאַ֔פְנָה כִּי־ הֵם֙ עִם־ הַזֹּנ֣וֹת יְפָרֵ֔דוּ וְעִם־ הַקְּדֵשׁ֖וֹת יְזַבֵּ֑חוּ וְעָ֥ם לֹֽא־ יָבִ֖ין יִלָּבֵֽט׃ ",
        "versenonikud": "לא אפקוד על בנותיכם כי תזנינה ועל כלותיכם כי תנאפנה כי הם עם הזנות יפרדו ועם הקדשות יזבחו ועם לא יבין ילבט "
    },
    {
        "bookchapter": "הושע",
        "chapter": "ד",
        "versechapter": "טו",
        "bookseder": "תרי עשר",
        "seder": "א",
        "verseseder": "נד",
        "versenikud": "אִם־ זֹנֶ֤ה אַתָּה֙ יִשְׂרָאֵ֔ל אַל־ יֶאְשַׁ֖ם יְהוּדָ֑ה וְאַל־ תָּבֹ֣אוּ הַגִּלְגָּ֗ל וְאַֽל־ תַּעֲלוּ֙ בֵּ֣ית אָ֔וֶן וְאַל־ תִּשָּׁבְע֖וּ חַי־ יְהוָֽה׃ ",
        "versenonikud": "אם זנה אתה ישראל אל יאשם יהודה ואל תבאו הגלגל ואל תעלו בית און ואל תשבעו חי יהוה "
    },
    {
        "bookchapter": "הושע",
        "chapter": "ד",
        "versechapter": "טז",
        "bookseder": "תרי עשר",
        "seder": "א",
        "verseseder": "נה",
        "versenikud": "כִּ֚י כְּפָרָ֣ה סֹֽרֵרָ֔ה סָרַ֖ר יִשְׂרָאֵ֑ל עַתָּה֙ יִרְעֵ֣ם יְהוָ֔ה כְּכֶ֖בֶשׂ בַּמֶּרְחָֽב׃ ",
        "versenonikud": "כי כפרה סררה סרר ישראל עתה ירעם יהוה ככבש במרחב "
    },
    {
        "bookchapter": "הושע",
        "chapter": "ד",
        "versechapter": "יז",
        "bookseder": "תרי עשר",
        "seder": "א",
        "verseseder": "נו",
        "versenikud": "חֲב֧וּר עֲצַבִּ֛ים אֶפְרָ֖יִם הַֽנַּֽח־ לֽוֹ׃ ",
        "versenonikud": "חבור עצבים אפרים הנח לו "
    },
    {
        "bookchapter": "הושע",
        "chapter": "ד",
        "versechapter": "יח",
        "bookseder": "תרי עשר",
        "seder": "א",
        "verseseder": "נז",
        "versenikud": "סָ֖ר סָבְאָ֑ם הַזְנֵ֣ה הִזְנ֔וּ אָהֲב֥וּ הֵב֛וּ קָל֖וֹן מָגִנֶּֽיהָ׃ ",
        "versenonikud": "סר סבאם הזנה הזנו אהבו הבו קלון מגניה "
    },
    {
        "bookchapter": "הושע",
        "chapter": "ד",
        "versechapter": "יט",
        "bookseder": "תרי עשר",
        "seder": "א",
        "verseseder": "נח",
        "versenikud": "צָרַ֥ר ר֛וּחַ אוֹתָ֖הּ בִּכְנָפֶ֑יהָ וְיֵבֹ֖שׁוּ מִזִּבְחוֹתָֽם ",
        "versenonikud": "צרר רוח אותה בכנפיה ויבשו מזבחותם "
    },
    {
        "bookchapter": "הושע",
        "chapter": "ה",
        "versechapter": "א",
        "bookseder": "תרי עשר",
        "seder": "א",
        "verseseder": "נט",
        "versenikud": "שִׁמְעוּ־ זֹ֨את הַכֹּהֲנִ֜ים וְהַקְשִׁ֣יבוּ ׀ בֵּ֣ית יִשְׂרָאֵ֗ל וּבֵ֤ית הַמֶּ֙לֶךְ֙ הַאֲזִ֔ינוּ כִּ֥י לָכֶ֖ם הַמִּשְׁפָּ֑ט כִּֽי־ פַח֙ הֱיִיתֶ֣ם לְמִצְפָּ֔ה וְרֶ֖שֶׁת פְּרוּשָׂ֥ה עַל־ תָּבֽוֹר׃ ",
        "versenonikud": "שמעו זאת הכהנים והקשיבו  בית ישראל ובית המלך האזינו כי לכם המשפט כי פח הייתם למצפה ורשת פרושה על תבור "
    }
]