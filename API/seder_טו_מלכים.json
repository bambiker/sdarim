[
    {
        "bookchapter": "מלכים א",
        "chapter": "יז",
        "versechapter": "כד",
        "bookseder": "מלכים",
        "seder": "טו",
        "verseseder": "א",
        "versenikud": "וַתֹּ֤אמֶר הָֽאִשָּׁה֙ אֶל־ אֵ֣לִיָּ֔הוּ עַתָּה֙ זֶ֣ה יָדַ֔עְתִּי כִּ֛י אִ֥ישׁ אֱלֹהִ֖ים אָ֑תָּה וּדְבַר־ יְהוָ֥ה בְּפִ֖יךָ אֱמֶֽת׃ ",
        "versenonikud": "ותאמר האשה אל אליהו עתה זה ידעתי כי איש אלהים אתה ודבר יהוה בפיך אמת "
    },
    {
        "bookchapter": "מלכים א",
        "chapter": "יח",
        "versechapter": "א",
        "bookseder": "מלכים",
        "seder": "טו",
        "verseseder": "ב",
        "versenikud": "וַיְהִי֙ יָמִ֣ים רַבִּ֔ים וּדְבַר־ יְהוָ֗ה הָיָה֙ אֶל־ אֵ֣לִיָּ֔הוּ בַּשָּׁנָ֥ה הַשְּׁלִישִׁ֖ית לֵאמֹ֑ר לֵ֚ךְ הֵרָאֵ֣ה אֶל־ אַחְאָ֔ב וְאֶתְּנָ֥ה מָטָ֖ר עַל־ פְּנֵ֥י הָאֲדָמָֽה׃ ",
        "versenonikud": "ויהי ימים רבים ודבר יהוה היה אל אליהו בשנה השלישית לאמר לך הראה אל אחאב ואתנה מטר על פני האדמה "
    },
    {
        "bookchapter": "מלכים א",
        "chapter": "יח",
        "versechapter": "ב",
        "bookseder": "מלכים",
        "seder": "טו",
        "verseseder": "ג",
        "versenikud": "וַיֵּ֙לֶךְ֙ אֵֽלִיָּ֔הוּ לְהֵרָא֖וֹת אֶל־ אַחְאָ֑ב וְהָרָעָ֖ב חָזָ֥ק בְּשֹׁמְרֽוֹן׃ ",
        "versenonikud": "וילך אליהו להראות אל אחאב והרעב חזק בשמרון "
    },
    {
        "bookchapter": "מלכים א",
        "chapter": "יח",
        "versechapter": "ג",
        "bookseder": "מלכים",
        "seder": "טו",
        "verseseder": "ד",
        "versenikud": "וַיִּקְרָ֣א אַחְאָ֔ב אֶל־ עֹבַדְיָ֖הוּ אֲשֶׁ֣ר עַל־ הַבָּ֑יִת וְעֹבַדְיָ֗הוּ הָיָ֥ה יָרֵ֛א אֶת־ יְהוָ֖ה מְאֹֽד׃ ",
        "versenonikud": "ויקרא אחאב אל עבדיהו אשר על הבית ועבדיהו היה ירא את יהוה מאד "
    },
    {
        "bookchapter": "מלכים א",
        "chapter": "יח",
        "versechapter": "ד",
        "bookseder": "מלכים",
        "seder": "טו",
        "verseseder": "ה",
        "versenikud": "וַיְהִי֙ בְּהַכְרִ֣ית אִיזֶ֔בֶל אֵ֖ת נְבִיאֵ֣י יְהוָ֑ה וַיִּקַּ֨ח עֹבַדְיָ֜הוּ מֵאָ֣ה נְבִאִ֗ים וַֽיַּחְבִּיאֵ֞ם חֲמִשִּׁ֥ים אִישׁ֙ בַּמְּעָרָ֔ה וְכִלְכְּלָ֖ם לֶ֥חֶם וָמָֽיִם׃ ",
        "versenonikud": "ויהי בהכרית איזבל את נביאי יהוה ויקח עבדיהו מאה נבאים ויחביאם חמשים איש במערה וכלכלם לחם ומים "
    },
    {
        "bookchapter": "מלכים א",
        "chapter": "יח",
        "versechapter": "ה",
        "bookseder": "מלכים",
        "seder": "טו",
        "verseseder": "ו",
        "versenikud": "וַיֹּ֤אמֶר אַחְאָב֙ אֶל־ עֹ֣בַדְיָ֔הוּ לֵ֤ךְ בָּאָ֙רֶץ֙ אֶל־ כָּל־ מַעְיְנֵ֣י הַמַּ֔יִם וְאֶ֖ל כָּל־ הַנְּחָלִ֑ים אוּלַ֣י ׀ נִמְצָ֣א חָצִ֗יר וּנְחַיֶּה֙ ס֣וּס וָפֶ֔רֶד וְל֥וֹא נַכְרִ֖ית מֵהַבְּהֵמָֽה׃ ",
        "versenonikud": "ויאמר אחאב אל עבדיהו לך בארץ אל כל מעיני המים ואל כל הנחלים אולי  נמצא חציר ונחיה סוס ופרד ולוא נכרית מהבהמה "
    },
    {
        "bookchapter": "מלכים א",
        "chapter": "יח",
        "versechapter": "ו",
        "bookseder": "מלכים",
        "seder": "טו",
        "verseseder": "ז",
        "versenikud": "וַֽיְחַלְּק֥וּ לָהֶ֛ם אֶת־ הָאָ֖רֶץ לַֽעֲבָר־ בָּ֑הּ אַחְאָ֞ב הָלַ֨ךְ בְּדֶ֤רֶךְ אֶחָד֙ לְבַדּ֔וֹ וְעֹֽבַדְיָ֛הוּ הָלַ֥ךְ בְּדֶרֶךְ־ אֶחָ֖ד לְבַדּֽוֹ׃ ",
        "versenonikud": "ויחלקו להם את הארץ לעבר בה אחאב הלך בדרך אחד לבדו ועבדיהו הלך בדרך אחד לבדו "
    },
    {
        "bookchapter": "מלכים א",
        "chapter": "יח",
        "versechapter": "ז",
        "bookseder": "מלכים",
        "seder": "טו",
        "verseseder": "ח",
        "versenikud": "וַיְהִ֤י עֹבַדְיָ֙הוּ֙ בַּדֶּ֔רֶךְ וְהִנֵּ֥ה אֵלִיָּ֖הוּ לִקְרָאת֑וֹ וַיַּכִּרֵ֙הוּ֙ וַיִּפֹּ֣ל עַל־ פָּנָ֔יו וַיֹּ֕אמֶר הַאַתָּ֥ה זֶ֖ה אֲדֹנִ֥י אֵלִיָּֽהוּ׃ ",
        "versenonikud": "ויהי עבדיהו בדרך והנה אליהו לקראתו ויכרהו ויפל על פניו ויאמר האתה זה אדני אליהו "
    },
    {
        "bookchapter": "מלכים א",
        "chapter": "יח",
        "versechapter": "ח",
        "bookseder": "מלכים",
        "seder": "טו",
        "verseseder": "ט",
        "versenikud": "וַיֹּ֥אמֶר ל֖וֹ אָ֑נִי לֵ֛ךְ אֱמֹ֥ר לַאדֹנֶ֖יךָ הִנֵּ֥ה אֵלִיָּֽהוּ׃ ",
        "versenonikud": "ויאמר לו אני לך אמר לאדניך הנה אליהו "
    },
    {
        "bookchapter": "מלכים א",
        "chapter": "יח",
        "versechapter": "ט",
        "bookseder": "מלכים",
        "seder": "טו",
        "verseseder": "י",
        "versenikud": "וַיֹּ֖אמֶר מֶ֣ה חָטָ֑אתִי כִּֽי־ אַתָּ֞ה נֹתֵ֧ן אֶֽת־ עַבְדְּךָ֛ בְּיַד־ אַחְאָ֖ב לַהֲמִיתֵֽנִי׃ ",
        "versenonikud": "ויאמר מה חטאתי כי אתה נתן את עבדך ביד אחאב להמיתני "
    },
    {
        "bookchapter": "מלכים א",
        "chapter": "יח",
        "versechapter": "י",
        "bookseder": "מלכים",
        "seder": "טו",
        "verseseder": "יא",
        "versenikud": "חַ֣י ׀ יְהוָ֣ה אֱלֹהֶ֗יךָ אִם־ יֶשׁ־ גּ֤וֹי וּמַמְלָכָה֙ אֲ֠שֶׁר לֹֽא־ שָׁלַ֨ח אֲדֹנִ֥י שָׁם֙ לְבַקֶּשְׁךָ֔ וְאָמְר֖וּ אָ֑יִן וְהִשְׁבִּ֤יעַ אֶת־ הַמַּמְלָכָה֙ וְאֶת־ הַגּ֔וֹי כִּ֖י לֹ֥א יִמְצָאֶֽכָּה׃ ",
        "versenonikud": "חי  יהוה אלהיך אם יש גוי וממלכה אשר לא שלח אדני שם לבקשך ואמרו אין והשביע את הממלכה ואת הגוי כי לא ימצאכה "
    },
    {
        "bookchapter": "מלכים א",
        "chapter": "יח",
        "versechapter": "יא",
        "bookseder": "מלכים",
        "seder": "טו",
        "verseseder": "יב",
        "versenikud": "וְעַתָּ֖ה אַתָּ֣ה אֹמֵ֑ר לֵ֛ךְ אֱמֹ֥ר לַאדֹנֶ֖יךָ הִנֵּ֥ה אֵלִיָּֽהוּ׃ ",
        "versenonikud": "ועתה אתה אמר לך אמר לאדניך הנה אליהו "
    },
    {
        "bookchapter": "מלכים א",
        "chapter": "יח",
        "versechapter": "יב",
        "bookseder": "מלכים",
        "seder": "טו",
        "verseseder": "יג",
        "versenikud": "וְהָיָ֞ה אֲנִ֣י ׀ אֵלֵ֣ךְ מֵאִתָּ֗ךְ וְר֨וּחַ יְהוָ֤ה ׀ יִֽשָּׂאֲךָ֙ עַ֚ל אֲשֶׁ֣ר לֹֽא־ אֵדָ֔ע וּבָ֨אתִי לְהַגִּ֧יד לְאַחְאָ֛ב וְלֹ֥א יִֽמְצָאֲךָ֖ וַהֲרָגָ֑נִי וְעַבְדְּךָ֛ יָרֵ֥א אֶת־ יְהוָ֖ה מִנְּעֻרָֽי׃ ",
        "versenonikud": "והיה אני  אלך מאתך ורוח יהוה  ישאך על אשר לא אדע ובאתי להגיד לאחאב ולא ימצאך והרגני ועבדך ירא את יהוה מנערי "
    },
    {
        "bookchapter": "מלכים א",
        "chapter": "יח",
        "versechapter": "יג",
        "bookseder": "מלכים",
        "seder": "טו",
        "verseseder": "יד",
        "versenikud": "הֲלֹֽא־ הֻגַּ֤ד לַֽאדֹנִי֙ אֵ֣ת אֲשֶׁר־ עָשִׂ֔יתִי בַּהֲרֹ֣ג אִיזֶ֔בֶל אֵ֖ת נְבִיאֵ֣י יְהוָ֑ה וָאַחְבִּא֩ מִנְּבִיאֵ֨י יְהוָ֜ה מֵ֣אָה אִ֗ישׁ חֲמִשִּׁ֨ים חֲמִשִּׁ֥ים אִישׁ֙ בַּמְּעָרָ֔ה וָאֲכַלְכְּלֵ֖ם לֶ֥חֶם וָמָֽיִם׃ ",
        "versenonikud": "הלא הגד לאדני את אשר עשיתי בהרג איזבל את נביאי יהוה ואחבא מנביאי יהוה מאה איש חמשים חמשים איש במערה ואכלכלם לחם ומים "
    },
    {
        "bookchapter": "מלכים א",
        "chapter": "יח",
        "versechapter": "יד",
        "bookseder": "מלכים",
        "seder": "טו",
        "verseseder": "טו",
        "versenikud": "וְעַתָּה֙ אַתָּ֣ה אֹמֵ֔ר לֵ֛ךְ אֱמֹ֥ר לַֽאדֹנֶ֖יךָ הִנֵּ֣ה אֵלִיָּ֑הוּ וַהֲרָגָֽנִי׃ ",
        "versenonikud": "ועתה אתה אמר לך אמר לאדניך הנה אליהו והרגני "
    },
    {
        "bookchapter": "מלכים א",
        "chapter": "יח",
        "versechapter": "טו",
        "bookseder": "מלכים",
        "seder": "טו",
        "verseseder": "טז",
        "versenikud": "וַיֹּ֙אמֶר֙ אֵֽלִיָּ֔הוּ חַ֚י יְהוָ֣ה צְבָא֔וֹת אֲשֶׁ֥ר עָמַ֖דְתִּי לְפָנָ֑יו כִּ֥י הַיּ֖וֹם אֵרָאֶ֥ה אֵלָֽיו׃ ",
        "versenonikud": "ויאמר אליהו חי יהוה צבאות אשר עמדתי לפניו כי היום אראה אליו "
    },
    {
        "bookchapter": "מלכים א",
        "chapter": "יח",
        "versechapter": "טז",
        "bookseder": "מלכים",
        "seder": "טו",
        "verseseder": "יז",
        "versenikud": "וַיֵּ֧לֶךְ עֹבַדְיָ֛הוּ לִקְרַ֥את אַחְאָ֖ב וַיַּגֶּד־ ל֑וֹ וַיֵּ֥לֶךְ אַחְאָ֖ב לִקְרַ֥את אֵלִיָּֽהוּ׃ ",
        "versenonikud": "וילך עבדיהו לקראת אחאב ויגד לו וילך אחאב לקראת אליהו "
    },
    {
        "bookchapter": "מלכים א",
        "chapter": "יח",
        "versechapter": "יז",
        "bookseder": "מלכים",
        "seder": "טו",
        "verseseder": "יח",
        "versenikud": "וַיְהִ֛י כִּרְא֥וֹת אַחְאָ֖ב אֶת־ אֵלִיָּ֑הוּ וַיֹּ֤אמֶר אַחְאָב֙ אֵלָ֔יו הַאַתָּ֥ה זֶ֖ה עֹכֵ֥ר יִשְׂרָאֵֽל׃ ",
        "versenonikud": "ויהי כראות אחאב את אליהו ויאמר אחאב אליו האתה זה עכר ישראל "
    },
    {
        "bookchapter": "מלכים א",
        "chapter": "יח",
        "versechapter": "יח",
        "bookseder": "מלכים",
        "seder": "טו",
        "verseseder": "יט",
        "versenikud": "וַיֹּ֗אמֶר לֹ֤א עָכַ֙רְתִּי֙ אֶת־ יִשְׂרָאֵ֔ל כִּ֥י אִם־ אַתָּ֖ה וּבֵ֣ית אָבִ֑יךָ בַּֽעֲזָבְכֶם֙ אֶת־ מִצְוֺ֣ת יְהוָ֔ה וַתֵּ֖לֶךְ אַחֲרֵ֥י הַבְּעָלִֽים׃ ",
        "versenonikud": "ויאמר לא עכרתי את ישראל כי אם אתה ובית אביך בעזבכם את מצות יהוה ותלך אחרי הבעלים "
    },
    {
        "bookchapter": "מלכים א",
        "chapter": "יח",
        "versechapter": "יט",
        "bookseder": "מלכים",
        "seder": "טו",
        "verseseder": "כ",
        "versenikud": "וְעַתָּ֗ה שְׁלַ֨ח קְבֹ֥ץ אֵלַ֛י אֶת־ כָּל־ יִשְׂרָאֵ֖ל אֶל־ הַ֣ר הַכַּרְמֶ֑ל וְאֶת־ נְבִיאֵ֨י הַבַּ֜עַל אַרְבַּ֧ע מֵא֣וֹת וַחֲמִשִּׁ֗ים וּנְבִיאֵ֤י הָֽאֲשֵׁרָה֙ אַרְבַּ֣ע מֵא֔וֹת אֹכְלֵ֖י שֻׁלְחַ֥ן אִיזָֽבֶל׃ ",
        "versenonikud": "ועתה שלח קבץ אלי את כל ישראל אל הר הכרמל ואת נביאי הבעל ארבע מאות וחמשים ונביאי האשרה ארבע מאות אכלי שלחן איזבל "
    },
    {
        "bookchapter": "מלכים א",
        "chapter": "יח",
        "versechapter": "כ",
        "bookseder": "מלכים",
        "seder": "טו",
        "verseseder": "כא",
        "versenikud": "וַיִּשְׁלַ֥ח אַחְאָ֖ב בְּכָל־ בְּנֵ֣י יִשְׂרָאֵ֑ל וַיִּקְבֹּ֥ץ אֶת־ הַנְּבִיאִ֖ים אֶל־ הַ֥ר הַכַּרְמֶֽל׃ ",
        "versenonikud": "וישלח אחאב בכל בני ישראל ויקבץ את הנביאים אל הר הכרמל "
    },
    {
        "bookchapter": "מלכים א",
        "chapter": "יח",
        "versechapter": "כא",
        "bookseder": "מלכים",
        "seder": "טו",
        "verseseder": "כב",
        "versenikud": "וַיִּגַּ֨שׁ אֵלִיָּ֜הוּ אֶל־ כָּל־ הָעָ֗ם וַיֹּ֙אמֶר֙ עַד־ מָתַ֞י אַתֶּ֣ם פֹּסְחִים֮ עַל־ שְׁתֵּ֣י הַסְּעִפִּים֒ אִם־ יְהוָ֤ה הָֽאֱלֹהִים֙ לְכ֣וּ אַחֲרָ֔יו וְאִם־ הַבַּ֖עַל לְכ֣וּ אַחֲרָ֑יו וְלֹֽא־ עָנ֥וּ הָעָ֛ם אֹת֖וֹ דָּבָֽר׃ ",
        "versenonikud": "ויגש אליהו אל כל העם ויאמר עד מתי אתם פסחים על שתי הסעפים אם יהוה האלהים לכו אחריו ואם הבעל לכו אחריו ולא ענו העם אתו דבר "
    },
    {
        "bookchapter": "מלכים א",
        "chapter": "יח",
        "versechapter": "כב",
        "bookseder": "מלכים",
        "seder": "טו",
        "verseseder": "כג",
        "versenikud": "וַיֹּ֤אמֶר אֵלִיָּ֙הוּ֙ אֶל־ הָעָ֔ם אֲנִ֞י נוֹתַ֧רְתִּי נָבִ֛יא לַיהוָ֖ה לְבַדִּ֑י וּנְבִיאֵ֣י הַבַּ֔עַל אַרְבַּע־ מֵא֥וֹת וַחֲמִשִּׁ֖ים אִֽישׁ׃ ",
        "versenonikud": "ויאמר אליהו אל העם אני נותרתי נביא ליהוה לבדי ונביאי הבעל ארבע מאות וחמשים איש "
    },
    {
        "bookchapter": "מלכים א",
        "chapter": "יח",
        "versechapter": "כג",
        "bookseder": "מלכים",
        "seder": "טו",
        "verseseder": "כד",
        "versenikud": "וְיִתְּנוּ־ לָ֜נוּ שְׁנַ֣יִם פָּרִ֗ים וְיִבְחֲר֣וּ לָהֶם֩ הַפָּ֨ר הָאֶחָ֜ד וִֽינַתְּחֻ֗הוּ וְיָשִׂ֙ימוּ֙ עַל־ הָ֣עֵצִ֔ים וְאֵ֖שׁ לֹ֣א יָשִׂ֑ימוּ וַאֲנִ֞י אֶעֱשֶׂ֣ה ׀ אֶת־ הַפָּ֣ר הָאֶחָ֗ד וְנָֽתַתִּי֙ עַל־ הָ֣עֵצִ֔ים וְאֵ֖שׁ לֹ֥א אָשִֽׂים׃ ",
        "versenonikud": "ויתנו לנו שנים פרים ויבחרו להם הפר האחד וינתחהו וישימו על העצים ואש לא ישימו ואני אעשה  את הפר האחד ונתתי על העצים ואש לא אשים "
    },
    {
        "bookchapter": "מלכים א",
        "chapter": "יח",
        "versechapter": "כד",
        "bookseder": "מלכים",
        "seder": "טו",
        "verseseder": "כה",
        "versenikud": "וּקְרָאתֶ֞ם בְּשֵׁ֣ם אֱלֹֽהֵיכֶ֗ם וַֽאֲנִי֙ אֶקְרָ֣א בְשֵׁם־ יְהוָ֔ה וְהָיָ֧ה הָאֱלֹהִ֛ים אֲשֶׁר־ יַעֲנֶ֥ה בָאֵ֖שׁ ה֣וּא הָאֱלֹהִ֑ים וַיַּ֧עַן כָּל־ הָעָ֛ם וַיֹּאמְר֖וּ ט֥וֹב הַדָּבָֽר׃ ",
        "versenonikud": "וקראתם בשם אלהיכם ואני אקרא בשם יהוה והיה האלהים אשר יענה באש הוא האלהים ויען כל העם ויאמרו טוב הדבר "
    },
    {
        "bookchapter": "מלכים א",
        "chapter": "יח",
        "versechapter": "כה",
        "bookseder": "מלכים",
        "seder": "טו",
        "verseseder": "כו",
        "versenikud": "וַיֹּ֨אמֶר אֵלִיָּ֜הוּ לִנְבִיאֵ֣י הַבַּ֗עַל בַּחֲר֨וּ לָכֶ֜ם הַפָּ֤ר הָֽאֶחָד֙ וַעֲשׂ֣וּ רִאשֹׁנָ֔ה כִּ֥י אַתֶּ֖ם הָרַבִּ֑ים וְקִרְאוּ֙ בְּשֵׁ֣ם אֱלֹהֵיכֶ֔ם וְאֵ֖שׁ לֹ֥א תָשִֽׂימוּ׃ ",
        "versenonikud": "ויאמר אליהו לנביאי הבעל בחרו לכם הפר האחד ועשו ראשנה כי אתם הרבים וקראו בשם אלהיכם ואש לא תשימו "
    },
    {
        "bookchapter": "מלכים א",
        "chapter": "יח",
        "versechapter": "כו",
        "bookseder": "מלכים",
        "seder": "טו",
        "verseseder": "כז",
        "versenikud": "וַ֠יִּקְחוּ אֶת־ הַפָּ֨ר אֲשֶׁר־ נָתַ֣ן לָהֶם֮ וַֽיַּעֲשׂוּ֒ וַיִּקְרְא֣וּ בְשֵׁם־ הַ֠בַּעַל מֵהַבֹּ֨קֶר וְעַד־ הַצָּהֳרַ֤יִם לֵאמֹר֙ הַבַּ֣עַל עֲנֵ֔נוּ וְאֵ֥ין ק֖וֹל וְאֵ֣ין עֹנֶ֑ה וַֽיְפַסְּח֔וּ עַל־ הַמִּזְבֵּ֖חַ אֲשֶׁ֥ר עָשָֽׂה׃ ",
        "versenonikud": "ויקחו את הפר אשר נתן להם ויעשו ויקראו בשם הבעל מהבקר ועד הצהרים לאמר הבעל עננו ואין קול ואין ענה ויפסחו על המזבח אשר עשה "
    },
    {
        "bookchapter": "מלכים א",
        "chapter": "יח",
        "versechapter": "כז",
        "bookseder": "מלכים",
        "seder": "טו",
        "verseseder": "כח",
        "versenikud": "וַיְהִ֨י בַֽצָּהֳרַ֜יִם וַיְהַתֵּ֧ל בָּהֶ֣ם אֵלִיָּ֗הוּ וַיֹּ֙אמֶר֙ קִרְא֤וּ בְקוֹל־ גָּדוֹל֙ כִּֽי־ אֱלֹהִ֣ים ה֔וּא כִּ֣י שִׂ֧יחַ וְכִֽי־ שִׂ֛יג ל֖וֹ וְכִֽי־ דֶ֣רֶךְ ל֑וֹ אוּלַ֛י יָשֵׁ֥ן ה֖וּא וְיִקָֽץ׃ ",
        "versenonikud": "ויהי בצהרים ויהתל בהם אליהו ויאמר קראו בקול גדול כי אלהים הוא כי שיח וכי שיג לו וכי דרך לו אולי ישן הוא ויקץ "
    },
    {
        "bookchapter": "מלכים א",
        "chapter": "יח",
        "versechapter": "כח",
        "bookseder": "מלכים",
        "seder": "טו",
        "verseseder": "כט",
        "versenikud": "וַֽיִּקְרְאוּ֙ בְּק֣וֹל גָּד֔וֹל וַיִּתְגֹּֽדְדוּ֙ כְּמִשְׁפָּטָ֔ם בַּחֲרָב֖וֹת וּבָֽרְמָחִ֑ים עַד־ שְׁפָךְ־ דָּ֖ם עֲלֵיהֶֽם׃ ",
        "versenonikud": "ויקראו בקול גדול ויתגדדו כמשפטם בחרבות וברמחים עד שפך דם עליהם "
    },
    {
        "bookchapter": "מלכים א",
        "chapter": "יח",
        "versechapter": "כט",
        "bookseder": "מלכים",
        "seder": "טו",
        "verseseder": "ל",
        "versenikud": "וַֽיְהִי֙ כַּעֲבֹ֣ר הַֽצָּהֳרַ֔יִם וַיִּֽתְנַבְּא֔וּ עַ֖ד לַעֲל֣וֹת הַמִּנְחָ֑ה וְאֵֽין־ ק֥וֹל וְאֵין־ עֹנֶ֖ה וְאֵ֥ין קָֽשֶׁב׃ ",
        "versenonikud": "ויהי כעבר הצהרים ויתנבאו עד לעלות המנחה ואין קול ואין ענה ואין קשב "
    },
    {
        "bookchapter": "מלכים א",
        "chapter": "יח",
        "versechapter": "ל",
        "bookseder": "מלכים",
        "seder": "טו",
        "verseseder": "לא",
        "versenikud": "וַיֹּ֨אמֶר אֵלִיָּ֤הוּ לְכָל־ הָעָם֙ גְּשׁ֣וּ אֵלַ֔י וַיִּגְּשׁ֥וּ כָל־ הָעָ֖ם אֵלָ֑יו וַיְרַפֵּ֛א אֶת־ מִזְבַּ֥ח יְהוָ֖ה הֶהָרֽוּס׃ ",
        "versenonikud": "ויאמר אליהו לכל העם גשו אלי ויגשו כל העם אליו וירפא את מזבח יהוה ההרוס "
    },
    {
        "bookchapter": "מלכים א",
        "chapter": "יח",
        "versechapter": "לא",
        "bookseder": "מלכים",
        "seder": "טו",
        "verseseder": "לב",
        "versenikud": "וַיִּקַּ֣ח אֵלִיָּ֗הוּ שְׁתֵּ֤ים עֶשְׂרֵה֙ אֲבָנִ֔ים כְּמִסְפַּ֖ר שִׁבְטֵ֣י בְנֵֽי־ יַעֲקֹ֑ב אֲשֶׁר֩ הָיָ֨ה דְבַר־ יְהוָ֤ה אֵלָיו֙ לֵאמֹ֔ר יִשְׂרָאֵ֖ל יִהְיֶ֥ה שְׁמֶֽךָ׃ ",
        "versenonikud": "ויקח אליהו שתים עשרה אבנים כמספר שבטי בני יעקב אשר היה דבר יהוה אליו לאמר ישראל יהיה שמך "
    },
    {
        "bookchapter": "מלכים א",
        "chapter": "יח",
        "versechapter": "לב",
        "bookseder": "מלכים",
        "seder": "טו",
        "verseseder": "לג",
        "versenikud": "וַיִּבְנֶ֧ה אֶת־ הָאֲבָנִ֛ים מִזְבֵּ֖חַ בְּשֵׁ֣ם יְהוָ֑ה וַיַּ֣עַשׂ תְּעָלָ֗ה כְּבֵית֙ סָאתַ֣יִם זֶ֔רַע סָבִ֖יב לַמִּזְבֵּֽחַ׃ ",
        "versenonikud": "ויבנה את האבנים מזבח בשם יהוה ויעש תעלה כבית סאתים זרע סביב למזבח "
    },
    {
        "bookchapter": "מלכים א",
        "chapter": "יח",
        "versechapter": "לג",
        "bookseder": "מלכים",
        "seder": "טו",
        "verseseder": "לד",
        "versenikud": "וַֽיַּעֲרֹ֖ךְ אֶת־ הָֽעֵצִ֑ים וַיְנַתַּח֙ אֶת־ הַפָּ֔ר וַיָּ֖שֶׂם עַל־ הָעֵצִֽים׃ ",
        "versenonikud": "ויערך את העצים וינתח את הפר וישם על העצים "
    },
    {
        "bookchapter": "מלכים א",
        "chapter": "יח",
        "versechapter": "לד",
        "bookseder": "מלכים",
        "seder": "טו",
        "verseseder": "לה",
        "versenikud": "וַיֹּ֗אמֶר מִלְא֨וּ אַרְבָּעָ֤ה כַדִּים֙ מַ֔יִם וְיִֽצְק֥וּ עַל־ הָעֹלָ֖ה וְעַל־ הָעֵצִ֑ים וַיֹּ֤אמֶר שְׁנוּ֙ וַיִּשְׁנ֔וּ וַיֹּ֥אמֶר שַׁלֵּ֖שׁוּ וַיְשַׁלֵּֽשׁוּ׃ ",
        "versenonikud": "ויאמר מלאו ארבעה כדים מים ויצקו על העלה ועל העצים ויאמר שנו וישנו ויאמר שלשו וישלשו "
    },
    {
        "bookchapter": "מלכים א",
        "chapter": "יח",
        "versechapter": "לה",
        "bookseder": "מלכים",
        "seder": "טו",
        "verseseder": "לו",
        "versenikud": "וַיֵּלְכ֣וּ הַמַּ֔יִם סָבִ֖יב לַמִּזְבֵּ֑חַ וְגַ֥ם אֶת־ הַתְּעָלָ֖ה מִלֵּא־ מָֽיִם׃ ",
        "versenonikud": "וילכו המים סביב למזבח וגם את התעלה מלא מים "
    },
    {
        "bookchapter": "מלכים א",
        "chapter": "יח",
        "versechapter": "לו",
        "bookseder": "מלכים",
        "seder": "טו",
        "verseseder": "לז",
        "versenikud": "וַיְהִ֣י ׀ בַּעֲל֣וֹת הַמִּנְחָ֗ה וַיִּגַּ֞שׁ אֵלִיָּ֣הוּ הַנָּבִיא֮ וַיֹּאמַר֒ יְהוָ֗ה אֱלֹהֵי֙ אַבְרָהָם֙ יִצְחָ֣ק וְיִשְׂרָאֵ֔ל הַיּ֣וֹם יִוָּדַ֗ע כִּֽי־ אַתָּ֧ה אֱלֹהִ֛ים בְּיִשְׂרָאֵ֖ל וַאֲנִ֣י עַבְדֶּ֑ךָ ובדבריך וּבִדְבָרְךָ֣ עָשִׂ֔יתִי אֵ֥ת כָּל־ הַדְּבָרִ֖ים הָאֵֽלֶּה׃ ",
        "versenonikud": "ויהי  בעלות המנחה ויגש אליהו הנביא ויאמר יהוה אלהי אברהם יצחק וישראל היום יודע כי אתה אלהים בישראל ואני עבדך ובדבריך ובדברך עשיתי את כל הדברים האלה "
    },
    {
        "bookchapter": "מלכים א",
        "chapter": "יח",
        "versechapter": "לז",
        "bookseder": "מלכים",
        "seder": "טו",
        "verseseder": "לח",
        "versenikud": "עֲנֵ֤נִי יְהוָה֙ עֲנֵ֔נִי וְיֵֽדְעוּ֙ הָעָ֣ם הַזֶּ֔ה כִּֽי־ אַתָּ֥ה יְהוָ֖ה הָאֱלֹהִ֑ים וְאַתָּ֛ה הֲסִבֹּ֥תָ אֶת־ לִבָּ֖ם אֲחֹרַנִּֽית׃ ",
        "versenonikud": "ענני יהוה ענני וידעו העם הזה כי אתה יהוה האלהים ואתה הסבת את לבם אחרנית "
    },
    {
        "bookchapter": "מלכים א",
        "chapter": "יח",
        "versechapter": "לח",
        "bookseder": "מלכים",
        "seder": "טו",
        "verseseder": "לט",
        "versenikud": "וַתִּפֹּ֣ל אֵשׁ־ יְהוָ֗ה וַתֹּ֤אכַל אֶת־ הָֽעֹלָה֙ וְאֶת־ הָ֣עֵצִ֔ים וְאֶת־ הָאֲבָנִ֖ים וְאֶת־ הֶעָפָ֑ר וְאֶת־ הַמַּ֥יִם אֲשֶׁר־ בַּתְּעָלָ֖ה לִחֵֽכָה׃ ",
        "versenonikud": "ותפל אש יהוה ותאכל את העלה ואת העצים ואת האבנים ואת העפר ואת המים אשר בתעלה לחכה "
    }
]