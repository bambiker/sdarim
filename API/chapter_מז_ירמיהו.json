[
    {
        "bookchapter": "ירמיהו",
        "chapter": "מז",
        "versechapter": "א",
        "bookseder": "ירמיהו",
        "seder": "כז",
        "verseseder": "ג",
        "versenikud": "אֲשֶׁ֨ר הָיָ֧ה דְבַר־ יְהוָ֛ה אֶל־ יִרְמְיָ֥הוּ הַנָּבִ֖יא אֶל־ פְּלִשְׁתִּ֑ים בְּטֶ֛רֶם יַכֶּ֥ה פַרְעֹ֖ה אֶת־ עַזָּֽה׃ ",
        "versenonikud": "אשר היה דבר יהוה אל ירמיהו הנביא אל פלשתים בטרם יכה פרעה את עזה "
    },
    {
        "bookchapter": "ירמיהו",
        "chapter": "מז",
        "versechapter": "ב",
        "bookseder": "ירמיהו",
        "seder": "כז",
        "verseseder": "ד",
        "versenikud": "כֹּ֣ה ׀ אָמַ֣ר יְהוָ֗ה הִנֵּה־ מַ֜יִם עֹלִ֤ים מִצָּפוֹן֙ וְהָיוּ֙ לְנַ֣חַל שׁוֹטֵ֔ף וְיִשְׁטְפוּ֙ אֶ֣רֶץ וּמְלוֹאָ֔הּ עִ֖יר וְיֹ֣שְׁבֵי בָ֑הּ וְזָֽעֲקוּ֙ הָֽאָדָ֔ם וְהֵילִ֕ל כֹּ֖ל יוֹשֵׁ֥ב הָאָֽרֶץ׃ ",
        "versenonikud": "כה  אמר יהוה הנה מים עלים מצפון והיו לנחל שוטף וישטפו ארץ ומלואה עיר וישבי בה וזעקו האדם והילל כל יושב הארץ "
    },
    {
        "bookchapter": "ירמיהו",
        "chapter": "מז",
        "versechapter": "ג",
        "bookseder": "ירמיהו",
        "seder": "כז",
        "verseseder": "ה",
        "versenikud": "מִקּ֗וֹל שַֽׁעֲטַת֙ פַּרְס֣וֹת אַבִּירָ֔יו מֵרַ֣עַשׁ לְרִכְבּ֔וֹ הֲמ֖וֹן גַּלְגִּלָּ֑יו לֹֽא־ הִפְנ֤וּ אָבוֹת֙ אֶל־ בָּנִ֔ים מֵֽרִפְי֖וֹן יָדָֽיִם׃ ",
        "versenonikud": "מקול שעטת פרסות אביריו מרעש לרכבו המון גלגליו לא הפנו אבות אל בנים מרפיון ידים "
    },
    {
        "bookchapter": "ירמיהו",
        "chapter": "מז",
        "versechapter": "ד",
        "bookseder": "ירמיהו",
        "seder": "כז",
        "verseseder": "ו",
        "versenikud": "עַל־ הַיּ֗וֹם הַבָּא֙ לִשְׁד֣וֹד אֶת־ כָּל־ פְּלִשְׁתִּ֔ים לְהַכְרִ֤ית לְצֹר֙ וּלְצִיד֔וֹן כֹּ֖ל שָׂרִ֣יד עֹזֵ֑ר כִּֽי־ שֹׁדֵ֤ד יְהוָה֙ אֶת־ פְּלִשְׁתִּ֔ים שְׁאֵרִ֖ית אִ֥י כַפְתּֽוֹר׃ ",
        "versenonikud": "על היום הבא לשדוד את כל פלשתים להכרית לצר ולצידון כל שריד עזר כי שדד יהוה את פלשתים שארית אי כפתור "
    },
    {
        "bookchapter": "ירמיהו",
        "chapter": "מז",
        "versechapter": "ה",
        "bookseder": "ירמיהו",
        "seder": "כז",
        "verseseder": "ז",
        "versenikud": "בָּ֤אָה קָרְחָה֙ אֶל־ עַזָּ֔ה נִדְמְתָ֥ה אַשְׁקְל֖וֹן שְׁאֵרִ֣ית עִמְקָ֑ם עַד־ מָתַ֖י תִּתְגּוֹדָֽדִי׃ ",
        "versenonikud": "באה קרחה אל עזה נדמתה אשקלון שארית עמקם עד מתי תתגודדי "
    },
    {
        "bookchapter": "ירמיהו",
        "chapter": "מז",
        "versechapter": "ו",
        "bookseder": "ירמיהו",
        "seder": "כז",
        "verseseder": "ח",
        "versenikud": "ה֗וֹי חֶ֚רֶב לַֽיהוָ֔ה עַד־ אָ֖נָה לֹ֣א תִשְׁקֹ֑טִי הֵאָֽסְפִי֙ אַל־ תַּעְרֵ֔ךְ הֵרָגְעִ֖י וָדֹֽמִּי׃ ",
        "versenonikud": "הוי חרב ליהוה עד אנה לא תשקטי האספי אל תערך הרגעי ודמי "
    },
    {
        "bookchapter": "ירמיהו",
        "chapter": "מז",
        "versechapter": "ז",
        "bookseder": "ירמיהו",
        "seder": "כז",
        "verseseder": "ט",
        "versenikud": "אֵ֣יךְ תִּשְׁקֹ֔טִי וַֽיהוָ֖ה צִוָּה־ לָ֑הּ אֶֽל־ אַשְׁקְל֛וֹן וְאֶל־ ח֥וֹף הַיָּ֖ם שָׁ֥ם יְעָדָֽהּ׃ ",
        "versenonikud": "איך תשקטי ויהוה צוה לה אל אשקלון ואל חוף הים שם יעדה "
    }
]