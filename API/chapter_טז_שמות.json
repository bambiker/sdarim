[
    {
        "bookchapter": "שמות",
        "chapter": "טז",
        "versechapter": "א",
        "bookseder": "שמות",
        "seder": "יא",
        "verseseder": "מה",
        "parasha": "בשלח",
        "versenikud": "וַיִּסְעוּ֙ מֵֽאֵילִ֔ם וַיָּבֹ֜אוּ כָּל־ עֲדַ֤ת בְּנֵֽי־ יִשְׂרָאֵל֙ אֶל־ מִדְבַּר־ סִ֔ין אֲשֶׁ֥ר בֵּין־ אֵילִ֖ם וּבֵ֣ין סִינָ֑י בַּחֲמִשָּׁ֨ה עָשָׂ֥ר יוֹם֙ לַחֹ֣דֶשׁ הַשֵּׁנִ֔י לְצֵאתָ֖ם מֵאֶ֥רֶץ מִצְרָֽיִם׃ ",
        "versenonikud": "ויסעו מאילם ויבאו כל עדת בני ישראל אל מדבר סין אשר בין אילם ובין סיני בחמשה עשר יום לחדש השני לצאתם מארץ מצרים "
    },
    {
        "bookchapter": "שמות",
        "chapter": "טז",
        "versechapter": "ב",
        "bookseder": "שמות",
        "seder": "יא",
        "verseseder": "מו",
        "parasha": "בשלח",
        "versenikud": "וילינו וַיִּלּ֜וֹנוּ כָּל־ עֲדַ֧ת בְּנֵי־ יִשְׂרָאֵ֛ל עַל־ מֹשֶׁ֥ה וְעַֽל־ אַהֲרֹ֖ן בַּמִּדְבָּֽר׃ ",
        "versenonikud": "וילינו וילונו כל עדת בני ישראל על משה ועל אהרן במדבר "
    },
    {
        "bookchapter": "שמות",
        "chapter": "טז",
        "versechapter": "ג",
        "bookseder": "שמות",
        "seder": "יא",
        "verseseder": "מז",
        "parasha": "בשלח",
        "versenikud": "וַיֹּאמְר֨וּ אֲלֵהֶ֜ם בְּנֵ֣י יִשְׂרָאֵ֗ל מִֽי־ יִתֵּ֨ן מוּתֵ֤נוּ בְיַד־ יְהוָה֙ בְּאֶ֣רֶץ מִצְרַ֔יִם בְּשִׁבְתֵּ֙נוּ֙ עַל־ סִ֣יר הַבָּשָׂ֔ר בְּאָכְלֵ֥נוּ לֶ֖חֶם לָשֹׂ֑בַע כִּֽי־ הוֹצֵאתֶ֤ם אֹתָ֙נוּ֙ אֶל־ הַמִּדְבָּ֣ר הַזֶּ֔ה לְהָמִ֛ית אֶת־ כָּל־ הַקָּהָ֥ל הַזֶּ֖ה בָּרָעָֽב׃ ",
        "versenonikud": "ויאמרו אלהם בני ישראל מי יתן מותנו ביד יהוה בארץ מצרים בשבתנו על סיר הבשר באכלנו לחם לשבע כי הוצאתם אתנו אל המדבר הזה להמית את כל הקהל הזה ברעב "
    },
    {
        "bookchapter": "שמות",
        "chapter": "טז",
        "versechapter": "ד",
        "bookseder": "שמות",
        "seder": "יב",
        "verseseder": "א",
        "parasha": "בשלח",
        "versenikud": "וַיֹּ֤אמֶר יְהוָה֙ אֶל־ מֹשֶׁ֔ה הִנְנִ֨י מַמְטִ֥יר לָכֶ֛ם לֶ֖חֶם מִן־ הַשָּׁמָ֑יִם וְיָצָ֨א הָעָ֤ם וְלָֽקְטוּ֙ דְּבַר־ י֣וֹם בְּיוֹמ֔וֹ לְמַ֧עַן אֲנַסֶּ֛נּוּ הֲיֵלֵ֥ךְ בְּתוֹרָתִ֖י אִם־ לֹֽא׃ ",
        "versenonikud": "ויאמר יהוה אל משה הנני ממטיר לכם לחם מן השמים ויצא העם ולקטו דבר יום ביומו למען אנסנו הילך בתורתי אם לא "
    },
    {
        "bookchapter": "שמות",
        "chapter": "טז",
        "versechapter": "ה",
        "bookseder": "שמות",
        "seder": "יב",
        "verseseder": "ב",
        "parasha": "בשלח",
        "versenikud": "וְהָיָה֙ בַּיּ֣וֹם הַשִּׁשִּׁ֔י וְהֵכִ֖ינוּ אֵ֣ת אֲשֶׁר־ יָבִ֑יאוּ וְהָיָ֣ה מִשְׁנֶ֔ה עַ֥ל אֲשֶֽׁר־ יִלְקְט֖וּ י֥וֹם ׀ יֽוֹם׃ ",
        "versenonikud": "והיה ביום הששי והכינו את אשר יביאו והיה משנה על אשר ילקטו יום  יום "
    },
    {
        "bookchapter": "שמות",
        "chapter": "טז",
        "versechapter": "ו",
        "bookseder": "שמות",
        "seder": "יב",
        "verseseder": "ג",
        "parasha": "בשלח",
        "versenikud": "וַיֹּ֤אמֶר מֹשֶׁה֙ וְאַהֲרֹ֔ן אֶֽל־ כָּל־ בְּנֵ֖י יִשְׂרָאֵ֑ל עֶ֕רֶב וִֽידַעְתֶּ֕ם כִּ֧י יְהוָ֛ה הוֹצִ֥יא אֶתְכֶ֖ם מֵאֶ֥רֶץ מִצְרָֽיִם׃ ",
        "versenonikud": "ויאמר משה ואהרן אל כל בני ישראל ערב וידעתם כי יהוה הוציא אתכם מארץ מצרים "
    },
    {
        "bookchapter": "שמות",
        "chapter": "טז",
        "versechapter": "ז",
        "bookseder": "שמות",
        "seder": "יב",
        "verseseder": "ד",
        "parasha": "בשלח",
        "versenikud": "וּבֹ֗קֶר וּרְאִיתֶם֙ אֶת־ כְּב֣וֹד יְהוָ֔ה בְּשָׁמְע֥וֹ אֶת־ תְּלֻנֹּתֵיכֶ֖ם עַל־ יְהוָ֑ה וְנַ֣חְנוּ מָ֔ה כִּ֥י תלונו תַלִּ֖ינוּ עָלֵֽינוּ׃ ",
        "versenonikud": "ובקר וראיתם את כבוד יהוה בשמעו את תלנתיכם על יהוה ונחנו מה כי תלונו תלינו עלינו "
    },
    {
        "bookchapter": "שמות",
        "chapter": "טז",
        "versechapter": "ח",
        "bookseder": "שמות",
        "seder": "יב",
        "verseseder": "ה",
        "parasha": "בשלח",
        "versenikud": "וַיֹּ֣אמֶר מֹשֶׁ֗ה בְּתֵ֣ת יְהוָה֩ לָכֶ֨ם בָּעֶ֜רֶב בָּשָׂ֣ר לֶאֱכֹ֗ל וְלֶ֤חֶם בַּבֹּ֙קֶר֙ לִשְׂבֹּ֔עַ בִּשְׁמֹ֤עַ יְהוָה֙ אֶת־ תְּלֻנֹּ֣תֵיכֶ֔ם אֲשֶׁר־ אַתֶּ֥ם מַלִּינִ֖ם עָלָ֑יו וְנַ֣חְנוּ מָ֔ה לֹא־ עָלֵ֥ינוּ תְלֻנֹּתֵיכֶ֖ם כִּ֥י עַל־ יְהוָֽה׃ ",
        "versenonikud": "ויאמר משה בתת יהוה לכם בערב בשר לאכל ולחם בבקר לשבע בשמע יהוה את תלנתיכם אשר אתם מלינם עליו ונחנו מה לא עלינו תלנתיכם כי על יהוה "
    },
    {
        "bookchapter": "שמות",
        "chapter": "טז",
        "versechapter": "ט",
        "bookseder": "שמות",
        "seder": "יב",
        "verseseder": "ו",
        "parasha": "בשלח",
        "versenikud": "וַיֹּ֤אמֶר מֹשֶׁה֙ אֶֽל־ אַהֲרֹ֔ן אֱמֹ֗ר אֶֽל־ כָּל־ עֲדַת֙ בְּנֵ֣י יִשְׂרָאֵ֔ל קִרְב֖וּ לִפְנֵ֣י יְהוָ֑ה כִּ֣י שָׁמַ֔ע אֵ֖ת תְּלֻנֹּתֵיכֶֽם׃ ",
        "versenonikud": "ויאמר משה אל אהרן אמר אל כל עדת בני ישראל קרבו לפני יהוה כי שמע את תלנתיכם "
    },
    {
        "bookchapter": "שמות",
        "chapter": "טז",
        "versechapter": "י",
        "bookseder": "שמות",
        "seder": "יב",
        "verseseder": "ז",
        "parasha": "בשלח",
        "versenikud": "וַיְהִ֗י כְּדַבֵּ֤ר אַהֲרֹן֙ אֶל־ כָּל־ עֲדַ֣ת בְּנֵֽי־ יִשְׂרָאֵ֔ל וַיִּפְנ֖וּ אֶל־ הַמִּדְבָּ֑ר וְהִנֵּה֙ כְּב֣וֹד יְהוָ֔ה נִרְאָ֖ה בֶּעָנָֽן׃ ",
        "versenonikud": "ויהי כדבר אהרן אל כל עדת בני ישראל ויפנו אל המדבר והנה כבוד יהוה נראה בענן "
    },
    {
        "bookchapter": "שמות",
        "chapter": "טז",
        "versechapter": "יא",
        "bookseder": "שמות",
        "seder": "יב",
        "verseseder": "ח",
        "parasha": "בשלח",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "שמות",
        "chapter": "טז",
        "versechapter": "יב",
        "bookseder": "שמות",
        "seder": "יב",
        "verseseder": "ט",
        "parasha": "בשלח",
        "versenikud": "שָׁמַ֗עְתִּי אֶת־ תְּלוּנֹּת֮ בְּנֵ֣י יִשְׂרָאֵל֒ דַּבֵּ֨ר אֲלֵהֶ֜ם לֵאמֹ֗ר בֵּ֤ין הָֽעַרְבַּ֙יִם֙ תֹּאכְל֣וּ בָשָׂ֔ר וּבַבֹּ֖קֶר תִּשְׂבְּעוּ־ לָ֑חֶם וִֽידַעְתֶּ֕ם כִּ֛י אֲנִ֥י יְהוָ֖ה אֱלֹהֵיכֶֽם׃ ",
        "versenonikud": "שמעתי את תלונת בני ישראל דבר אלהם לאמר בין הערבים תאכלו בשר ובבקר תשבעו לחם וידעתם כי אני יהוה אלהיכם "
    },
    {
        "bookchapter": "שמות",
        "chapter": "טז",
        "versechapter": "יג",
        "bookseder": "שמות",
        "seder": "יב",
        "verseseder": "י",
        "parasha": "בשלח",
        "versenikud": "וַיְהִ֣י בָעֶ֔רֶב וַתַּ֣עַל הַשְּׂלָ֔ו וַתְּכַ֖ס אֶת־ הַֽמַּחֲנֶ֑ה וּבַבֹּ֗קֶר הָֽיְתָה֙ שִׁכְבַ֣ת הַטַּ֔ל סָבִ֖יב לַֽמַּחֲנֶֽה׃ ",
        "versenonikud": "ויהי בערב ותעל השלו ותכס את המחנה ובבקר היתה שכבת הטל סביב למחנה "
    },
    {
        "bookchapter": "שמות",
        "chapter": "טז",
        "versechapter": "יד",
        "bookseder": "שמות",
        "seder": "יב",
        "verseseder": "יא",
        "parasha": "בשלח",
        "versenikud": "וַתַּ֖עַל שִׁכְבַ֣ת הַטָּ֑ל וְהִנֵּ֞ה עַל־ פְּנֵ֤י הַמִּדְבָּר֙ דַּ֣ק מְחֻסְפָּ֔ס דַּ֥ק כַּכְּפֹ֖ר עַל־ הָאָֽרֶץ׃ ",
        "versenonikud": "ותעל שכבת הטל והנה על פני המדבר דק מחספס דק ככפר על הארץ "
    },
    {
        "bookchapter": "שמות",
        "chapter": "טז",
        "versechapter": "טו",
        "bookseder": "שמות",
        "seder": "יב",
        "verseseder": "יב",
        "parasha": "בשלח",
        "versenikud": "וַיִּרְא֣וּ בְנֵֽי־ יִשְׂרָאֵ֗ל וַיֹּ֨אמְר֜וּ אִ֤ישׁ אֶל־ אָחִיו֙ מָ֣ן ה֔וּא כִּ֛י לֹ֥א יָדְע֖וּ מַה־ ה֑וּא וַיֹּ֤אמֶר מֹשֶׁה֙ אֲלֵהֶ֔ם ה֣וּא הַלֶּ֔חֶם אֲשֶׁ֨ר נָתַ֧ן יְהוָ֛ה לָכֶ֖ם לְאָכְלָֽה׃ ",
        "versenonikud": "ויראו בני ישראל ויאמרו איש אל אחיו מן הוא כי לא ידעו מה הוא ויאמר משה אלהם הוא הלחם אשר נתן יהוה לכם לאכלה "
    },
    {
        "bookchapter": "שמות",
        "chapter": "טז",
        "versechapter": "טז",
        "bookseder": "שמות",
        "seder": "יב",
        "verseseder": "יג",
        "parasha": "בשלח",
        "versenikud": "זֶ֤ה הַדָּבָר֙ אֲשֶׁ֣ר צִוָּ֣ה יְהוָ֔ה לִקְט֣וּ מִמֶּ֔נּוּ אִ֖ישׁ לְפִ֣י אָכְל֑וֹ עֹ֣מֶר לַגֻּלְגֹּ֗לֶת מִסְפַּר֙ נַפְשֹׁ֣תֵיכֶ֔ם אִ֛ישׁ לַאֲשֶׁ֥ר בְּאָהֳל֖וֹ תִּקָּֽחוּ׃ ",
        "versenonikud": "זה הדבר אשר צוה יהוה לקטו ממנו איש לפי אכלו עמר לגלגלת מספר נפשתיכם איש לאשר באהלו תקחו "
    },
    {
        "bookchapter": "שמות",
        "chapter": "טז",
        "versechapter": "יז",
        "bookseder": "שמות",
        "seder": "יב",
        "verseseder": "יד",
        "parasha": "בשלח",
        "versenikud": "וַיַּעֲשׂוּ־ כֵ֖ן בְּנֵ֣י יִשְׂרָאֵ֑ל וַֽיִּלְקְט֔וּ הַמַּרְבֶּ֖ה וְהַמַּמְעִֽיט׃ ",
        "versenonikud": "ויעשו כן בני ישראל וילקטו המרבה והממעיט "
    },
    {
        "bookchapter": "שמות",
        "chapter": "טז",
        "versechapter": "יח",
        "bookseder": "שמות",
        "seder": "יב",
        "verseseder": "טו",
        "parasha": "בשלח",
        "versenikud": "וַיָּמֹ֣דּוּ בָעֹ֔מֶר וְלֹ֤א הֶעְדִּיף֙ הַמַּרְבֶּ֔ה וְהַמַּמְעִ֖יט לֹ֣א הֶחְסִ֑יר אִ֥ישׁ לְפִֽי־ אָכְל֖וֹ לָקָֽטוּ׃ ",
        "versenonikud": "וימדו בעמר ולא העדיף המרבה והממעיט לא החסיר איש לפי אכלו לקטו "
    },
    {
        "bookchapter": "שמות",
        "chapter": "טז",
        "versechapter": "יט",
        "bookseder": "שמות",
        "seder": "יב",
        "verseseder": "טז",
        "parasha": "בשלח",
        "versenikud": "וַיֹּ֥אמֶר מֹשֶׁ֖ה אֲלֵהֶ֑ם אִ֕ישׁ אַל־ יוֹתֵ֥ר מִמֶּ֖נּוּ עַד־ בֹּֽקֶר׃ ",
        "versenonikud": "ויאמר משה אלהם איש אל יותר ממנו עד בקר "
    },
    {
        "bookchapter": "שמות",
        "chapter": "טז",
        "versechapter": "כ",
        "bookseder": "שמות",
        "seder": "יב",
        "verseseder": "יז",
        "parasha": "בשלח",
        "versenikud": "וְלֹא־ שָׁמְע֣וּ אֶל־ מֹשֶׁ֗ה וַיּוֹתִ֨רוּ אֲנָשִׁ֤ים מִמֶּ֙נּוּ֙ עַד־ בֹּ֔קֶר וַיָּ֥רֻם תּוֹלָעִ֖ים וַיִּבְאַ֑שׁ וַיִּקְצֹ֥ף עֲלֵהֶ֖ם מֹשֶֽׁה׃ ",
        "versenonikud": "ולא שמעו אל משה ויותרו אנשים ממנו עד בקר וירם תולעים ויבאש ויקצף עלהם משה "
    },
    {
        "bookchapter": "שמות",
        "chapter": "טז",
        "versechapter": "כא",
        "bookseder": "שמות",
        "seder": "יב",
        "verseseder": "יח",
        "parasha": "בשלח",
        "versenikud": "וַיִּלְקְט֤וּ אֹתוֹ֙ בַּבֹּ֣קֶר בַּבֹּ֔קֶר אִ֖ישׁ כְּפִ֣י אָכְל֑וֹ וְחַ֥ם הַשֶּׁ֖מֶשׁ וְנָמָֽס׃ ",
        "versenonikud": "וילקטו אתו בבקר בבקר איש כפי אכלו וחם השמש ונמס "
    },
    {
        "bookchapter": "שמות",
        "chapter": "טז",
        "versechapter": "כב",
        "bookseder": "שמות",
        "seder": "יב",
        "verseseder": "יט",
        "parasha": "בשלח",
        "versenikud": "וַיְהִ֣י ׀ בַּיּ֣וֹם הַשִּׁשִּׁ֗י לָֽקְט֥וּ לֶ֙חֶם֙ מִשְׁנֶ֔ה שְׁנֵ֥י הָעֹ֖מֶר לָאֶחָ֑ד וַיָּבֹ֙אוּ֙ כָּל־ נְשִׂיאֵ֣י הָֽעֵדָ֔ה וַיַּגִּ֖ידוּ לְמֹשֶֽׁה׃ ",
        "versenonikud": "ויהי  ביום הששי לקטו לחם משנה שני העמר לאחד ויבאו כל נשיאי העדה ויגידו למשה "
    },
    {
        "bookchapter": "שמות",
        "chapter": "טז",
        "versechapter": "כג",
        "bookseder": "שמות",
        "seder": "יב",
        "verseseder": "כ",
        "parasha": "בשלח",
        "versenikud": "וַיֹּ֣אמֶר אֲלֵהֶ֗ם ה֚וּא אֲשֶׁ֣ר דִּבֶּ֣ר יְהוָ֔ה שַׁבָּת֧וֹן שַׁבַּת־ קֹ֛דֶשׁ לַֽיהוָ֖ה מָחָ֑ר אֵ֣ת אֲשֶׁר־ תֹּאפ֞וּ אֵפ֗וּ וְאֵ֤ת אֲשֶֽׁר־ תְּבַשְּׁלוּ֙ בַּשֵּׁ֔לוּ וְאֵת֙ כָּל־ הָ֣עֹדֵ֔ף הַנִּ֧יחוּ לָכֶ֛ם לְמִשְׁמֶ֖רֶת עַד־ הַבֹּֽקֶר׃ ",
        "versenonikud": "ויאמר אלהם הוא אשר דבר יהוה שבתון שבת קדש ליהוה מחר את אשר תאפו אפו ואת אשר תבשלו בשלו ואת כל העדף הניחו לכם למשמרת עד הבקר "
    },
    {
        "bookchapter": "שמות",
        "chapter": "טז",
        "versechapter": "כד",
        "bookseder": "שמות",
        "seder": "יב",
        "verseseder": "כא",
        "parasha": "בשלח",
        "versenikud": "וַיַּנִּ֤יחוּ אֹתוֹ֙ עַד־ הַבֹּ֔קֶר כַּאֲשֶׁ֖ר צִוָּ֣ה מֹשֶׁ֑ה וְלֹ֣א הִבְאִ֔ישׁ וְרִמָּ֖ה לֹא־ הָ֥יְתָה בּֽוֹ׃ ",
        "versenonikud": "ויניחו אתו עד הבקר כאשר צוה משה ולא הבאיש ורמה לא היתה בו "
    },
    {
        "bookchapter": "שמות",
        "chapter": "טז",
        "versechapter": "כה",
        "bookseder": "שמות",
        "seder": "יב",
        "verseseder": "כב",
        "parasha": "בשלח",
        "versenikud": "וַיֹּ֤אמֶר מֹשֶׁה֙ אִכְלֻ֣הוּ הַיּ֔וֹם כִּֽי־ שַׁבָּ֥ת הַיּ֖וֹם לַיהוָ֑ה הַיּ֕וֹם לֹ֥א תִמְצָאֻ֖הוּ בַּשָּׂדֶֽה׃ ",
        "versenonikud": "ויאמר משה אכלהו היום כי שבת היום ליהוה היום לא תמצאהו בשדה "
    },
    {
        "bookchapter": "שמות",
        "chapter": "טז",
        "versechapter": "כו",
        "bookseder": "שמות",
        "seder": "יב",
        "verseseder": "כג",
        "parasha": "בשלח",
        "versenikud": "שֵׁ֥שֶׁת יָמִ֖ים תִּלְקְטֻ֑הוּ וּבַיּ֧וֹם הַשְּׁבִיעִ֛י שַׁבָּ֖ת לֹ֥א יִֽהְיֶה־ בּֽוֹ׃ ",
        "versenonikud": "ששת ימים תלקטהו וביום השביעי שבת לא יהיה בו "
    },
    {
        "bookchapter": "שמות",
        "chapter": "טז",
        "versechapter": "כז",
        "bookseder": "שמות",
        "seder": "יב",
        "verseseder": "כד",
        "parasha": "בשלח",
        "versenikud": "וַֽיְהִי֙ בַּיּ֣וֹם הַשְּׁבִיעִ֔י יָצְא֥וּ מִן־ הָעָ֖ם לִלְקֹ֑ט וְלֹ֖א מָצָֽאוּ׃ ",
        "versenonikud": "ויהי ביום השביעי יצאו מן העם ללקט ולא מצאו "
    },
    {
        "bookchapter": "שמות",
        "chapter": "טז",
        "versechapter": "כח",
        "bookseder": "שמות",
        "seder": "יג",
        "verseseder": "א",
        "parasha": "בשלח",
        "versenikud": "וַיֹּ֥אמֶר יְהוָ֖ה אֶל־ מֹשֶׁ֑ה עַד־ אָ֙נָה֙ מֵֽאַנְתֶּ֔ם לִשְׁמֹ֥ר מִצְוֺתַ֖י וְתוֹרֹתָֽי׃ ",
        "versenonikud": "ויאמר יהוה אל משה עד אנה מאנתם לשמר מצותי ותורתי "
    },
    {
        "bookchapter": "שמות",
        "chapter": "טז",
        "versechapter": "כט",
        "bookseder": "שמות",
        "seder": "יג",
        "verseseder": "ב",
        "parasha": "בשלח",
        "versenikud": "רְא֗וּ כִּֽי־ יְהוָה֮ נָתַ֣ן לָכֶ֣ם הַשַּׁבָּת֒ עַל־ כֵּ֠ן ה֣וּא נֹתֵ֥ן לָכֶ֛ם בַּיּ֥וֹם הַשִּׁשִּׁ֖י לֶ֣חֶם יוֹמָ֑יִם שְׁב֣וּ ׀ אִ֣ישׁ תַּחְתָּ֗יו אַל־ יֵ֥צֵא אִ֛ישׁ מִמְּקֹמ֖וֹ בַּיּ֥וֹם הַשְּׁבִיעִֽי׃ ",
        "versenonikud": "ראו כי יהוה נתן לכם השבת על כן הוא נתן לכם ביום הששי לחם יומים שבו  איש תחתיו אל יצא איש ממקמו ביום השביעי "
    },
    {
        "bookchapter": "שמות",
        "chapter": "טז",
        "versechapter": "ל",
        "bookseder": "שמות",
        "seder": "יג",
        "verseseder": "ג",
        "parasha": "בשלח",
        "versenikud": "וַיִּשְׁבְּת֥וּ הָעָ֖ם בַּיּ֥וֹם הַשְּׁבִעִֽי׃ ",
        "versenonikud": "וישבתו העם ביום השבעי "
    },
    {
        "bookchapter": "שמות",
        "chapter": "טז",
        "versechapter": "לא",
        "bookseder": "שמות",
        "seder": "יג",
        "verseseder": "ד",
        "parasha": "בשלח",
        "versenikud": "וַיִּקְרְא֧וּ בֵֽית־ יִשְׂרָאֵ֛ל אֶת־ שְׁמ֖וֹ מָ֑ן וְה֗וּא כְּזֶ֤רַע גַּד֙ לָבָ֔ן וְטַעְמ֖וֹ כְּצַפִּיחִ֥ת בִּדְבָֽשׁ׃ ",
        "versenonikud": "ויקראו בית ישראל את שמו מן והוא כזרע גד לבן וטעמו כצפיחת בדבש "
    },
    {
        "bookchapter": "שמות",
        "chapter": "טז",
        "versechapter": "לב",
        "bookseder": "שמות",
        "seder": "יג",
        "verseseder": "ה",
        "parasha": "בשלח",
        "versenikud": "וַיֹּ֣אמֶר מֹשֶׁ֗ה זֶ֤ה הַדָּבָר֙ אֲשֶׁ֣ר צִוָּ֣ה יְהוָ֔ה מְלֹ֤א הָעֹ֙מֶר֙ מִמֶּ֔נּוּ לְמִשְׁמֶ֖רֶת לְדֹרֹתֵיכֶ֑ם לְמַ֣עַן ׀ יִרְא֣וּ אֶת־ הַלֶּ֗חֶם אֲשֶׁ֨ר הֶאֱכַ֤לְתִּי אֶתְכֶם֙ בַּמִּדְבָּ֔ר בְּהוֹצִיאִ֥י אֶתְכֶ֖ם מֵאֶ֥רֶץ מִצְרָֽיִם׃ ",
        "versenonikud": "ויאמר משה זה הדבר אשר צוה יהוה מלא העמר ממנו למשמרת לדרתיכם למען  יראו את הלחם אשר האכלתי אתכם במדבר בהוציאי אתכם מארץ מצרים "
    },
    {
        "bookchapter": "שמות",
        "chapter": "טז",
        "versechapter": "לג",
        "bookseder": "שמות",
        "seder": "יג",
        "verseseder": "ו",
        "parasha": "בשלח",
        "versenikud": "וַיֹּ֨אמֶר מֹשֶׁ֜ה אֶֽל־ אַהֲרֹ֗ן קַ֚ח צִנְצֶ֣נֶת אַחַ֔ת וְתֶן־ שָׁ֥מָּה מְלֹֽא־ הָעֹ֖מֶר מָ֑ן וְהַנַּ֤ח אֹתוֹ֙ לִפְנֵ֣י יְהוָ֔ה לְמִשְׁמֶ֖רֶת לְדֹרֹתֵיכֶֽם׃ ",
        "versenonikud": "ויאמר משה אל אהרן קח צנצנת אחת ותן שמה מלא העמר מן והנח אתו לפני יהוה למשמרת לדרתיכם "
    },
    {
        "bookchapter": "שמות",
        "chapter": "טז",
        "versechapter": "לד",
        "bookseder": "שמות",
        "seder": "יג",
        "verseseder": "ז",
        "parasha": "בשלח",
        "versenikud": "כַּאֲשֶׁ֛ר צִוָּ֥ה יְהוָ֖ה אֶל־ מֹשֶׁ֑ה וַיַּנִּיחֵ֧הוּ אַהֲרֹ֛ן לִפְנֵ֥י הָעֵדֻ֖ת לְמִשְׁמָֽרֶת׃ ",
        "versenonikud": "כאשר צוה יהוה אל משה ויניחהו אהרן לפני העדת למשמרת "
    },
    {
        "bookchapter": "שמות",
        "chapter": "טז",
        "versechapter": "לה",
        "bookseder": "שמות",
        "seder": "יג",
        "verseseder": "ח",
        "parasha": "בשלח",
        "versenikud": "וּבְנֵ֣י יִשְׂרָאֵ֗ל אָֽכְל֤וּ אֶת־ הַמָּן֙ אַרְבָּעִ֣ים שָׁנָ֔ה עַד־ בֹּאָ֖ם אֶל־ אֶ֣רֶץ נוֹשָׁ֑בֶת אֶת־ הַמָּן֙ אָֽכְל֔וּ עַד־ בֹּאָ֕ם אֶל־ קְצֵ֖ה אֶ֥רֶץ כְּנָֽעַן׃ ",
        "versenonikud": "ובני ישראל אכלו את המן ארבעים שנה עד באם אל ארץ נושבת את המן אכלו עד באם אל קצה ארץ כנען "
    },
    {
        "bookchapter": "שמות",
        "chapter": "טז",
        "versechapter": "לו",
        "bookseder": "שמות",
        "seder": "יג",
        "verseseder": "ט",
        "parasha": "בשלח",
        "versenikud": "וְהָעֹ֕מֶר עֲשִׂרִ֥ית הָאֵיפָ֖ה הֽוּא׃ ",
        "versenonikud": "והעמר עשרית האיפה הוא "
    }
]