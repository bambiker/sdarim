[
    {
        "bookchapter": "מלכים א",
        "chapter": "א",
        "versechapter": "א",
        "bookseder": "מלכים",
        "seder": "א",
        "verseseder": "א",
        "versenikud": "וְהַמֶּ֤לֶךְ דָּוִד֙ זָקֵ֔ן בָּ֖א בַּיָּמִ֑ים וַיְכַסֻּ֙הוּ֙ בַּבְּגָדִ֔ים וְלֹ֥א יִחַ֖ם לֽוֹ׃ ",
        "versenonikud": "והמלך דוד זקן בא בימים ויכסהו בבגדים ולא יחם לו "
    },
    {
        "bookchapter": "מלכים א",
        "chapter": "א",
        "versechapter": "ב",
        "bookseder": "מלכים",
        "seder": "א",
        "verseseder": "ב",
        "versenikud": "וַיֹּ֧אמְרוּ ל֣וֹ עֲבָדָ֗יו יְבַקְשׁ֞וּ לַאדֹנִ֤י הַמֶּ֙לֶךְ֙ נַעֲרָ֣ה בְתוּלָ֔ה וְעָֽמְדָה֙ לִפְנֵ֣י הַמֶּ֔לֶךְ וּתְהִי־ ל֖וֹ סֹכֶ֑נֶת וְשָׁכְבָ֣ה בְחֵיקֶ֔ךָ וְחַ֖ם לַאדֹנִ֥י הַמֶּֽלֶךְ׃ ",
        "versenonikud": "ויאמרו לו עבדיו יבקשו לאדני המלך נערה בתולה ועמדה לפני המלך ותהי לו סכנת ושכבה בחיקך וחם לאדני המלך "
    },
    {
        "bookchapter": "מלכים א",
        "chapter": "א",
        "versechapter": "ג",
        "bookseder": "מלכים",
        "seder": "א",
        "verseseder": "ג",
        "versenikud": "וַיְבַקְשׁוּ֙ נַעֲרָ֣ה יָפָ֔ה בְּכֹ֖ל גְּב֣וּל יִשְׂרָאֵ֑ל וַֽיִּמְצְא֗וּ אֶת־ אֲבִישַׁג֙ הַשּׁ֣וּנַמִּ֔ית וַיָּבִ֥אוּ אֹתָ֖הּ לַמֶּֽלֶךְ׃ ",
        "versenonikud": "ויבקשו נערה יפה בכל גבול ישראל וימצאו את אבישג השונמית ויבאו אתה למלך "
    },
    {
        "bookchapter": "מלכים א",
        "chapter": "א",
        "versechapter": "ד",
        "bookseder": "מלכים",
        "seder": "א",
        "verseseder": "ד",
        "versenikud": "וְהַֽנַּעֲרָ֖ה יָפָ֣ה עַד־ מְאֹ֑ד וַתְּהִ֨י לַמֶּ֤לֶךְ סֹכֶ֙נֶת֙ וַתְּשָׁ֣רְתֵ֔הוּ וְהַמֶּ֖לֶךְ לֹ֥א יְדָעָֽהּ׃ ",
        "versenonikud": "והנערה יפה עד מאד ותהי למלך סכנת ותשרתהו והמלך לא ידעה "
    },
    {
        "bookchapter": "מלכים א",
        "chapter": "א",
        "versechapter": "ה",
        "bookseder": "מלכים",
        "seder": "א",
        "verseseder": "ה",
        "versenikud": "וַאֲדֹנִיָּ֧ה בֶן־ חַגִּ֛ית מִתְנַשֵּׂ֥א לֵאמֹ֖ר אֲנִ֣י אֶמְלֹ֑ךְ וַיַּ֣עַשׂ ל֗וֹ רֶ֚כֶב וּפָ֣רָשִׁ֔ים וַחֲמִשִּׁ֥ים אִ֖ישׁ רָצִ֥ים לְפָנָֽיו׃ ",
        "versenonikud": "ואדניה בן חגית מתנשא לאמר אני אמלך ויעש לו רכב ופרשים וחמשים איש רצים לפניו "
    },
    {
        "bookchapter": "מלכים א",
        "chapter": "א",
        "versechapter": "ו",
        "bookseder": "מלכים",
        "seder": "א",
        "verseseder": "ו",
        "versenikud": "וְלֹֽא־ עֲצָב֨וֹ אָבִ֤יו מִיָּמָיו֙ לֵאמֹ֔ר מַדּ֖וּעַ כָּ֣כָה עָשִׂ֑יתָ וְגַם־ ה֤וּא טֽוֹב־ תֹּ֙אַר֙ מְאֹ֔ד וְאֹת֥וֹ יָלְדָ֖ה אַחֲרֵ֥י אַבְשָׁלֽוֹם׃ ",
        "versenonikud": "ולא עצבו אביו מימיו לאמר מדוע ככה עשית וגם הוא טוב תאר מאד ואתו ילדה אחרי אבשלום "
    },
    {
        "bookchapter": "מלכים א",
        "chapter": "א",
        "versechapter": "ז",
        "bookseder": "מלכים",
        "seder": "א",
        "verseseder": "ז",
        "versenikud": "וַיִּהְי֣וּ דְבָרָ֔יו עִ֚ם יוֹאָ֣ב בֶּן־ צְרוּיָ֔ה וְעִ֖ם אֶבְיָתָ֣ר הַכֹּהֵ֑ן וַֽיַּעְזְר֔וּ אַחֲרֵ֖י אֲדֹנִיָּֽה׃ ",
        "versenonikud": "ויהיו דבריו עם יואב בן צרויה ועם אביתר הכהן ויעזרו אחרי אדניה "
    },
    {
        "bookchapter": "מלכים א",
        "chapter": "א",
        "versechapter": "ח",
        "bookseder": "מלכים",
        "seder": "א",
        "verseseder": "ח",
        "versenikud": "וְצָד֣וֹק הַ֠כֹּהֵן וּבְנָיָ֨הוּ בֶן־ יְהוֹיָדָ֜ע וְנָתָ֤ן הַנָּבִיא֙ וְשִׁמְעִ֣י וְרֵעִ֔י וְהַגִּבּוֹרִ֖ים אֲשֶׁ֣ר לְדָוִ֑ד לֹ֥א הָי֖וּ עִם־ אֲדֹנִיָּֽהוּ׃ ",
        "versenonikud": "וצדוק הכהן ובניהו בן יהוידע ונתן הנביא ושמעי ורעי והגבורים אשר לדוד לא היו עם אדניהו "
    },
    {
        "bookchapter": "מלכים א",
        "chapter": "א",
        "versechapter": "ט",
        "bookseder": "מלכים",
        "seder": "א",
        "verseseder": "ט",
        "versenikud": "וַיִּזְבַּ֣ח אֲדֹנִיָּ֗הוּ צֹ֤אן וּבָקָר֙ וּמְרִ֔יא עִ֚ם אֶ֣בֶן הַזֹּחֶ֔לֶת אֲשֶׁר־ אֵ֖צֶל עֵ֣ין רֹגֵ֑ל וַיִּקְרָ֗א אֶת־ כָּל־ אֶחָיו֙ בְּנֵ֣י הַמֶּ֔לֶךְ וּלְכָל־ אַנְשֵׁ֥י יְהוּדָ֖ה עַבְדֵ֥י הַמֶּֽלֶךְ׃ ",
        "versenonikud": "ויזבח אדניהו צאן ובקר ומריא עם אבן הזחלת אשר אצל עין רגל ויקרא את כל אחיו בני המלך ולכל אנשי יהודה עבדי המלך "
    },
    {
        "bookchapter": "מלכים א",
        "chapter": "א",
        "versechapter": "י",
        "bookseder": "מלכים",
        "seder": "א",
        "verseseder": "י",
        "versenikud": "וְֽאֶת־ נָתָן֩ הַנָּבִ֨יא וּבְנָיָ֜הוּ וְאֶת־ הַגִּבּוֹרִ֛ים וְאֶת־ שְׁלֹמֹ֥ה אָחִ֖יו לֹ֥א קָרָֽא׃ ",
        "versenonikud": "ואת נתן הנביא ובניהו ואת הגבורים ואת שלמה אחיו לא קרא "
    },
    {
        "bookchapter": "מלכים א",
        "chapter": "א",
        "versechapter": "יא",
        "bookseder": "מלכים",
        "seder": "א",
        "verseseder": "יא",
        "versenikud": "וַיֹּ֣אמֶר נָתָ֗ן אֶל־ בַּת־ שֶׁ֤בַע אֵם־ שְׁלֹמֹה֙ לֵאמֹ֔ר הֲל֣וֹא שָׁמַ֔עַתְּ כִּ֥י מָלַ֖ךְ אֲדֹנִיָּ֣הוּ בֶן־ חַגִּ֑ית וַאֲדֹנֵ֥ינוּ דָוִ֖ד לֹ֥א יָדָֽע׃ ",
        "versenonikud": "ויאמר נתן אל בת שבע אם שלמה לאמר הלוא שמעת כי מלך אדניהו בן חגית ואדנינו דוד לא ידע "
    },
    {
        "bookchapter": "מלכים א",
        "chapter": "א",
        "versechapter": "יב",
        "bookseder": "מלכים",
        "seder": "א",
        "verseseder": "יב",
        "versenikud": "וְעַתָּ֕ה לְכִ֛י אִיעָצֵ֥ךְ נָ֖א עֵצָ֑ה וּמַלְּטִי֙ אֶת־ נַפְשֵׁ֔ךְ וְאֶת־ נֶ֥פֶשׁ בְּנֵ֖ךְ שְׁלֹמֹֽה׃ ",
        "versenonikud": "ועתה לכי איעצך נא עצה ומלטי את נפשך ואת נפש בנך שלמה "
    },
    {
        "bookchapter": "מלכים א",
        "chapter": "א",
        "versechapter": "יג",
        "bookseder": "מלכים",
        "seder": "א",
        "verseseder": "יג",
        "versenikud": "לְכִ֞י וּבֹ֣אִי ׀ אֶל־ הַמֶּ֣לֶךְ דָּוִ֗ד וְאָמַ֤רְתְּ אֵלָיו֙ הֲלֹֽא־ אַתָּ֞ה אֲדֹנִ֣י הַמֶּ֗לֶךְ נִשְׁבַּ֤עְתָּ לַאֲמָֽתְךָ֙ לֵאמֹ֔ר כִּֽי־ שְׁלֹמֹ֤ה בְנֵךְ֙ יִמְלֹ֣ךְ אַחֲרַ֔י וְה֖וּא יֵשֵׁ֣ב עַל־ כִּסְאִ֑י וּמַדּ֖וּעַ מָלַ֥ךְ אֲדֹנִיָֽהוּ׃ ",
        "versenonikud": "לכי ובאי  אל המלך דוד ואמרת אליו הלא אתה אדני המלך נשבעת לאמתך לאמר כי שלמה בנך ימלך אחרי והוא ישב על כסאי ומדוע מלך אדניהו "
    },
    {
        "bookchapter": "מלכים א",
        "chapter": "א",
        "versechapter": "יד",
        "bookseder": "מלכים",
        "seder": "א",
        "verseseder": "יד",
        "versenikud": "הִנֵּ֗ה עוֹדָ֛ךְ מְדַבֶּ֥רֶת שָׁ֖ם עִם־ הַמֶּ֑לֶךְ וַאֲנִי֙ אָב֣וֹא אַחֲרַ֔יִךְ וּמִלֵּאתִ֖י אֶת־ דְּבָרָֽיִךְ׃ ",
        "versenonikud": "הנה עודך מדברת שם עם המלך ואני אבוא אחריך ומלאתי את דבריך "
    },
    {
        "bookchapter": "מלכים א",
        "chapter": "א",
        "versechapter": "טו",
        "bookseder": "מלכים",
        "seder": "א",
        "verseseder": "טו",
        "versenikud": "וַתָּבֹ֨א בַת־ שֶׁ֤בֶע אֶל־ הַמֶּ֙לֶךְ֙ הַחַ֔דְרָה וְהַמֶּ֖לֶךְ זָקֵ֣ן מְאֹ֑ד וַֽאֲבִישַׁג֙ הַשּׁ֣וּנַמִּ֔ית מְשָׁרַ֖ת אֶת־ הַמֶּֽלֶךְ׃ ",
        "versenonikud": "ותבא בת שבע אל המלך החדרה והמלך זקן מאד ואבישג השונמית משרת את המלך "
    },
    {
        "bookchapter": "מלכים א",
        "chapter": "א",
        "versechapter": "טז",
        "bookseder": "מלכים",
        "seder": "א",
        "verseseder": "טז",
        "versenikud": "וַתִּקֹּ֣ד בַּת־ שֶׁ֔בַע וַתִּשְׁתַּ֖חוּ לַמֶּ֑לֶךְ וַיֹּ֥אמֶר הַמֶּ֖לֶךְ מַה־ לָּֽךְ׃ ",
        "versenonikud": "ותקד בת שבע ותשתחו למלך ויאמר המלך מה לך "
    },
    {
        "bookchapter": "מלכים א",
        "chapter": "א",
        "versechapter": "יז",
        "bookseder": "מלכים",
        "seder": "א",
        "verseseder": "יז",
        "versenikud": "וַתֹּ֣אמֶר ל֗וֹ אֲדֹנִי֙ אַתָּ֨ה נִשְׁבַּ֜עְתָּ בַּֽיהוָ֤ה אֱלֹהֶ֙יךָ֙ לַֽאֲמָתֶ֔ךָ כִּֽי־ שְׁלֹמֹ֥ה בְנֵ֖ךְ יִמְלֹ֣ךְ אַחֲרָ֑י וְה֖וּא יֵשֵׁ֥ב עַל־ כִּסְאִֽי׃ ",
        "versenonikud": "ותאמר לו אדני אתה נשבעת ביהוה אלהיך לאמתך כי שלמה בנך ימלך אחרי והוא ישב על כסאי "
    },
    {
        "bookchapter": "מלכים א",
        "chapter": "א",
        "versechapter": "יח",
        "bookseder": "מלכים",
        "seder": "א",
        "verseseder": "יח",
        "versenikud": "וְעַתָּ֕ה הִנֵּ֥ה אֲדֹנִיָּ֖ה מָלָ֑ךְ וְעַתָּ֛ה אֲדֹנִ֥י הַמֶּ֖לֶךְ לֹ֥א יָדָֽעְתָּ׃ ",
        "versenonikud": "ועתה הנה אדניה מלך ועתה אדני המלך לא ידעת "
    },
    {
        "bookchapter": "מלכים א",
        "chapter": "א",
        "versechapter": "יט",
        "bookseder": "מלכים",
        "seder": "א",
        "verseseder": "יט",
        "versenikud": "וַ֠יִּזְבַּח שׁ֥וֹר וּֽמְרִיא־ וְצֹאן֮ לָרֹב֒ וַיִּקְרָא֙ לְכָל־ בְּנֵ֣י הַמֶּ֔לֶךְ וּלְאֶבְיָתָר֙ הַכֹּהֵ֔ן וּלְיֹאָ֖ב שַׂ֣ר הַצָּבָ֑א וְלִשְׁלֹמֹ֥ה עַבְדְּךָ֖ לֹ֥א קָרָֽא׃ ",
        "versenonikud": "ויזבח שור ומריא וצאן לרב ויקרא לכל בני המלך ולאביתר הכהן וליאב שר הצבא ולשלמה עבדך לא קרא "
    },
    {
        "bookchapter": "מלכים א",
        "chapter": "א",
        "versechapter": "כ",
        "bookseder": "מלכים",
        "seder": "א",
        "verseseder": "כ",
        "versenikud": "וְאַתָּה֙ אֲדֹנִ֣י הַמֶּ֔לֶךְ עֵינֵ֥י כָל־ יִשְׂרָאֵ֖ל עָלֶ֑יךָ לְהַגִּ֣יד לָהֶ֔ם מִ֗י יֵשֵׁ֛ב עַל־ כִּסֵּ֥א אֲדֹנִֽי־ הַמֶּ֖לֶךְ אַחֲרָֽיו׃ ",
        "versenonikud": "ואתה אדני המלך עיני כל ישראל עליך להגיד להם מי ישב על כסא אדני המלך אחריו "
    },
    {
        "bookchapter": "מלכים א",
        "chapter": "א",
        "versechapter": "כא",
        "bookseder": "מלכים",
        "seder": "א",
        "verseseder": "כא",
        "versenikud": "וְהָיָ֕ה כִּשְׁכַ֥ב אֲדֹנִֽי־ הַמֶּ֖לֶךְ עִם־ אֲבֹתָ֑יו וְהָיִ֗יתִי אֲנִ֛י וּבְנִ֥י שְׁלֹמֹ֖ה חַטָּאִֽים׃ ",
        "versenonikud": "והיה כשכב אדני המלך עם אבתיו והייתי אני ובני שלמה חטאים "
    },
    {
        "bookchapter": "מלכים א",
        "chapter": "א",
        "versechapter": "כב",
        "bookseder": "מלכים",
        "seder": "א",
        "verseseder": "כב",
        "versenikud": "וְהִנֵּ֛ה עוֹדֶ֥נָּה מְדַבֶּ֖רֶת עִם־ הַמֶּ֑לֶךְ וְנָתָ֥ן הַנָּבִ֖יא בָּֽא׃ ",
        "versenonikud": "והנה עודנה מדברת עם המלך ונתן הנביא בא "
    },
    {
        "bookchapter": "מלכים א",
        "chapter": "א",
        "versechapter": "כג",
        "bookseder": "מלכים",
        "seder": "א",
        "verseseder": "כג",
        "versenikud": "וַיַּגִּ֤ידוּ לַמֶּ֙לֶךְ֙ לֵאמֹ֔ר הִנֵּ֖ה נָתָ֣ן הַנָּבִ֑יא וַיָּבֹא֙ לִפְנֵ֣י הַמֶּ֔לֶךְ וַיִּשְׁתַּ֧חוּ לַמֶּ֛לֶךְ עַל־ אַפָּ֖יו אָֽרְצָה׃ ",
        "versenonikud": "ויגידו למלך לאמר הנה נתן הנביא ויבא לפני המלך וישתחו למלך על אפיו ארצה "
    },
    {
        "bookchapter": "מלכים א",
        "chapter": "א",
        "versechapter": "כד",
        "bookseder": "מלכים",
        "seder": "א",
        "verseseder": "כד",
        "versenikud": "וַיֹּאמֶר֮ נָתָן֒ אֲדֹנִ֣י הַמֶּ֔לֶךְ אַתָּ֣ה אָמַ֔רְתָּ אֲדֹנִיָּ֖הוּ יִמְלֹ֣ךְ אַחֲרָ֑י וְה֖וּא יֵשֵׁ֥ב עַל־ כִּסְאִֽי׃ ",
        "versenonikud": "ויאמר נתן אדני המלך אתה אמרת אדניהו ימלך אחרי והוא ישב על כסאי "
    },
    {
        "bookchapter": "מלכים א",
        "chapter": "א",
        "versechapter": "כה",
        "bookseder": "מלכים",
        "seder": "א",
        "verseseder": "כה",
        "versenikud": "כִּ֣י ׀ יָרַ֣ד הַיּ֗וֹם וַ֠יִּזְבַּח שׁ֥וֹר וּֽמְרִיא־ וְצֹאן֮ לָרֹב֒ וַיִּקְרָא֩ לְכָל־ בְּנֵ֨י הַמֶּ֜לֶךְ וּלְשָׂרֵ֤י הַצָּבָא֙ וּלְאֶבְיָתָ֣ר הַכֹּהֵ֔ן וְהִנָּ֛ם אֹכְלִ֥ים וְשֹׁתִ֖ים לְפָנָ֑יו וַיֹּ֣אמְר֔וּ יְחִ֖י הַמֶּ֥לֶךְ אֲדֹנִיָּֽהוּ׃ ",
        "versenonikud": "כי  ירד היום ויזבח שור ומריא וצאן לרב ויקרא לכל בני המלך ולשרי הצבא ולאביתר הכהן והנם אכלים ושתים לפניו ויאמרו יחי המלך אדניהו "
    },
    {
        "bookchapter": "מלכים א",
        "chapter": "א",
        "versechapter": "כו",
        "bookseder": "מלכים",
        "seder": "א",
        "verseseder": "כו",
        "versenikud": "וְלִ֣י אֲנִֽי־ עַ֠בְדֶּךָ וּלְצָדֹ֨ק הַכֹּהֵ֜ן וְלִבְנָיָ֧הוּ בֶן־ יְהוֹיָדָ֛ע וְלִשְׁלֹמֹ֥ה עַבְדְּךָ֖ לֹ֥א קָרָֽא׃ ",
        "versenonikud": "ולי אני עבדך ולצדק הכהן ולבניהו בן יהוידע ולשלמה עבדך לא קרא "
    },
    {
        "bookchapter": "מלכים א",
        "chapter": "א",
        "versechapter": "כז",
        "bookseder": "מלכים",
        "seder": "א",
        "verseseder": "כז",
        "versenikud": "אִ֗ם מֵאֵת֙ אֲדֹנִ֣י הַמֶּ֔לֶךְ נִהְיָ֖ה הַדָּבָ֣ר הַזֶּ֑ה וְלֹ֤א הוֹדַ֙עְתָּ֙ אֶֽת־ עבדיך עַבְדְּךָ֔ מִ֗י יֵשֵׁ֛ב עַל־ כִּסֵּ֥א אֲדֹנִֽי־ הַמֶּ֖לֶךְ אַחֲרָֽיו׃ ",
        "versenonikud": "אם מאת אדני המלך נהיה הדבר הזה ולא הודעת את עבדיך עבדך מי ישב על כסא אדני המלך אחריו "
    },
    {
        "bookchapter": "מלכים א",
        "chapter": "א",
        "versechapter": "כח",
        "bookseder": "מלכים",
        "seder": "א",
        "verseseder": "כח",
        "versenikud": "וַיַּ֨עַן הַמֶּ֤לֶךְ דָּוִד֙ וַיֹּ֔אמֶר קִרְאוּ־ לִ֖י לְבַת־ שָׁ֑בַע וַתָּבֹא֙ לִפְנֵ֣י הַמֶּ֔לֶךְ וַֽתַּעֲמֹ֖ד לִפְנֵ֥י הַמֶּֽלֶךְ׃ ",
        "versenonikud": "ויען המלך דוד ויאמר קראו לי לבת שבע ותבא לפני המלך ותעמד לפני המלך "
    },
    {
        "bookchapter": "מלכים א",
        "chapter": "א",
        "versechapter": "כט",
        "bookseder": "מלכים",
        "seder": "א",
        "verseseder": "כט",
        "versenikud": "וַיִּשָּׁבַ֥ע הַמֶּ֖לֶךְ וַיֹּאמַ֑ר חַי־ יְהוָ֕ה אֲשֶׁר־ פָּדָ֥ה אֶת־ נַפְשִׁ֖י מִכָּל־ צָרָֽה׃ ",
        "versenonikud": "וישבע המלך ויאמר חי יהוה אשר פדה את נפשי מכל צרה "
    },
    {
        "bookchapter": "מלכים א",
        "chapter": "א",
        "versechapter": "ל",
        "bookseder": "מלכים",
        "seder": "א",
        "verseseder": "ל",
        "versenikud": "כִּ֡י כַּאֲשֶׁר֩ נִשְׁבַּ֨עְתִּי לָ֜ךְ בַּיהוָ֨ה אֱלֹהֵ֤י יִשְׂרָאֵל֙ לֵאמֹ֔ר כִּֽי־ שְׁלֹמֹ֤ה בְנֵךְ֙ יִמְלֹ֣ךְ אַחֲרַ֔י וְה֛וּא יֵשֵׁ֥ב עַל־ כִּסְאִ֖י תַּחְתָּ֑י כִּ֛י כֵּ֥ן אֶעֱשֶׂ֖ה הַיּ֥וֹם הַזֶּֽה׃ ",
        "versenonikud": "כי כאשר נשבעתי לך ביהוה אלהי ישראל לאמר כי שלמה בנך ימלך אחרי והוא ישב על כסאי תחתי כי כן אעשה היום הזה "
    },
    {
        "bookchapter": "מלכים א",
        "chapter": "א",
        "versechapter": "לא",
        "bookseder": "מלכים",
        "seder": "א",
        "verseseder": "לא",
        "versenikud": "וַתִּקֹּ֨ד בַּת־ שֶׁ֤בַע אַפַּ֙יִם֙ אֶ֔רֶץ וַתִּשְׁתַּ֖חוּ לַמֶּ֑לֶךְ וַתֹּ֕אמֶר יְחִ֗י אֲדֹנִ֛י הַמֶּ֥לֶךְ דָּוִ֖ד לְעֹלָֽם׃ ",
        "versenonikud": "ותקד בת שבע אפים ארץ ותשתחו למלך ותאמר יחי אדני המלך דוד לעלם "
    },
    {
        "bookchapter": "מלכים א",
        "chapter": "א",
        "versechapter": "לב",
        "bookseder": "מלכים",
        "seder": "א",
        "verseseder": "לב",
        "versenikud": "וַיֹּ֣אמֶר ׀ הַמֶּ֣לֶךְ דָּוִ֗ד קִרְאוּ־ לִ֞י לְצָד֤וֹק הַכֹּהֵן֙ וּלְנָתָ֣ן הַנָּבִ֔יא וְלִבְנָיָ֖הוּ בֶּן־ יְהוֹיָדָ֑ע וַיָּבֹ֖אוּ לִפְנֵ֥י הַמֶּֽלֶךְ׃ ",
        "versenonikud": "ויאמר  המלך דוד קראו לי לצדוק הכהן ולנתן הנביא ולבניהו בן יהוידע ויבאו לפני המלך "
    },
    {
        "bookchapter": "מלכים א",
        "chapter": "א",
        "versechapter": "לג",
        "bookseder": "מלכים",
        "seder": "א",
        "verseseder": "לג",
        "versenikud": "וַיֹּ֨אמֶר הַמֶּ֜לֶךְ לָהֶ֗ם קְח֤וּ עִמָּכֶם֙ אֶת־ עַבְדֵ֣י אֲדֹנֵיכֶ֔ם וְהִרְכַּבְתֶּם֙ אֶת־ שְׁלֹמֹ֣ה בְנִ֔י עַל־ הַפִּרְדָּ֖ה אֲשֶׁר־ לִ֑י וְהוֹרַדְתֶּ֥ם אֹת֖וֹ אֶל־ גִּחֽוֹן׃ ",
        "versenonikud": "ויאמר המלך להם קחו עמכם את עבדי אדניכם והרכבתם את שלמה בני על הפרדה אשר לי והורדתם אתו אל גחון "
    },
    {
        "bookchapter": "מלכים א",
        "chapter": "א",
        "versechapter": "לד",
        "bookseder": "מלכים",
        "seder": "א",
        "verseseder": "לד",
        "versenikud": "וּמָשַׁ֣ח אֹת֣וֹ שָׁ֠ם צָד֨וֹק הַכֹּהֵ֜ן וְנָתָ֧ן הַנָּבִ֛יא לְמֶ֖לֶךְ עַל־ יִשְׂרָאֵ֑ל וּתְקַעְתֶּם֙ בַּשּׁוֹפָ֔ר וַאֲמַרְתֶּ֕ם יְחִ֖י הַמֶּ֥לֶךְ שְׁלֹמֹֽה׃ ",
        "versenonikud": "ומשח אתו שם צדוק הכהן ונתן הנביא למלך על ישראל ותקעתם בשופר ואמרתם יחי המלך שלמה "
    },
    {
        "bookchapter": "מלכים א",
        "chapter": "א",
        "versechapter": "לה",
        "bookseder": "מלכים",
        "seder": "א",
        "verseseder": "לה",
        "versenikud": "וַעֲלִיתֶ֣ם אַחֲרָ֗יו וּבָא֙ וְיָשַׁ֣ב עַל־ כִּסְאִ֔י וְה֥וּא יִמְלֹ֖ךְ תַּחְתָּ֑י וְאֹת֤וֹ צִוִּ֙יתִי֙ לִֽהְי֣וֹת נָגִ֔יד עַל־ יִשְׂרָאֵ֖ל וְעַל־ יְהוּדָֽה׃ ",
        "versenonikud": "ועליתם אחריו ובא וישב על כסאי והוא ימלך תחתי ואתו צויתי להיות נגיד על ישראל ועל יהודה "
    },
    {
        "bookchapter": "מלכים א",
        "chapter": "א",
        "versechapter": "לו",
        "bookseder": "מלכים",
        "seder": "א",
        "verseseder": "לו",
        "versenikud": "וַיַּ֨עַן בְּנָיָ֧הוּ בֶן־ יְהֽוֹיָדָ֛ע אֶת־ הַמֶּ֖לֶךְ וַיֹּ֣אמֶר ׀ אָמֵ֑ן כֵּ֚ן יֹאמַ֣ר יְהוָ֔ה אֱלֹהֵ֖י אֲדֹנִ֥י הַמֶּֽלֶךְ׃ ",
        "versenonikud": "ויען בניהו בן יהוידע את המלך ויאמר  אמן כן יאמר יהוה אלהי אדני המלך "
    },
    {
        "bookchapter": "מלכים א",
        "chapter": "א",
        "versechapter": "לז",
        "bookseder": "מלכים",
        "seder": "א",
        "verseseder": "לז",
        "versenikud": "כַּאֲשֶׁ֨ר הָיָ֤ה יְהוָה֙ עִם־ אֲדֹנִ֣י הַמֶּ֔לֶךְ כֵּ֖ן יהי יִֽהְיֶ֣ה עִם־ שְׁלֹמֹ֑ה וִֽיגַדֵּל֙ אֶת־ כִּסְא֔וֹ מִ֨כִּסֵּ֔א אֲדֹנִ֖י הַמֶּ֥לֶךְ דָּוִֽד׃ ",
        "versenonikud": "כאשר היה יהוה עם אדני המלך כן יהי יהיה עם שלמה ויגדל את כסאו מכסא אדני המלך דוד "
    },
    {
        "bookchapter": "מלכים א",
        "chapter": "א",
        "versechapter": "לח",
        "bookseder": "מלכים",
        "seder": "א",
        "verseseder": "לח",
        "versenikud": "וַיֵּ֣רֶד צָד֣וֹק הַ֠כֹּהֵן וְנָתָ֨ן הַנָּבִ֜יא וּבְנָיָ֣הוּ בֶן־ יְהוֹיָדָ֗ע וְהַכְּרֵתִי֙ וְהַפְּלֵתִ֔י וַיַּרְכִּ֙בוּ֙ אֶת־ שְׁלֹמֹ֔ה עַל־ פִּרְדַּ֖ת הַמֶּ֣לֶךְ דָּוִ֑ד וַיֹּלִ֥כוּ אֹת֖וֹ עַל־ גִּחֽוֹן׃ ",
        "versenonikud": "וירד צדוק הכהן ונתן הנביא ובניהו בן יהוידע והכרתי והפלתי וירכבו את שלמה על פרדת המלך דוד וילכו אתו על גחון "
    },
    {
        "bookchapter": "מלכים א",
        "chapter": "א",
        "versechapter": "לט",
        "bookseder": "מלכים",
        "seder": "א",
        "verseseder": "לט",
        "versenikud": "וַיִּקַּח֩ צָד֨וֹק הַכֹּהֵ֜ן אֶת־ קֶ֤רֶן הַשֶּׁ֙מֶן֙ מִן־ הָאֹ֔הֶל וַיִּמְשַׁ֖ח אֶת־ שְׁלֹמֹ֑ה וַֽיִּתְקְעוּ֙ בַּשּׁוֹפָ֔ר וַיֹּֽאמְרוּ֙ כָּל־ הָעָ֔ם יְחִ֖י הַמֶּ֥לֶךְ שְׁלֹמֹֽה׃ ",
        "versenonikud": "ויקח צדוק הכהן את קרן השמן מן האהל וימשח את שלמה ויתקעו בשופר ויאמרו כל העם יחי המלך שלמה "
    },
    {
        "bookchapter": "מלכים א",
        "chapter": "א",
        "versechapter": "מ",
        "bookseder": "מלכים",
        "seder": "א",
        "verseseder": "מ",
        "versenikud": "וַיַּעֲל֤וּ כָל־ הָעָם֙ אַֽחֲרָ֔יו וְהָעָם֙ מְחַלְּלִ֣ים בַּחֲלִלִ֔ים וּשְׂמֵחִ֖ים שִׂמְחָ֣ה גְדוֹלָ֑ה וַתִּבָּקַ֥ע הָאָ֖רֶץ בְּקוֹלָֽם׃ ",
        "versenonikud": "ויעלו כל העם אחריו והעם מחללים בחללים ושמחים שמחה גדולה ותבקע הארץ בקולם "
    },
    {
        "bookchapter": "מלכים א",
        "chapter": "א",
        "versechapter": "מא",
        "bookseder": "מלכים",
        "seder": "א",
        "verseseder": "מא",
        "versenikud": "וַיִּשְׁמַ֣ע אֲדֹנִיָּ֗הוּ וְכָל־ הַקְּרֻאִים֙ אֲשֶׁ֣ר אִתּ֔וֹ וְהֵ֖ם כִּלּ֣וּ לֶאֱכֹ֑ל וַיִּשְׁמַ֤ע יוֹאָב֙ אֶת־ ק֣וֹל הַשּׁוֹפָ֔ר וַיֹּ֕אמֶר מַדּ֥וּעַ קֽוֹל־ הַקִּרְיָ֖ה הוֹמָֽה׃ ",
        "versenonikud": "וישמע אדניהו וכל הקראים אשר אתו והם כלו לאכל וישמע יואב את קול השופר ויאמר מדוע קול הקריה הומה "
    },
    {
        "bookchapter": "מלכים א",
        "chapter": "א",
        "versechapter": "מב",
        "bookseder": "מלכים",
        "seder": "א",
        "verseseder": "מב",
        "versenikud": "עוֹדֶ֣נּוּ מְדַבֵּ֔ר וְהִנֵּ֧ה יוֹנָתָ֛ן בֶּן־ אֶבְיָתָ֥ר הַכֹּהֵ֖ן בָּ֑א וַיֹּ֤אמֶר אֲדֹנִיָּ֙הוּ֙ בֹּ֔א כִּ֣י אִ֥ישׁ חַ֛יִל אַ֖תָּה וְט֥וֹב תְּבַשֵּֽׂר׃ ",
        "versenonikud": "עודנו מדבר והנה יונתן בן אביתר הכהן בא ויאמר אדניהו בא כי איש חיל אתה וטוב תבשר "
    },
    {
        "bookchapter": "מלכים א",
        "chapter": "א",
        "versechapter": "מג",
        "bookseder": "מלכים",
        "seder": "א",
        "verseseder": "מג",
        "versenikud": "וַיַּ֙עַן֙ יוֹנָתָ֔ן וַיֹּ֖אמֶר לַאֲדֹנִיָּ֑הוּ אֲבָ֕ל אֲדֹנֵ֥ינוּ הַמֶּֽלֶךְ־ דָּוִ֖ד הִמְלִ֥יךְ אֶת־ שְׁלֹמֹֽה׃ ",
        "versenonikud": "ויען יונתן ויאמר לאדניהו אבל אדנינו המלך דוד המליך את שלמה "
    },
    {
        "bookchapter": "מלכים א",
        "chapter": "א",
        "versechapter": "מד",
        "bookseder": "מלכים",
        "seder": "א",
        "verseseder": "מד",
        "versenikud": "וַיִּשְׁלַ֣ח אִתּֽוֹ־ הַ֠מֶּלֶךְ אֶת־ צָד֨וֹק הַכֹּהֵ֜ן וְאֶת־ נָתָ֣ן הַנָּבִ֗יא וּבְנָיָ֙הוּ֙ בֶּן־ יְה֣וֹיָדָ֔ע וְהַכְּרֵתִ֖י וְהַפְּלֵתִ֑י וַיַּרְכִּ֣בוּ אֹת֔וֹ עַ֖ל פִּרְדַּ֥ת הַמֶּֽלֶךְ׃ ",
        "versenonikud": "וישלח אתו המלך את צדוק הכהן ואת נתן הנביא ובניהו בן יהוידע והכרתי והפלתי וירכבו אתו על פרדת המלך "
    },
    {
        "bookchapter": "מלכים א",
        "chapter": "א",
        "versechapter": "מה",
        "bookseder": "מלכים",
        "seder": "א",
        "verseseder": "מה",
        "versenikud": "וַיִּמְשְׁח֣וּ אֹת֡וֹ צָד֣וֹק הַכֹּהֵ֣ן וְנָתָן֩ הַנָּבִ֨יא לְמֶ֜לֶךְ בְּגִח֗וֹן וַיַּעֲל֤וּ מִשָּׁם֙ שְׂמֵחִ֔ים וַתֵּהֹ֖ם הַקִּרְיָ֑ה ה֥וּא הַקּ֖וֹל אֲשֶׁ֥ר שְׁמַעְתֶּֽם׃ ",
        "versenonikud": "וימשחו אתו צדוק הכהן ונתן הנביא למלך בגחון ויעלו משם שמחים ותהם הקריה הוא הקול אשר שמעתם "
    },
    {
        "bookchapter": "מלכים א",
        "chapter": "א",
        "versechapter": "מו",
        "bookseder": "מלכים",
        "seder": "א",
        "verseseder": "מו",
        "versenikud": "וְגַם֙ יָשַׁ֣ב שְׁלֹמֹ֔ה עַ֖ל כִּסֵּ֥א הַמְּלוּכָֽה׃ ",
        "versenonikud": "וגם ישב שלמה על כסא המלוכה "
    },
    {
        "bookchapter": "מלכים א",
        "chapter": "א",
        "versechapter": "מז",
        "bookseder": "מלכים",
        "seder": "א",
        "verseseder": "מז",
        "versenikud": "וְגַם־ בָּ֜אוּ עַבְדֵ֣י הַמֶּ֗לֶךְ לְ֠בָרֵךְ אֶת־ אֲדֹנֵ֜ינוּ הַמֶּ֣לֶךְ דָּוִד֮ לֵאמֹר֒ יֵיטֵ֨ב אלהיך אֱלֹהִ֜ים אֶת־ שֵׁ֤ם שְׁלֹמֹה֙ מִשְּׁמֶ֔ךָ וִֽיגַדֵּ֥ל אֶת־ כִּסְא֖וֹ מִכִּסְאֶ֑ךָ וַיִּשְׁתַּ֥חוּ הַמֶּ֖לֶךְ עַל־ הַמִּשְׁכָּֽב׃ ",
        "versenonikud": "וגם באו עבדי המלך לברך את אדנינו המלך דוד לאמר ייטב אלהיך אלהים את שם שלמה משמך ויגדל את כסאו מכסאך וישתחו המלך על המשכב "
    }
]