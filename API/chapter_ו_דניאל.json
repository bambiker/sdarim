[
    {
        "bookchapter": "דניאל",
        "chapter": "ו",
        "versechapter": "א",
        "bookseder": "דניאל",
        "seder": "ד",
        "verseseder": "כ",
        "versenikud": "וְדָרְיָ֙וֶשׁ֙ מָֽדָיָ֔א קַבֵּ֖ל מַלְכוּתָ֑א כְּבַ֥ר שְׁנִ֖ין שִׁתִּ֥ין וְתַרְתֵּֽין׃ ",
        "versenonikud": "ודריוש מדיא קבל מלכותא כבר שנין שתין ותרתין "
    },
    {
        "bookchapter": "דניאל",
        "chapter": "ו",
        "versechapter": "ב",
        "bookseder": "דניאל",
        "seder": "ד",
        "verseseder": "כא",
        "versenikud": "שְׁפַר֙ קֳדָ֣ם דָּרְיָ֔וֶשׁ וַהֲקִים֙ עַל־ מַלְכוּתָ֔א לַאֲחַשְׁדַּרְפְּנַיָּ֖א מְאָ֣ה וְעֶשְׂרִ֑ין דִּ֥י לֶהֱוֺ֖ן בְּכָל־ מַלְכוּתָֽא׃ ",
        "versenonikud": "שפר קדם דריוש והקים על מלכותא לאחשדרפניא מאה ועשרין די להון בכל מלכותא "
    },
    {
        "bookchapter": "דניאל",
        "chapter": "ו",
        "versechapter": "ג",
        "bookseder": "דניאל",
        "seder": "ד",
        "verseseder": "כב",
        "versenikud": "וְעֵ֤לָּא מִנְּהוֹן֙ סָרְכִ֣ין תְּלָתָ֔א דִּ֥י דָנִיֵּ֖אל חַֽד־ מִנְּה֑וֹן דִּֽי־ לֶהֱוֺ֞ן אֲחַשְׁדַּרְפְּנַיָּ֣א אִלֵּ֗ין יָהֲבִ֤ין לְהוֹן֙ טַעְמָ֔א וּמַלְכָּ֖א לָֽא־ לֶהֱוֵ֥א נָזִֽק׃ ",
        "versenonikud": "ועלא מנהון סרכין תלתא די דניאל חד מנהון די להון אחשדרפניא אלין יהבין להון טעמא ומלכא לא להוא נזק "
    },
    {
        "bookchapter": "דניאל",
        "chapter": "ו",
        "versechapter": "ד",
        "bookseder": "דניאל",
        "seder": "ד",
        "verseseder": "כג",
        "versenikud": "אֱדַ֙יִן֙ דָּנִיֵּ֣אל דְּנָ֔ה הֲוָ֣א מִתְנַצַּ֔ח עַל־ סָרְכַיָּ֖א וַאֲחַשְׁדַּרְפְּנַיָּ֑א כָּל־ קֳבֵ֗ל דִּ֣י ר֤וּחַ יַתִּירָא֙ בֵּ֔הּ וּמַלְכָּ֣א עֲשִׁ֔ית לַהֲקָמוּתֵ֖הּ עַל־ כָּל־ מַלְכוּתָֽא׃ ",
        "versenonikud": "אדין דניאל דנה הוא מתנצח על סרכיא ואחשדרפניא כל קבל די רוח יתירא בה ומלכא עשית להקמותה על כל מלכותא "
    },
    {
        "bookchapter": "דניאל",
        "chapter": "ו",
        "versechapter": "ה",
        "bookseder": "דניאל",
        "seder": "ד",
        "verseseder": "כד",
        "versenikud": "אֱדַ֨יִן סָֽרְכַיָּ֜א וַאֲחַשְׁדַּרְפְּנַיָּ֗א הֲו֨וֹ בָעַ֧יִן עִלָּ֛ה לְהַשְׁכָּחָ֥ה לְדָנִיֵּ֖אל מִצַּ֣ד מַלְכוּתָ֑א וְכָל־ עִלָּ֨ה וּשְׁחִיתָ֜ה לָא־ יָכְלִ֣ין לְהַשְׁכָּחָ֗ה כָּל־ קֳבֵל֙ דִּֽי־ מְהֵימַ֣ן ה֔וּא וְכָל־ שָׁלוּ֙ וּשְׁחִיתָ֔ה לָ֥א הִשְׁתְּכַ֖חַת עֲלֽוֹהִי׃ ",
        "versenonikud": "אדין סרכיא ואחשדרפניא הוו בעין עלה להשכחה לדניאל מצד מלכותא וכל עלה ושחיתה לא יכלין להשכחה כל קבל די מהימן הוא וכל שלו ושחיתה לא השתכחת עלוהי "
    },
    {
        "bookchapter": "דניאל",
        "chapter": "ו",
        "versechapter": "ו",
        "bookseder": "דניאל",
        "seder": "ד",
        "verseseder": "כה",
        "versenikud": "אֱ֠דַיִן גֻּבְרַיָּ֤א אִלֵּךְ֙ אָֽמְרִ֔ין דִּ֣י לָ֧א נְהַשְׁכַּ֛ח לְדָנִיֵּ֥אל דְּנָ֖ה כָּל־ עִלָּ֑א לָהֵ֕ן הַשְׁכַּ֥חְנָֽה עֲל֖וֹהִי בְּדָ֥ת אֱלָהֵֽהּ׃ ",
        "versenonikud": "אדין גבריא אלך אמרין די לא נהשכח לדניאל דנה כל עלא להן השכחנה עלוהי בדת אלהה "
    },
    {
        "bookchapter": "דניאל",
        "chapter": "ו",
        "versechapter": "ז",
        "bookseder": "דניאל",
        "seder": "ד",
        "verseseder": "כו",
        "versenikud": "אֱ֠דַיִן סָרְכַיָּ֤א וַאֲחַשְׁדַּרְפְּנַיָּא֙ אִלֵּ֔ן הַרְגִּ֖שׁוּ עַל־ מַלְכָּ֑א וְכֵן֙ אָמְרִ֣ין לֵ֔הּ דָּרְיָ֥וֶשׁ מַלְכָּ֖א לְעָלְמִ֥ין חֱיִֽי׃ ",
        "versenonikud": "אדין סרכיא ואחשדרפניא אלן הרגשו על מלכא וכן אמרין לה דריוש מלכא לעלמין חיי "
    },
    {
        "bookchapter": "דניאל",
        "chapter": "ו",
        "versechapter": "ח",
        "bookseder": "דניאל",
        "seder": "ד",
        "verseseder": "כז",
        "versenikud": "אִתְיָעַ֜טוּ כֹּ֣ל ׀ סָרְכֵ֣י מַלְכוּתָ֗א סִגְנַיָּ֤א וַֽאֲחַשְׁדַּרְפְּנַיָּא֙ הַדָּֽבְרַיָּ֣א וּפַחֲוָתָ֔א לְקַיָּמָ֤ה קְיָם֙ מַלְכָּ֔א וּלְתַקָּפָ֖ה אֱסָ֑ר דִּ֣י כָל־ דִּֽי־ יִבְעֵ֣ה בָ֠עוּ מִן־ כָּל־ אֱלָ֨הּ וֶֽאֱנָ֜שׁ עַד־ יוֹמִ֣ין תְּלָתִ֗ין לָהֵן֙ מִנָּ֣ךְ מַלְכָּ֔א יִתְרְמֵ֕א לְגֹ֖ב אַרְיָוָתָֽא׃ ",
        "versenonikud": "אתיעטו כל  סרכי מלכותא סגניא ואחשדרפניא הדבריא ופחותא לקימה קים מלכא ולתקפה אסר די כל די יבעה בעו מן כל אלה ואנש עד יומין תלתין להן מנך מלכא יתרמא לגב אריותא "
    },
    {
        "bookchapter": "דניאל",
        "chapter": "ו",
        "versechapter": "ט",
        "bookseder": "דניאל",
        "seder": "ד",
        "verseseder": "כח",
        "versenikud": "כְּעַ֣ן מַלְכָּ֔א תְּקִ֥ים אֱסָרָ֖א וְתִרְשֻׁ֣ם כְּתָבָ֑א דִּ֣י לָ֧א לְהַשְׁנָיָ֛ה כְּדָת־ מָדַ֥י וּפָרַ֖ס דִּי־ לָ֥א תֶעְדֵּֽא׃ ",
        "versenonikud": "כען מלכא תקים אסרא ותרשם כתבא די לא להשניה כדת מדי ופרס די לא תעדא "
    },
    {
        "bookchapter": "דניאל",
        "chapter": "ו",
        "versechapter": "י",
        "bookseder": "דניאל",
        "seder": "ד",
        "verseseder": "כט",
        "versenikud": "כָּל־ קֳבֵ֖ל דְּנָ֑ה מַלְכָּא֙ דָּֽרְיָ֔וֶשׁ רְשַׁ֥ם כְּתָבָ֖א וֶאֱסָרָֽא׃ ",
        "versenonikud": "כל קבל דנה מלכא דריוש רשם כתבא ואסרא "
    },
    {
        "bookchapter": "דניאל",
        "chapter": "ו",
        "versechapter": "יא",
        "bookseder": "דניאל",
        "seder": "ה",
        "verseseder": "א",
        "versenikud": "וְ֠דָנִיֵּאל כְּדִ֨י יְדַ֜ע דִּֽי־ רְשִׁ֤ים כְּתָבָא֙ עַ֣ל לְבַיְתֵ֔הּ וְכַוִּ֨ין פְּתִיחָ֥ן לֵהּ֙ בְּעִלִּיתֵ֔הּ נֶ֖גֶד יְרוּשְׁלֶ֑ם וְזִמְנִין֩ תְּלָתָ֨ה בְיוֹמָ֜א ה֣וּא ׀ בָּרֵ֣ךְ עַל־ בִּרְכ֗וֹהִי וּמְצַלֵּ֤א וּמוֹדֵא֙ קֳדָ֣ם אֱלָהֵ֔הּ כָּל־ קֳבֵל֙ דִּֽי־ הֲוָ֣א עָבֵ֔ד מִן־ קַדְמַ֖ת דְּנָֽה׃ ",
        "versenonikud": "ודניאל כדי ידע די רשים כתבא על לביתה וכוין פתיחן לה בעליתה נגד ירושלם וזמנין תלתה ביומא הוא  ברך על ברכוהי ומצלא ומודא קדם אלהה כל קבל די הוא עבד מן קדמת דנה "
    },
    {
        "bookchapter": "דניאל",
        "chapter": "ו",
        "versechapter": "יב",
        "bookseder": "דניאל",
        "seder": "ה",
        "verseseder": "ב",
        "versenikud": "אֱ֠דַיִן גֻּבְרַיָּ֤א אִלֵּךְ֙ הַרְגִּ֔שׁוּ וְהַשְׁכַּ֖חוּ לְדָנִיֵּ֑אל בָּעֵ֥א וּמִתְחַנַּ֖ן קֳדָ֥ם אֱלָהֵֽהּ׃ ",
        "versenonikud": "אדין גבריא אלך הרגשו והשכחו לדניאל בעא ומתחנן קדם אלהה "
    },
    {
        "bookchapter": "דניאל",
        "chapter": "ו",
        "versechapter": "יג",
        "bookseder": "דניאל",
        "seder": "ה",
        "verseseder": "ג",
        "versenikud": "בֵּ֠אדַיִן קְרִ֨יבוּ וְאָמְרִ֥ין קֳדָם־ מַלְכָּא֮ עַל־ אֱסָ֣ר מַלְכָּא֒ הֲלָ֧א אֱסָ֣ר רְשַׁ֗מְתָּ דִּ֣י כָל־ אֱנָ֡שׁ דִּֽי־ יִבְעֵה֩ מִן־ כָּל־ אֱלָ֨הּ וֶֽאֱנָ֜שׁ עַד־ יוֹמִ֣ין תְּלָתִ֗ין לָהֵן֙ מִנָּ֣ךְ מַלְכָּ֔א יִתְרְמֵ֕א לְג֖וֹב אַרְיָותָ֑א עָנֵ֨ה מַלְכָּ֜א וְאָמַ֗ר יַצִּיבָ֧א מִלְּתָ֛א כְּדָת־ מָדַ֥י וּפָרַ֖ס דִּי־ לָ֥א תֶעְדֵּֽא׃ ",
        "versenonikud": "באדין קריבו ואמרין קדם מלכא על אסר מלכא הלא אסר רשמת די כל אנש די יבעה מן כל אלה ואנש עד יומין תלתין להן מנך מלכא יתרמא לגוב אריותא ענה מלכא ואמר יציבא מלתא כדת מדי ופרס די לא תעדא "
    },
    {
        "bookchapter": "דניאל",
        "chapter": "ו",
        "versechapter": "יד",
        "bookseder": "דניאל",
        "seder": "ה",
        "verseseder": "ד",
        "versenikud": "בֵּ֠אדַיִן עֲנ֣וֹ וְאָמְרִין֮ קֳדָ֣ם מַלְכָּא֒ דִּ֣י דָנִיֵּ֡אל דִּי֩ מִן־ בְּנֵ֨י גָלוּתָ֜א דִּ֣י יְה֗וּד לָא־ שָׂ֨ם עליך עֲלָ֤ךְ מַלְכָּא֙ טְעֵ֔ם וְעַל־ אֱסָרָ֖א דִּ֣י רְשַׁ֑מְתָּ וְזִמְנִ֤ין תְּלָתָה֙ בְּיוֹמָ֔א בָּעֵ֖א בָּעוּתֵֽהּ׃ ",
        "versenonikud": "באדין ענו ואמרין קדם מלכא די דניאל די מן בני גלותא די יהוד לא שם עליך עלך מלכא טעם ועל אסרא די רשמת וזמנין תלתה ביומא בעא בעותה "
    },
    {
        "bookchapter": "דניאל",
        "chapter": "ו",
        "versechapter": "טו",
        "bookseder": "דניאל",
        "seder": "ה",
        "verseseder": "ה",
        "versenikud": "אֱדַ֨יִן מַלְכָּ֜א כְּדִ֧י מִלְּתָ֣א שְׁמַ֗ע שַׂגִּיא֙ בְּאֵ֣שׁ עֲל֔וֹהִי וְעַ֧ל דָּנִיֵּ֛אל שָׂ֥ם בָּ֖ל לְשֵׁיזָבוּתֵ֑הּ וְעַד֙ מֶֽעָלֵ֣י שִׁמְשָׁ֔א הֲוָ֥א מִשְׁתַּדַּ֖ר לְהַצָּלוּתֵֽהּ׃ ",
        "versenonikud": "אדין מלכא כדי מלתא שמע שגיא באש עלוהי ועל דניאל שם בל לשיזבותה ועד מעלי שמשא הוא משתדר להצלותה "
    },
    {
        "bookchapter": "דניאל",
        "chapter": "ו",
        "versechapter": "טז",
        "bookseder": "דניאל",
        "seder": "ה",
        "verseseder": "ו",
        "versenikud": "בֵּאדַ֙יִן֙ גֻּבְרַיָּ֣א אִלֵּ֔ךְ הַרְגִּ֖שׁוּ עַל־ מַלְכָּ֑א וְאָמְרִ֣ין לְמַלְכָּ֗א דַּ֤ע מַלְכָּא֙ דִּֽי־ דָת֙ לְמָדַ֣י וּפָרַ֔ס דִּֽי־ כָל־ אֱסָ֥ר וּקְיָ֛ם דִּֽי־ מַלְכָּ֥א יְהָקֵ֖ים לָ֥א לְהַשְׁנָיָֽה׃ ",
        "versenonikud": "באדין גבריא אלך הרגשו על מלכא ואמרין למלכא דע מלכא די דת למדי ופרס די כל אסר וקים די מלכא יהקים לא להשניה "
    },
    {
        "bookchapter": "דניאל",
        "chapter": "ו",
        "versechapter": "יז",
        "bookseder": "דניאל",
        "seder": "ה",
        "verseseder": "ז",
        "versenikud": "בֵּאדַ֜יִן מַלְכָּ֣א אֲמַ֗ר וְהַיְתִיו֙ לְדָ֣נִיֵּ֔אל וּרְמ֕וֹ לְגֻבָּ֖א דִּ֣י אַרְיָוָתָ֑א עָנֵ֤ה מַלְכָּא֙ וְאָמַ֣ר לְדָנִיֵּ֔אל אֱלָהָ֗ךְ דִּ֣י אנתה אַ֤נְתְּ פָּֽלַֽח־ לֵהּ֙ בִּתְדִירָ֔א ה֖וּא יְשֵׁיזְבִנָּֽךְ׃ ",
        "versenonikud": "באדין מלכא אמר והיתיו לדניאל ורמו לגבא די אריותא ענה מלכא ואמר לדניאל אלהך די אנתה אנת פלח לה בתדירא הוא ישיזבנך "
    },
    {
        "bookchapter": "דניאל",
        "chapter": "ו",
        "versechapter": "יח",
        "bookseder": "דניאל",
        "seder": "ה",
        "verseseder": "ח",
        "versenikud": "וְהֵיתָ֙יִת֙ אֶ֣בֶן חֲדָ֔ה וְשֻׂמַ֖ת עַל־ פֻּ֣ם גֻּבָּ֑א וְחַתְמַ֨הּ מַלְכָּ֜א בְּעִזְקְתֵ֗הּ וּבְעִזְקָת֙ רַבְרְבָנ֔וֹהִי דִּ֛י לָא־ תִשְׁנֵ֥א צְב֖וּ בְּדָנִיֵּֽאל׃ ",
        "versenonikud": "והיתית אבן חדה ושמת על פם גבא וחתמה מלכא בעזקתה ובעזקת רברבנוהי די לא תשנא צבו בדניאל "
    },
    {
        "bookchapter": "דניאל",
        "chapter": "ו",
        "versechapter": "יט",
        "bookseder": "דניאל",
        "seder": "ה",
        "verseseder": "ט",
        "versenikud": "אֱ֠דַיִן אֲזַ֨ל מַלְכָּ֤א לְהֵֽיכְלֵהּ֙ וּבָ֣ת טְוָ֔ת וְדַחֲוָ֖ן לָא־ הַנְעֵ֣ל קָֽדָמ֑וֹהִי וְשִׁנְתֵּ֖הּ נַדַּ֥ת עֲלֽוֹהִי׃ ",
        "versenonikud": "אדין אזל מלכא להיכלה ובת טות ודחון לא הנעל קדמוהי ושנתה נדת עלוהי "
    },
    {
        "bookchapter": "דניאל",
        "chapter": "ו",
        "versechapter": "כ",
        "bookseder": "דניאל",
        "seder": "ה",
        "verseseder": "י",
        "versenikud": "בֵּאדַ֣יִן מַלְכָּ֔א בִּשְׁפַּרְפָּרָ֖א יְק֣וּם בְּנָגְהָ֑א וּבְהִ֨תְבְּהָלָ֔ה לְגֻבָּ֥א דִֽי־ אַרְיָוָתָ֖א אֲזַֽל׃ ",
        "versenonikud": "באדין מלכא בשפרפרא יקום בנגהא ובהתבהלה לגבא די אריותא אזל "
    },
    {
        "bookchapter": "דניאל",
        "chapter": "ו",
        "versechapter": "כא",
        "bookseder": "דניאל",
        "seder": "ה",
        "verseseder": "יא",
        "versenikud": "וּכְמִקְרְבֵ֣הּ לְגֻבָּ֔א לְדָ֣נִיֵּ֔אל בְּקָ֥ל עֲצִ֖יב זְעִ֑ק עָנֵ֨ה מַלְכָּ֜א וְאָמַ֣ר לְדָנִיֵּ֗אל דָּֽנִיֵּאל֙ עֲבֵד֙ אֱלָהָ֣א חַיָּ֔א אֱלָהָ֗ךְ דִּ֣י אנתה אַ֤נְתְּ פָּֽלַֽח־ לֵהּ֙ בִּתְדִירָ֔א הַיְכִ֥ל לְשֵׁיזָבוּתָ֖ךְ מִן־ אַרְיָוָתָֽא׃ ",
        "versenonikud": "וכמקרבה לגבא לדניאל בקל עציב זעק ענה מלכא ואמר לדניאל דניאל עבד אלהא חיא אלהך די אנתה אנת פלח לה בתדירא היכל לשיזבותך מן אריותא "
    },
    {
        "bookchapter": "דניאל",
        "chapter": "ו",
        "versechapter": "כב",
        "bookseder": "דניאל",
        "seder": "ה",
        "verseseder": "יב",
        "versenikud": "אֱדַ֙יִן֙ דָּנִיֶּ֔אל עִם־ מַלְכָּ֖א מַלִּ֑ל מַלְכָּ֖א לְעָלְמִ֥ין חֱיִֽי׃ ",
        "versenonikud": "אדין דניאל עם מלכא מלל מלכא לעלמין חיי "
    },
    {
        "bookchapter": "דניאל",
        "chapter": "ו",
        "versechapter": "כג",
        "bookseder": "דניאל",
        "seder": "ה",
        "verseseder": "יג",
        "versenikud": "אֱלָהִ֞י שְׁלַ֣ח מַלְאֲכֵ֗הּ וּֽסֲגַ֛ר פֻּ֥ם אַרְיָוָתָ֖א וְלָ֣א חַבְּל֑וּנִי כָּל־ קֳבֵ֗ל דִּ֤י קָֽדָמ֙וֹהִי֙ זָכוּ֙ הִשְׁתְּכַ֣חַת לִ֔י וְאַ֤ף קדמיך קָֽדָמָךְ֙ מַלְכָּ֔א חֲבוּלָ֖ה לָ֥א עַבְדֵֽת׃ ",
        "versenonikud": "אלהי שלח מלאכה וסגר פם אריותא ולא חבלוני כל קבל די קדמוהי זכו השתכחת לי ואף קדמיך קדמך מלכא חבולה לא עבדת "
    },
    {
        "bookchapter": "דניאל",
        "chapter": "ו",
        "versechapter": "כד",
        "bookseder": "דניאל",
        "seder": "ה",
        "verseseder": "יד",
        "versenikud": "בֵּאדַ֣יִן מַלְכָּ֗א שַׂגִּיא֙ טְאֵ֣ב עֲל֔וֹהִי וּלְדָ֣נִיֵּ֔אל אֲמַ֖ר לְהַנְסָקָ֣ה מִן־ גֻּבָּ֑א וְהֻסַּ֨ק דָּנִיֵּ֜אל מִן־ גֻּבָּ֗א וְכָל־ חֲבָל֙ לָא־ הִשְׁתְּכַ֣ח בֵּ֔הּ דִּ֖י הֵימִ֥ן בֵּאלָהֵֽהּ׃ ",
        "versenonikud": "באדין מלכא שגיא טאב עלוהי ולדניאל אמר להנסקה מן גבא והסק דניאל מן גבא וכל חבל לא השתכח בה די הימן באלהה "
    },
    {
        "bookchapter": "דניאל",
        "chapter": "ו",
        "versechapter": "כה",
        "bookseder": "דניאל",
        "seder": "ה",
        "verseseder": "טו",
        "versenikud": "וַאֲמַ֣ר מַלְכָּ֗א וְהַיְתִ֞יו גֻּבְרַיָּ֤א אִלֵּךְ֙ דִּֽי־ אֲכַ֤לוּ קַרְצ֙וֹהִי֙ דִּ֣י דָֽנִיֵּ֔אל וּלְגֹ֤ב אַרְיָוָתָא֙ רְמ֔וֹ אִנּ֖וּן בְּנֵיה֣וֹן וּנְשֵׁיה֑וֹן וְלָֽא־ מְט֞וֹ לְאַרְעִ֣ית גֻּבָּ֗א עַ֠ד דִּֽי־ שְׁלִ֤טֽוּ בְהוֹן֙ אַרְיָ֣וָתָ֔א וְכָל־ גַּרְמֵיה֖וֹן הַדִּֽקוּ׃ ",
        "versenonikud": "ואמר מלכא והיתיו גבריא אלך די אכלו קרצוהי די דניאל ולגב אריותא רמו אנון בניהון ונשיהון ולא מטו לארעית גבא עד די שלטו בהון אריותא וכל גרמיהון הדקו "
    },
    {
        "bookchapter": "דניאל",
        "chapter": "ו",
        "versechapter": "כו",
        "bookseder": "דניאל",
        "seder": "ה",
        "verseseder": "טז",
        "versenikud": "בֵּאדַ֜יִן דָּרְיָ֣וֶשׁ מַלְכָּ֗א כְּ֠תַב לְֽכָל־ עַֽמְמַיָּ֞א אֻמַיָּ֧א וְלִשָּׁנַיָּ֛א דִּֽי־ דארין דָיְרִ֥ין בְּכָל־ אַרְעָ֖א שְׁלָמְכ֥וֹן יִשְׂגֵּֽא׃ ",
        "versenonikud": "באדין דריוש מלכא כתב לכל עממיא אמיא ולשניא די דארין דירין בכל ארעא שלמכון ישגא "
    },
    {
        "bookchapter": "דניאל",
        "chapter": "ו",
        "versechapter": "כז",
        "bookseder": "דניאל",
        "seder": "ה",
        "verseseder": "יז",
        "versenikud": "מִן־ קֳדָמַי֮ שִׂ֣ים טְעֵם֒ דִּ֣י ׀ בְּכָל־ שָׁלְטָ֣ן מַלְכוּתִ֗י לֶהֱוֺ֤ן זאעין זָיְעִין֙ וְדָ֣חֲלִ֔ין מִן־ קֳדָ֖ם אֱלָהֵ֣הּ דִּי־ דָֽנִיֵּ֑אל דִּי־ ה֣וּא ׀ אֱלָהָ֣א חַיָּ֗א וְקַיָּם֙ לְעָ֣לְמִ֔ין וּמַלְכוּתֵהּ֙ דִּֽי־ לָ֣א תִתְחַבַּ֔ל וְשָׁלְטָנֵ֖הּ עַד־ סוֹפָֽא׃ ",
        "versenonikud": "מן קדמי שים טעם די  בכל שלטן מלכותי להון זאעין זיעין ודחלין מן קדם אלהה די דניאל די הוא  אלהא חיא וקים לעלמין ומלכותה די לא תתחבל ושלטנה עד סופא "
    },
    {
        "bookchapter": "דניאל",
        "chapter": "ו",
        "versechapter": "כח",
        "bookseder": "דניאל",
        "seder": "ה",
        "verseseder": "יח",
        "versenikud": "מְשֵׁיזִ֣ב וּמַצִּ֗ל וְעָבֵד֙ אָתִ֣ין וְתִמְהִ֔ין בִּשְׁמַיָּ֖א וּבְאַרְעָ֑א דִּ֚י שֵׁיזִ֣יב לְדָֽנִיֵּ֔אל מִן־ יַ֖ד אַרְיָוָתָֽא׃ ",
        "versenonikud": "משיזב ומצל ועבד אתין ותמהין בשמיא ובארעא די שיזיב לדניאל מן יד אריותא "
    },
    {
        "bookchapter": "דניאל",
        "chapter": "ו",
        "versechapter": "כט",
        "bookseder": "דניאל",
        "seder": "ה",
        "verseseder": "יט",
        "versenikud": "וְדָנִיֵּ֣אל דְּנָ֔ה הַצְלַ֖ח בְּמַלְכ֣וּת דָּרְיָ֑וֶשׁ וּבְמַלְכ֖וּת כּ֥וֹרֶשׁ פרסיא פָּרְסָאָֽה׃ ",
        "versenonikud": "ודניאל דנה הצלח במלכות דריוש ובמלכות כורש פרסיא פרסאה "
    }
]