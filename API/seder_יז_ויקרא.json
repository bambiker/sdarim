[
    {
        "bookchapter": "ויקרא",
        "chapter": "כא",
        "versechapter": "א",
        "bookseder": "ויקרא",
        "seder": "יז",
        "verseseder": "א",
        "parasha": "אמר",
        "versenikud": "וַיֹּ֤אמֶר יְהוָה֙ אֶל־ מֹשֶׁ֔ה אֱמֹ֥ר אֶל־ הַכֹּהֲנִ֖ים בְּנֵ֣י אַהֲרֹ֑ן וְאָמַרְתָּ֣ אֲלֵהֶ֔ם לְנֶ֥פֶשׁ לֹֽא־ יִטַּמָּ֖א בְּעַמָּֽיו׃ ",
        "versenonikud": "ויאמר יהוה אל משה אמר אל הכהנים בני אהרן ואמרת אלהם לנפש לא יטמא בעמיו "
    },
    {
        "bookchapter": "ויקרא",
        "chapter": "כא",
        "versechapter": "ב",
        "bookseder": "ויקרא",
        "seder": "יז",
        "verseseder": "ב",
        "parasha": "אמר",
        "versenikud": "כִּ֚י אִם־ לִשְׁאֵר֔וֹ הַקָּרֹ֖ב אֵלָ֑יו לְאִמּ֣וֹ וּלְאָבִ֔יו וְלִבְנ֥וֹ וּלְבִתּ֖וֹ וּלְאָחִֽיו׃ ",
        "versenonikud": "כי אם לשארו הקרב אליו לאמו ולאביו ולבנו ולבתו ולאחיו "
    },
    {
        "bookchapter": "ויקרא",
        "chapter": "כא",
        "versechapter": "ג",
        "bookseder": "ויקרא",
        "seder": "יז",
        "verseseder": "ג",
        "parasha": "אמר",
        "versenikud": "וְלַאֲחֹת֤וֹ הַבְּתוּלָה֙ הַקְּרוֹבָ֣ה אֵלָ֔יו אֲשֶׁ֥ר לֹֽא־ הָיְתָ֖ה לְאִ֑ישׁ לָ֖הּ יִטַּמָּֽא׃ ",
        "versenonikud": "ולאחתו הבתולה הקרובה אליו אשר לא היתה לאיש לה יטמא "
    },
    {
        "bookchapter": "ויקרא",
        "chapter": "כא",
        "versechapter": "ד",
        "bookseder": "ויקרא",
        "seder": "יז",
        "verseseder": "ד",
        "parasha": "אמר",
        "versenikud": "לֹ֥א יִטַּמָּ֖א בַּ֣עַל בְּעַמָּ֑יו לְהֵ֖חַלּֽוֹ׃ ",
        "versenonikud": "לא יטמא בעל בעמיו להחלו "
    },
    {
        "bookchapter": "ויקרא",
        "chapter": "כא",
        "versechapter": "ה",
        "bookseder": "ויקרא",
        "seder": "יז",
        "verseseder": "ה",
        "parasha": "אמר",
        "versenikud": "לֹֽא־ יקרחה יִקְרְח֤וּ קָרְחָה֙ בְּרֹאשָׁ֔ם וּפְאַ֥ת זְקָנָ֖ם לֹ֣א יְגַלֵּ֑חוּ וּבִ֨בְשָׂרָ֔ם לֹ֥א יִשְׂרְט֖וּ שָׂרָֽטֶת׃ ",
        "versenonikud": "לא יקרחה יקרחו קרחה בראשם ופאת זקנם לא יגלחו ובבשרם לא ישרטו שרטת "
    },
    {
        "bookchapter": "ויקרא",
        "chapter": "כא",
        "versechapter": "ו",
        "bookseder": "ויקרא",
        "seder": "יז",
        "verseseder": "ו",
        "parasha": "אמר",
        "versenikud": "קְדֹשִׁ֤ים יִהְיוּ֙ לֵאלֹ֣הֵיהֶ֔ם וְלֹ֣א יְחַלְּל֔וּ שֵׁ֖ם אֱלֹהֵיהֶ֑ם כִּי֩ אֶת־ אִשֵּׁ֨י יְהוָ֜ה לֶ֧חֶם אֱלֹהֵיהֶ֛ם הֵ֥ם מַקְרִיבִ֖ם וְהָ֥יוּ קֹֽדֶשׁ׃ ",
        "versenonikud": "קדשים יהיו לאלהיהם ולא יחללו שם אלהיהם כי את אשי יהוה לחם אלהיהם הם מקריבם והיו קדש "
    },
    {
        "bookchapter": "ויקרא",
        "chapter": "כא",
        "versechapter": "ז",
        "bookseder": "ויקרא",
        "seder": "יז",
        "verseseder": "ז",
        "parasha": "אמר",
        "versenikud": "אִשָּׁ֨ה זֹנָ֤ה וַחֲלָלָה֙ לֹ֣א יִקָּ֔חוּ וְאִשָּׁ֛ה גְּרוּשָׁ֥ה מֵאִישָׁ֖הּ לֹ֣א יִקָּ֑חוּ כִּֽי־ קָדֹ֥שׁ ה֖וּא לֵאלֹהָֽיו׃ ",
        "versenonikud": "אשה זנה וחללה לא יקחו ואשה גרושה מאישה לא יקחו כי קדש הוא לאלהיו "
    },
    {
        "bookchapter": "ויקרא",
        "chapter": "כא",
        "versechapter": "ח",
        "bookseder": "ויקרא",
        "seder": "יז",
        "verseseder": "ח",
        "parasha": "אמר",
        "versenikud": "וְקִדַּשְׁתּ֔וֹ כִּֽי־ אֶת־ לֶ֥חֶם אֱלֹהֶ֖יךָ ה֣וּא מַקְרִ֑יב קָדֹשׁ֙ יִֽהְיֶה־ לָּ֔ךְ כִּ֣י קָד֔וֹשׁ אֲנִ֥י יְהוָ֖ה מְקַדִּשְׁכֶֽם׃ ",
        "versenonikud": "וקדשתו כי את לחם אלהיך הוא מקריב קדש יהיה לך כי קדוש אני יהוה מקדשכם "
    },
    {
        "bookchapter": "ויקרא",
        "chapter": "כא",
        "versechapter": "ט",
        "bookseder": "ויקרא",
        "seder": "יז",
        "verseseder": "ט",
        "parasha": "אמר",
        "versenikud": "וּבַת֙ אִ֣ישׁ כֹּהֵ֔ן כִּ֥י תֵחֵ֖ל לִזְנ֑וֹת אֶת־ אָבִ֙יהָ֙ הִ֣יא מְחַלֶּ֔לֶת בָּאֵ֖שׁ תִּשָּׂרֵֽף׃ ",
        "versenonikud": "ובת איש כהן כי תחל לזנות את אביה היא מחללת באש תשרף "
    },
    {
        "bookchapter": "ויקרא",
        "chapter": "כא",
        "versechapter": "י",
        "bookseder": "ויקרא",
        "seder": "יז",
        "verseseder": "י",
        "parasha": "אמר",
        "versenikud": "וְהַכֹּהֵן֩ הַגָּד֨וֹל מֵאֶחָ֜יו אֲ‍ֽשֶׁר־ יוּצַ֥ק עַל־ רֹאשׁ֣וֹ ׀ שֶׁ֤מֶן הַמִּשְׁחָה֙ וּמִלֵּ֣א אֶת־ יָד֔וֹ לִלְבֹּ֖שׁ אֶת־ הַבְּגָדִ֑ים אֶת־ רֹאשׁוֹ֙ לֹ֣א יִפְרָ֔ע וּבְגָדָ֖יו לֹ֥א יִפְרֹֽם׃ ",
        "versenonikud": "והכהן הגדול מאחיו אשר יוצק על ראשו  שמן המשחה ומלא את ידו ללבש את הבגדים את ראשו לא יפרע ובגדיו לא יפרם "
    },
    {
        "bookchapter": "ויקרא",
        "chapter": "כא",
        "versechapter": "יא",
        "bookseder": "ויקרא",
        "seder": "יז",
        "verseseder": "יא",
        "parasha": "אמר",
        "versenikud": "וְעַ֛ל כָּל־ נַפְשֹׁ֥ת מֵ֖ת לֹ֣א יָבֹ֑א לְאָבִ֥יו וּלְאִמּ֖וֹ לֹ֥א יִטַּמָּֽא׃ ",
        "versenonikud": "ועל כל נפשת מת לא יבא לאביו ולאמו לא יטמא "
    },
    {
        "bookchapter": "ויקרא",
        "chapter": "כא",
        "versechapter": "יב",
        "bookseder": "ויקרא",
        "seder": "יז",
        "verseseder": "יב",
        "parasha": "אמר",
        "versenikud": "וּמִן־ הַמִּקְדָּשׁ֙ לֹ֣א יֵצֵ֔א וְלֹ֣א יְחַלֵּ֔ל אֵ֖ת מִקְדַּ֣שׁ אֱלֹהָ֑יו כִּ֡י נֵ֠זֶר שֶׁ֣מֶן מִשְׁחַ֧ת אֱלֹהָ֛יו עָלָ֖יו אֲנִ֥י יְהוָֽה׃ ",
        "versenonikud": "ומן המקדש לא יצא ולא יחלל את מקדש אלהיו כי נזר שמן משחת אלהיו עליו אני יהוה "
    },
    {
        "bookchapter": "ויקרא",
        "chapter": "כא",
        "versechapter": "יג",
        "bookseder": "ויקרא",
        "seder": "יז",
        "verseseder": "יג",
        "parasha": "אמר",
        "versenikud": "וְה֕וּא אִשָּׁ֥ה בִבְתוּלֶ֖יהָ יִקָּֽח׃ ",
        "versenonikud": "והוא אשה בבתוליה יקח "
    },
    {
        "bookchapter": "ויקרא",
        "chapter": "כא",
        "versechapter": "יד",
        "bookseder": "ויקרא",
        "seder": "יז",
        "verseseder": "יד",
        "parasha": "אמר",
        "versenikud": "אַלְמָנָ֤ה וּגְרוּשָׁה֙ וַחֲלָלָ֣ה זֹנָ֔ה אֶת־ אֵ֖לֶּה לֹ֣א יִקָּ֑ח כִּ֛י אִם־ בְּתוּלָ֥ה מֵעַמָּ֖יו יִקַּ֥ח אִשָּֽׁה׃ ",
        "versenonikud": "אלמנה וגרושה וחללה זנה את אלה לא יקח כי אם בתולה מעמיו יקח אשה "
    },
    {
        "bookchapter": "ויקרא",
        "chapter": "כא",
        "versechapter": "טו",
        "bookseder": "ויקרא",
        "seder": "יז",
        "verseseder": "טו",
        "parasha": "אמר",
        "versenikud": "וְלֹֽא־ יְחַלֵּ֥ל זַרְע֖וֹ בְּעַמָּ֑יו כִּ֛י אֲנִ֥י יְהוָ֖ה מְקַדְּשֽׁוֹ׃ ",
        "versenonikud": "ולא יחלל זרעו בעמיו כי אני יהוה מקדשו "
    },
    {
        "bookchapter": "ויקרא",
        "chapter": "כא",
        "versechapter": "טז",
        "bookseder": "ויקרא",
        "seder": "יז",
        "verseseder": "טז",
        "parasha": "אמר",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "כא",
        "versechapter": "יז",
        "bookseder": "ויקרא",
        "seder": "יז",
        "verseseder": "יז",
        "parasha": "אמר",
        "versenikud": "דַּבֵּ֥ר אֶֽל־ אַהֲרֹ֖ן לֵאמֹ֑ר אִ֣ישׁ מִֽזַּרְעֲךָ֞ לְדֹרֹתָ֗ם אֲשֶׁ֨ר יִהְיֶ֥ה בוֹ֙ מ֔וּם לֹ֣א יִקְרַ֔ב לְהַקְרִ֖יב לֶ֥חֶם אֱלֹהָֽיו׃ ",
        "versenonikud": "דבר אל אהרן לאמר איש מזרעך לדרתם אשר יהיה בו מום לא יקרב להקריב לחם אלהיו "
    },
    {
        "bookchapter": "ויקרא",
        "chapter": "כא",
        "versechapter": "יח",
        "bookseder": "ויקרא",
        "seder": "יז",
        "verseseder": "יח",
        "parasha": "אמר",
        "versenikud": "כִּ֥י כָל־ אִ֛ישׁ אֲשֶׁר־ בּ֥וֹ מ֖וּם לֹ֣א יִקְרָ֑ב אִ֤ישׁ עִוֵּר֙ א֣וֹ פִסֵּ֔חַ א֥וֹ חָרֻ֖ם א֥וֹ שָׂרֽוּעַ׃ ",
        "versenonikud": "כי כל איש אשר בו מום לא יקרב איש עור או פסח או חרם או שרוע "
    },
    {
        "bookchapter": "ויקרא",
        "chapter": "כא",
        "versechapter": "יט",
        "bookseder": "ויקרא",
        "seder": "יז",
        "verseseder": "יט",
        "parasha": "אמר",
        "versenikud": "א֣וֹ אִ֔ישׁ אֲשֶׁר־ יִהְיֶ֥ה ב֖וֹ שֶׁ֣בֶר רָ֑גֶל א֖וֹ שֶׁ֥בֶר יָֽד׃ ",
        "versenonikud": "או איש אשר יהיה בו שבר רגל או שבר יד "
    },
    {
        "bookchapter": "ויקרא",
        "chapter": "כא",
        "versechapter": "כ",
        "bookseder": "ויקרא",
        "seder": "יז",
        "verseseder": "כ",
        "parasha": "אמר",
        "versenikud": "אֽוֹ־ גִבֵּ֣ן אוֹ־ דַ֔ק א֖וֹ תְּבַלֻּ֣ל בְּעֵינ֑וֹ א֤וֹ גָרָב֙ א֣וֹ יַלֶּ֔פֶת א֖וֹ מְר֥וֹחַ אָֽשֶׁךְ׃ ",
        "versenonikud": "או גבן או דק או תבלל בעינו או גרב או ילפת או מרוח אשך "
    },
    {
        "bookchapter": "ויקרא",
        "chapter": "כא",
        "versechapter": "כא",
        "bookseder": "ויקרא",
        "seder": "יז",
        "verseseder": "כא",
        "parasha": "אמר",
        "versenikud": "כָּל־ אִ֞ישׁ אֲשֶׁר־ בּ֣וֹ מ֗וּם מִזֶּ֙רַע֙ אַהֲרֹ֣ן הַכֹּהֵ֔ן לֹ֣א יִגַּ֔שׁ לְהַקְרִ֖יב אֶת־ אִשֵּׁ֣י יְהוָ֑ה מ֣וּם בּ֔וֹ אֵ֚ת לֶ֣חֶם אֱלֹהָ֔יו לֹ֥א יִגַּ֖שׁ לְהַקְרִֽיב׃ ",
        "versenonikud": "כל איש אשר בו מום מזרע אהרן הכהן לא יגש להקריב את אשי יהוה מום בו את לחם אלהיו לא יגש להקריב "
    },
    {
        "bookchapter": "ויקרא",
        "chapter": "כא",
        "versechapter": "כב",
        "bookseder": "ויקרא",
        "seder": "יז",
        "verseseder": "כב",
        "parasha": "אמר",
        "versenikud": "לֶ֣חֶם אֱלֹהָ֔יו מִקָּדְשֵׁ֖י הַקֳּדָשִׁ֑ים וּמִן־ הַקֳּדָשִׁ֖ים יֹאכֵֽל׃ ",
        "versenonikud": "לחם אלהיו מקדשי הקדשים ומן הקדשים יאכל "
    },
    {
        "bookchapter": "ויקרא",
        "chapter": "כא",
        "versechapter": "כג",
        "bookseder": "ויקרא",
        "seder": "יז",
        "verseseder": "כג",
        "parasha": "אמר",
        "versenikud": "אַ֣ךְ אֶל־ הַפָּרֹ֜כֶת לֹ֣א יָבֹ֗א וְאֶל־ הַמִּזְבֵּ֛חַ לֹ֥א יִגַּ֖שׁ כִּֽי־ מ֣וּם בּ֑וֹ וְלֹ֤א יְחַלֵּל֙ אֶת־ מִקְדָּשַׁ֔י כִּ֛י אֲנִ֥י יְהוָ֖ה מְקַדְּשָֽׁם׃ ",
        "versenonikud": "אך אל הפרכת לא יבא ואל המזבח לא יגש כי מום בו ולא יחלל את מקדשי כי אני יהוה מקדשם "
    },
    {
        "bookchapter": "ויקרא",
        "chapter": "כא",
        "versechapter": "כד",
        "bookseder": "ויקרא",
        "seder": "יז",
        "verseseder": "כד",
        "parasha": "אמר",
        "versenikud": "וַיְדַבֵּ֣ר מֹשֶׁ֔ה אֶֽל־ אַהֲרֹ֖ן וְאֶל־ בָּנָ֑יו וְאֶֽל־ כָּל־ בְּנֵ֖י יִשְׂרָאֵֽל׃ ",
        "versenonikud": "וידבר משה אל אהרן ואל בניו ואל כל בני ישראל "
    },
    {
        "bookchapter": "ויקרא",
        "chapter": "כב",
        "versechapter": "א",
        "bookseder": "ויקרא",
        "seder": "יז",
        "verseseder": "כה",
        "parasha": "אמר",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "כב",
        "versechapter": "ב",
        "bookseder": "ויקרא",
        "seder": "יז",
        "verseseder": "כו",
        "parasha": "אמר",
        "versenikud": "דַּבֵּ֨ר אֶֽל־ אַהֲרֹ֜ן וְאֶל־ בָּנָ֗יו וְיִנָּֽזְרוּ֙ מִקָּדְשֵׁ֣י בְנֵֽי־ יִשְׂרָאֵ֔ל וְלֹ֥א יְחַלְּל֖וּ אֶת־ שֵׁ֣ם קָדְשִׁ֑י אֲשֶׁ֨ר הֵ֧ם מַקְדִּשִׁ֛ים לִ֖י אֲנִ֥י יְהוָֽה׃ ",
        "versenonikud": "דבר אל אהרן ואל בניו וינזרו מקדשי בני ישראל ולא יחללו את שם קדשי אשר הם מקדשים לי אני יהוה "
    },
    {
        "bookchapter": "ויקרא",
        "chapter": "כב",
        "versechapter": "ג",
        "bookseder": "ויקרא",
        "seder": "יז",
        "verseseder": "כז",
        "parasha": "אמר",
        "versenikud": "אֱמֹ֣ר אֲלֵהֶ֗ם לְדֹרֹ֨תֵיכֶ֜ם כָּל־ אִ֣ישׁ ׀ אֲשֶׁר־ יִקְרַ֣ב מִכָּל־ זַרְעֲכֶ֗ם אֶל־ הַקֳּדָשִׁים֙ אֲשֶׁ֨ר יַקְדִּ֤ישׁוּ בְנֵֽי־ יִשְׂרָאֵל֙ לַֽיהוָ֔ה וְטֻמְאָת֖וֹ עָלָ֑יו וְנִכְרְתָ֞ה הַנֶּ֧פֶשׁ הַהִ֛וא מִלְּפָנַ֖י אֲנִ֥י יְהוָֽה׃ ",
        "versenonikud": "אמר אלהם לדרתיכם כל איש  אשר יקרב מכל זרעכם אל הקדשים אשר יקדישו בני ישראל ליהוה וטמאתו עליו ונכרתה הנפש ההוא מלפני אני יהוה "
    },
    {
        "bookchapter": "ויקרא",
        "chapter": "כב",
        "versechapter": "ד",
        "bookseder": "ויקרא",
        "seder": "יז",
        "verseseder": "כח",
        "parasha": "אמר",
        "versenikud": "אִ֣ישׁ אִ֞ישׁ מִזֶּ֣רַע אַהֲרֹ֗ן וְה֤וּא צָר֙וּעַ֙ א֣וֹ זָ֔ב בַּקֳּדָשִׁים֙ לֹ֣א יֹאכַ֔ל עַ֖ד אֲשֶׁ֣ר יִטְהָ֑ר וְהַנֹּגֵ֙עַ֙ בְּכָל־ טְמֵא־ נֶ֔פֶשׁ א֣וֹ אִ֔ישׁ אֲשֶׁר־ תֵּצֵ֥א מִמֶּ֖נּוּ שִׁכְבַת־ זָֽרַע׃ ",
        "versenonikud": "איש איש מזרע אהרן והוא צרוע או זב בקדשים לא יאכל עד אשר יטהר והנגע בכל טמא נפש או איש אשר תצא ממנו שכבת זרע "
    },
    {
        "bookchapter": "ויקרא",
        "chapter": "כב",
        "versechapter": "ה",
        "bookseder": "ויקרא",
        "seder": "יז",
        "verseseder": "כט",
        "parasha": "אמר",
        "versenikud": "אוֹ־ אִישׁ֙ אֲשֶׁ֣ר יִגַּ֔ע בְּכָל־ שֶׁ֖רֶץ אֲשֶׁ֣ר יִטְמָא־ ל֑וֹ א֤וֹ בְאָדָם֙ אֲשֶׁ֣ר יִטְמָא־ ל֔וֹ לְכֹ֖ל טֻמְאָתֽוֹ׃ ",
        "versenonikud": "או איש אשר יגע בכל שרץ אשר יטמא לו או באדם אשר יטמא לו לכל טמאתו "
    },
    {
        "bookchapter": "ויקרא",
        "chapter": "כב",
        "versechapter": "ו",
        "bookseder": "ויקרא",
        "seder": "יז",
        "verseseder": "ל",
        "parasha": "אמר",
        "versenikud": "נֶ֚פֶשׁ אֲשֶׁ֣ר תִּגַּע־ בּ֔וֹ וְטָמְאָ֖ה עַד־ הָעָ֑רֶב וְלֹ֤א יֹאכַל֙ מִן־ הַקֳּדָשִׁ֔ים כִּ֛י אִם־ רָחַ֥ץ בְּשָׂר֖וֹ בַּמָּֽיִם׃ ",
        "versenonikud": "נפש אשר תגע בו וטמאה עד הערב ולא יאכל מן הקדשים כי אם רחץ בשרו במים "
    },
    {
        "bookchapter": "ויקרא",
        "chapter": "כב",
        "versechapter": "ז",
        "bookseder": "ויקרא",
        "seder": "יז",
        "verseseder": "לא",
        "parasha": "אמר",
        "versenikud": "וּבָ֥א הַשֶּׁ֖מֶשׁ וְטָהֵ֑ר וְאַחַר֙ יֹאכַ֣ל מִן־ הַקֳּדָשִׁ֔ים כִּ֥י לַחְמ֖וֹ הֽוּא׃ ",
        "versenonikud": "ובא השמש וטהר ואחר יאכל מן הקדשים כי לחמו הוא "
    },
    {
        "bookchapter": "ויקרא",
        "chapter": "כב",
        "versechapter": "ח",
        "bookseder": "ויקרא",
        "seder": "יז",
        "verseseder": "לב",
        "parasha": "אמר",
        "versenikud": "נְבֵלָ֧ה וּטְרֵפָ֛ה לֹ֥א יֹאכַ֖ל לְטָמְאָה־ בָ֑הּ אֲנִ֖י יְהוָֽה׃ ",
        "versenonikud": "נבלה וטרפה לא יאכל לטמאה בה אני יהוה "
    },
    {
        "bookchapter": "ויקרא",
        "chapter": "כב",
        "versechapter": "ט",
        "bookseder": "ויקרא",
        "seder": "יז",
        "verseseder": "לג",
        "parasha": "אמר",
        "versenikud": "וְשָׁמְר֣וּ אֶת־ מִשְׁמַרְתִּ֗י וְלֹֽא־ יִשְׂא֤וּ עָלָיו֙ חֵ֔טְא וּמֵ֥תוּ ב֖וֹ כִּ֣י יְחַלְּלֻ֑הוּ אֲנִ֥י יְהוָ֖ה מְקַדְּשָֽׁם׃ ",
        "versenonikud": "ושמרו את משמרתי ולא ישאו עליו חטא ומתו בו כי יחללהו אני יהוה מקדשם "
    },
    {
        "bookchapter": "ויקרא",
        "chapter": "כב",
        "versechapter": "י",
        "bookseder": "ויקרא",
        "seder": "יז",
        "verseseder": "לד",
        "parasha": "אמר",
        "versenikud": "וְכָל־ זָ֖ר לֹא־ יֹ֣אכַל קֹ֑דֶשׁ תּוֹשַׁ֥ב כֹּהֵ֛ן וְשָׂכִ֖יר לֹא־ יֹ֥אכַל קֹֽדֶשׁ׃ ",
        "versenonikud": "וכל זר לא יאכל קדש תושב כהן ושכיר לא יאכל קדש "
    },
    {
        "bookchapter": "ויקרא",
        "chapter": "כב",
        "versechapter": "יא",
        "bookseder": "ויקרא",
        "seder": "יז",
        "verseseder": "לה",
        "parasha": "אמר",
        "versenikud": "וְכֹהֵ֗ן כִּֽי־ יִקְנֶ֥ה נֶ֙פֶשׁ֙ קִנְיַ֣ן כַּסְפּ֔וֹ ה֖וּא יֹ֣אכַל בּ֑וֹ וִילִ֣יד בֵּית֔וֹ הֵ֖ם יֹאכְל֥וּ בְלַחְמֽוֹ׃ ",
        "versenonikud": "וכהן כי יקנה נפש קנין כספו הוא יאכל בו ויליד ביתו הם יאכלו בלחמו "
    },
    {
        "bookchapter": "ויקרא",
        "chapter": "כב",
        "versechapter": "יב",
        "bookseder": "ויקרא",
        "seder": "יז",
        "verseseder": "לו",
        "parasha": "אמר",
        "versenikud": "וּבַת־ כֹּהֵ֔ן כִּ֥י תִהְיֶ֖ה לְאִ֣ישׁ זָ֑ר הִ֕וא בִּתְרוּמַ֥ת הַקֳּדָשִׁ֖ים לֹ֥א תֹאכֵֽל׃ ",
        "versenonikud": "ובת כהן כי תהיה לאיש זר הוא בתרומת הקדשים לא תאכל "
    },
    {
        "bookchapter": "ויקרא",
        "chapter": "כב",
        "versechapter": "יג",
        "bookseder": "ויקרא",
        "seder": "יז",
        "verseseder": "לז",
        "parasha": "אמר",
        "versenikud": "וּבַת־ כֹּהֵן֩ כִּ֨י תִהְיֶ֜ה אַלְמָנָ֣ה וּגְרוּשָׁ֗ה וְזֶרַע֮ אֵ֣ין לָהּ֒ וְשָׁבָ֞ה אֶל־ בֵּ֤ית אָבִ֙יהָ֙ כִּנְעוּרֶ֔יהָ מִלֶּ֥חֶם אָבִ֖יהָ תֹּאכֵ֑ל וְכָל־ זָ֖ר לֹא־ יֹ֥אכַל בּֽוֹ׃ ",
        "versenonikud": "ובת כהן כי תהיה אלמנה וגרושה וזרע אין לה ושבה אל בית אביה כנעוריה מלחם אביה תאכל וכל זר לא יאכל בו "
    },
    {
        "bookchapter": "ויקרא",
        "chapter": "כב",
        "versechapter": "יד",
        "bookseder": "ויקרא",
        "seder": "יז",
        "verseseder": "לח",
        "parasha": "אמר",
        "versenikud": "וְאִ֕ישׁ כִּֽי־ יֹאכַ֥ל קֹ֖דֶשׁ בִּשְׁגָגָ֑ה וְיָסַ֤ף חֲמִֽשִׁיתוֹ֙ עָלָ֔יו וְנָתַ֥ן לַכֹּהֵ֖ן אֶת־ הַקֹּֽדֶשׁ׃ ",
        "versenonikud": "ואיש כי יאכל קדש בשגגה ויסף חמשיתו עליו ונתן לכהן את הקדש "
    },
    {
        "bookchapter": "ויקרא",
        "chapter": "כב",
        "versechapter": "טו",
        "bookseder": "ויקרא",
        "seder": "יז",
        "verseseder": "לט",
        "parasha": "אמר",
        "versenikud": "וְלֹ֣א יְחַלְּל֔וּ אֶת־ קָדְשֵׁ֖י בְּנֵ֣י יִשְׂרָאֵ֑ל אֵ֥ת אֲשֶׁר־ יָרִ֖ימוּ לַיהוָֽה׃ ",
        "versenonikud": "ולא יחללו את קדשי בני ישראל את אשר ירימו ליהוה "
    },
    {
        "bookchapter": "ויקרא",
        "chapter": "כב",
        "versechapter": "טז",
        "bookseder": "ויקרא",
        "seder": "יז",
        "verseseder": "מ",
        "parasha": "אמר",
        "versenikud": "וְהִשִּׂ֤יאוּ אוֹתָם֙ עֲוֺ֣ן אַשְׁמָ֔ה בְּאָכְלָ֖ם אֶת־ קָדְשֵׁיהֶ֑ם כִּ֛י אֲנִ֥י יְהוָ֖ה מְקַדְּשָֽׁם׃ ",
        "versenonikud": "והשיאו אותם עון אשמה באכלם את קדשיהם כי אני יהוה מקדשם "
    }
]