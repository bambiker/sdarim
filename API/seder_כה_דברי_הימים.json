[
    {
        "bookchapter": "דברי הימים ב",
        "chapter": "לה",
        "versechapter": "ו",
        "bookseder": "דברי הימים",
        "seder": "כה",
        "verseseder": "א",
        "versenikud": "וְשַׁחֲט֖וּ הַפָּ֑סַח וְהִתְקַדְּשׁוּ֙ וְהָכִ֣ינוּ לַאֲחֵיכֶ֔ם לַעֲשׂ֥וֹת כִּדְבַר־ יְהוָ֖ה בְּיַד־ מֹשֶֽׁה׃ ",
        "versenonikud": "ושחטו הפסח והתקדשו והכינו לאחיכם לעשות כדבר יהוה ביד משה "
    },
    {
        "bookchapter": "דברי הימים ב",
        "chapter": "לה",
        "versechapter": "ז",
        "bookseder": "דברי הימים",
        "seder": "כה",
        "verseseder": "ב",
        "versenikud": "וַיָּ֣רֶם יֹאשִׁיָּ֣הוּ לִבְנֵ֪י הָעָ֟ם צֹ֞אן כְּבָשִׂ֣ים וּבְנֵֽי־ עִזִּים֮ הַכֹּ֣ל לַפְּסָחִים֒ לְכָל־ הַנִּמְצָ֗א לְמִסְפַּר֙ שְׁלֹשִׁ֣ים אֶ֔לֶף וּבָקָ֖ר שְׁלֹ֣שֶׁת אֲלָפִ֑ים אֵ֖לֶּה מֵרְכ֥וּשׁ הַמֶּֽלֶךְ׃ ",
        "versenonikud": "וירם יאשיהו לבני העם צאן כבשים ובני עזים הכל לפסחים לכל הנמצא למספר שלשים אלף ובקר שלשת אלפים אלה מרכוש המלך "
    },
    {
        "bookchapter": "דברי הימים ב",
        "chapter": "לה",
        "versechapter": "ח",
        "bookseder": "דברי הימים",
        "seder": "כה",
        "verseseder": "ג",
        "versenikud": "וְשָׂרָ֞יו לִנְדָבָ֥ה לָעָ֛ם לַכֹּהֲנִ֥ים וְלַלְוִיִּ֖ם הֵרִ֑ימוּ חִלְקִיָּ֨ה וּזְכַרְיָ֜הוּ וִֽיחִיאֵ֗ל נְגִידֵי֙ בֵּ֣ית הָאֱלֹהִ֔ים לַכֹּהֲנִ֞ים נָתְנ֣וּ לַפְּסָחִ֗ים אַלְפַּ֙יִם֙ וְשֵׁ֣שׁ מֵא֔וֹת וּבָקָ֖ר שְׁלֹ֥שׁ מֵאֽוֹת׃ ",
        "versenonikud": "ושריו לנדבה לעם לכהנים וללוים הרימו חלקיה וזכריהו ויחיאל נגידי בית האלהים לכהנים נתנו לפסחים אלפים ושש מאות ובקר שלש מאות "
    },
    {
        "bookchapter": "דברי הימים ב",
        "chapter": "לה",
        "versechapter": "ט",
        "bookseder": "דברי הימים",
        "seder": "כה",
        "verseseder": "ד",
        "versenikud": "וכונניהו וְ֠כָֽנַנְיָהוּ וּשְׁמַֽעְיָ֨הוּ וּנְתַנְאֵ֜ל אֶחָ֗יו וַחֲשַׁבְיָ֧הוּ וִיעִיאֵ֛ל וְיוֹזָבָ֖ד שָׂרֵ֣י הַלְוִיִּ֑ם הֵרִ֨ימוּ לַלְוִיִּ֤ם לַפְּסָחִים֙ חֲמֵ֣שֶׁת אֲלָפִ֔ים וּבָקָ֖ר חֲמֵ֥שׁ מֵאֽוֹת׃ ",
        "versenonikud": "וכונניהו וכנניהו ושמעיהו ונתנאל אחיו וחשביהו ויעיאל ויוזבד שרי הלוים הרימו ללוים לפסחים חמשת אלפים ובקר חמש מאות "
    },
    {
        "bookchapter": "דברי הימים ב",
        "chapter": "לה",
        "versechapter": "י",
        "bookseder": "דברי הימים",
        "seder": "כה",
        "verseseder": "ה",
        "versenikud": "וַתִּכּ֖וֹן הָעֲבוֹדָ֑ה וַיַּֽעַמְד֨וּ הַכֹּהֲנִ֧ים עַל־ עָמְדָ֛ם וְהַלְוִיִּ֥ם עַל־ מַחְלְקוֹתָ֖ם כְּמִצְוַ֥ת הַמֶּֽלֶךְ׃ ",
        "versenonikud": "ותכון העבודה ויעמדו הכהנים על עמדם והלוים על מחלקותם כמצות המלך "
    },
    {
        "bookchapter": "דברי הימים ב",
        "chapter": "לה",
        "versechapter": "יא",
        "bookseder": "דברי הימים",
        "seder": "כה",
        "verseseder": "ו",
        "versenikud": "וַֽיִּשְׁחֲט֖וּ הַפָּ֑סַח וַיִּזְרְק֤וּ הַכֹּהֲנִים֙ מִיָּדָ֔ם וְהַלְוִיִּ֖ם מַפְשִׁיטִֽים׃ ",
        "versenonikud": "וישחטו הפסח ויזרקו הכהנים מידם והלוים מפשיטים "
    },
    {
        "bookchapter": "דברי הימים ב",
        "chapter": "לה",
        "versechapter": "יב",
        "bookseder": "דברי הימים",
        "seder": "כה",
        "verseseder": "ז",
        "versenikud": "וַיָּסִ֨ירוּ הָעֹלָ֜ה לְ֠תִתָּם לְמִפְלַגּ֤וֹת לְבֵית־ אָבוֹת֙ לִבְנֵ֣י הָעָ֔ם לְהַקְרִיב֙ לַיהוָ֔ה כַּכָּת֖וּב בְּסֵ֣פֶר מֹשֶׁ֑ה וְכֵ֖ן לַבָּקָֽר׃ ",
        "versenonikud": "ויסירו העלה לתתם למפלגות לבית אבות לבני העם להקריב ליהוה ככתוב בספר משה וכן לבקר "
    },
    {
        "bookchapter": "דברי הימים ב",
        "chapter": "לה",
        "versechapter": "יג",
        "bookseder": "דברי הימים",
        "seder": "כה",
        "verseseder": "ח",
        "versenikud": "וַֽיְבַשְּׁל֥וּ הַפֶּ֛סַח בָּאֵ֖שׁ כַּמִּשְׁפָּ֑ט וְהַקֳּדָשִׁ֣ים בִּשְּׁל֗וּ בַּסִּיר֤וֹת וּבַדְּוָדִים֙ וּבַצֵּ֣לָח֔וֹת וַיָּרִ֖יצוּ לְכָל־ בְּנֵ֥י הָעָֽם׃ ",
        "versenonikud": "ויבשלו הפסח באש כמשפט והקדשים בשלו בסירות ובדודים ובצלחות ויריצו לכל בני העם "
    },
    {
        "bookchapter": "דברי הימים ב",
        "chapter": "לה",
        "versechapter": "יד",
        "bookseder": "דברי הימים",
        "seder": "כה",
        "verseseder": "ט",
        "versenikud": "וְאַחַ֗ר הֵכִ֤ינוּ לָהֶם֙ וְלַכֹּ֣הֲנִ֔ים כִּ֤י הַכֹּהֲנִים֙ בְּנֵ֣י אַהֲרֹ֔ן בְּהַֽעֲל֛וֹת הָעוֹלָ֥ה וְהַחֲלָבִ֖ים עַד־ לָ֑יְלָה וְהַלְוִיִּם֙ הֵכִ֣ינוּ לָהֶ֔ם וְלַכֹּהֲנִ֖ים בְּנֵ֥י אַהֲרֹֽן׃ ",
        "versenonikud": "ואחר הכינו להם ולכהנים כי הכהנים בני אהרן בהעלות העולה והחלבים עד לילה והלוים הכינו להם ולכהנים בני אהרן "
    },
    {
        "bookchapter": "דברי הימים ב",
        "chapter": "לה",
        "versechapter": "טו",
        "bookseder": "דברי הימים",
        "seder": "כה",
        "verseseder": "י",
        "versenikud": "וְהַמְשֹֽׁרֲרִ֨ים בְּנֵי־ אָסָ֜ף עַל־ מַעֲמָדָ֗ם כְּמִצְוַ֤ת דָּוִיד֙ וְאָסָ֞ף וְהֵימָ֤ן וִֽידֻתוּן֙ חוֹזֵ֣ה הַמֶּ֔לֶךְ וְהַשֹּׁעֲרִ֖ים לְשַׁ֣עַר וָשָׁ֑עַר אֵ֣ין לָהֶ֗ם לָסוּר֙ מֵעַ֣ל עֲבֹֽדָתָ֔ם כִּֽי־ אֲחֵיהֶ֥ם הַלְוִיִּ֖ם הֵכִ֥ינוּ לָהֶֽם׃ ",
        "versenonikud": "והמשררים בני אסף על מעמדם כמצות דויד ואסף והימן וידתון חוזה המלך והשערים לשער ושער אין להם לסור מעל עבדתם כי אחיהם הלוים הכינו להם "
    },
    {
        "bookchapter": "דברי הימים ב",
        "chapter": "לה",
        "versechapter": "טז",
        "bookseder": "דברי הימים",
        "seder": "כה",
        "verseseder": "יא",
        "versenikud": "וַ֠תִּכּוֹן כָּל־ עֲבוֹדַ֨ת יְהוָ֜ה בַּיּ֤וֹם הַהוּא֙ לַעֲשׂ֣וֹת הַפֶּ֔סַח וְהַעֲל֣וֹת עֹל֔וֹת עַ֖ל מִזְבַּ֣ח יְהוָ֑ה כְּמִצְוַ֖ת הַמֶּ֥לֶךְ יֹאשִׁיָּֽהוּ׃ ",
        "versenonikud": "ותכון כל עבודת יהוה ביום ההוא לעשות הפסח והעלות עלות על מזבח יהוה כמצות המלך יאשיהו "
    },
    {
        "bookchapter": "דברי הימים ב",
        "chapter": "לה",
        "versechapter": "יז",
        "bookseder": "דברי הימים",
        "seder": "כה",
        "verseseder": "יב",
        "versenikud": "וַיַּעֲשׂ֨וּ בְנֵֽי־ יִשְׂרָאֵ֧ל הַֽנִּמְצְאִ֛ים אֶת־ הַפֶּ֖סַח בָּעֵ֣ת הַהִ֑יא וְאֶת־ חַ֥ג הַמַּצּ֖וֹת שִׁבְעַ֥ת יָמִֽים׃ ",
        "versenonikud": "ויעשו בני ישראל הנמצאים את הפסח בעת ההיא ואת חג המצות שבעת ימים "
    },
    {
        "bookchapter": "דברי הימים ב",
        "chapter": "לה",
        "versechapter": "יח",
        "bookseder": "דברי הימים",
        "seder": "כה",
        "verseseder": "יג",
        "versenikud": "וְלֹֽא־ נַעֲשָׂ֨ה פֶ֤סַח כָּמֹ֙הוּ֙ בְּיִשְׂרָאֵ֔ל מִימֵ֖י שְׁמוּאֵ֣ל הַנָּבִ֑יא וְכָל־ מַלְכֵ֣י יִשְׂרָאֵ֣ל ׀ לֹֽא־ עָשׂ֡וּ כַּפֶּ֣סַח אֲשֶׁר־ עָשָׂ֣ה יֹֽ֠אשִׁיָּהוּ וְהַכֹּהֲנִ֨ים וְהַלְוִיִּ֤ם וְכָל־ יְהוּדָה֙ וְיִשְׂרָאֵ֣ל הַנִּמְצָ֔א וְיוֹשְׁבֵ֖י יְרוּשָׁלִָֽם׃ ",
        "versenonikud": "ולא נעשה פסח כמהו בישראל מימי שמואל הנביא וכל מלכי ישראל  לא עשו כפסח אשר עשה יאשיהו והכהנים והלוים וכל יהודה וישראל הנמצא ויושבי ירושלם "
    },
    {
        "bookchapter": "דברי הימים ב",
        "chapter": "לה",
        "versechapter": "יט",
        "bookseder": "דברי הימים",
        "seder": "כה",
        "verseseder": "יד",
        "versenikud": "בִּשְׁמוֹנֶ֤ה עֶשְׂרֵה֙ שָׁנָ֔ה לְמַלְכ֖וּת יֹאשִׁיָּ֑הוּ נַעֲשָׂ֖ה הַפֶּ֥סַח הַזֶּֽה׃ ",
        "versenonikud": "בשמונה עשרה שנה למלכות יאשיהו נעשה הפסח הזה "
    },
    {
        "bookchapter": "דברי הימים ב",
        "chapter": "לה",
        "versechapter": "כ",
        "bookseder": "דברי הימים",
        "seder": "כה",
        "verseseder": "טו",
        "versenikud": "אַחֲרֵ֣י כָל־ זֹ֗את אֲשֶׁ֨ר הֵכִ֤ין יֹֽאשִׁיָּ֙הוּ֙ אֶת־ הַבַּ֔יִת עָלָ֞ה נְכ֧וֹ מֶֽלֶךְ־ מִצְרַ֛יִם לְהִלָּחֵ֥ם בְּכַרְכְּמִ֖ישׁ עַל־ פְּרָ֑ת וַיֵּצֵ֥א לִקְרָאת֖וֹ יֹאשִׁיָּֽהוּ׃ ",
        "versenonikud": "אחרי כל זאת אשר הכין יאשיהו את הבית עלה נכו מלך מצרים להלחם בכרכמיש על פרת ויצא לקראתו יאשיהו "
    },
    {
        "bookchapter": "דברי הימים ב",
        "chapter": "לה",
        "versechapter": "כא",
        "bookseder": "דברי הימים",
        "seder": "כה",
        "verseseder": "טז",
        "versenikud": "וַיִּשְׁלַ֣ח אֵלָ֣יו מַלְאָכִ֣ים ׀ לֵאמֹר֩ ׀ מַה־ לִּ֨י וָלָ֜ךְ מֶ֣לֶךְ יְהוּדָ֗ה לֹא־ עָלֶ֨יךָ אַתָּ֤ה הַיּוֹם֙ כִּ֚י אֶל־ בֵּ֣ית מִלְחַמְתִּ֔י וֵאלֹהִ֖ים אָמַ֣ר לְבַֽהֲלֵ֑נִי חֲדַל־ לְךָ֛ מֵאֱלֹהִ֥ים אֲשֶׁר־ עִמִּ֖י וְאַל־ יַשְׁחִיתֶֽךָ׃ ",
        "versenonikud": "וישלח אליו מלאכים  לאמר  מה לי ולך מלך יהודה לא עליך אתה היום כי אל בית מלחמתי ואלהים אמר לבהלני חדל לך מאלהים אשר עמי ואל ישחיתך "
    },
    {
        "bookchapter": "דברי הימים ב",
        "chapter": "לה",
        "versechapter": "כב",
        "bookseder": "דברי הימים",
        "seder": "כה",
        "verseseder": "יז",
        "versenikud": "וְלֹֽא־ הֵסֵב֩ יֹאשִׁיָּ֨הוּ פָנָ֜יו מִמֶּ֗נּוּ כִּ֤י לְהִלָּחֵֽם־ בּוֹ֙ הִתְחַפֵּ֔שׂ וְלֹ֥א שָׁמַ֛ע אֶל־ דִּבְרֵ֥י נְכ֖וֹ מִפִּ֣י אֱלֹהִ֑ים וַיָּבֹ֕א לְהִלָּחֵ֖ם בְּבִקְעַ֥ת מְגִדּֽוֹ׃ ",
        "versenonikud": "ולא הסב יאשיהו פניו ממנו כי להלחם בו התחפש ולא שמע אל דברי נכו מפי אלהים ויבא להלחם בבקעת מגדו "
    },
    {
        "bookchapter": "דברי הימים ב",
        "chapter": "לה",
        "versechapter": "כג",
        "bookseder": "דברי הימים",
        "seder": "כה",
        "verseseder": "יח",
        "versenikud": "וַיֹּרוּ֙ הַיֹּרִ֔ים לַמֶּ֖לֶךְ יֹאשִׁיָּ֑הוּ וַיֹּ֨אמֶר הַמֶּ֤לֶךְ לַעֲבָדָיו֙ הַעֲבִיר֔וּנִי כִּ֥י הָחֳלֵ֖יתִי מְאֹֽד׃ ",
        "versenonikud": "וירו הירים למלך יאשיהו ויאמר המלך לעבדיו העבירוני כי החליתי מאד "
    },
    {
        "bookchapter": "דברי הימים ב",
        "chapter": "לה",
        "versechapter": "כד",
        "bookseder": "דברי הימים",
        "seder": "כה",
        "verseseder": "יט",
        "versenikud": "וַיַּֽעֲבִירֻ֨הוּ עֲבָדָ֜יו מִן־ הַמֶּרְכָּבָ֗ה וַֽיַּרְכִּיבֻהוּ֮ עַ֣ל רֶ֣כֶב הַמִּשְׁנֶה֮ אֲשֶׁר־ לוֹ֒ וַיּוֹלִיכֻ֙הוּ֙ יְר֣וּשָׁלִַ֔ם וַיָּ֕מָת וַיִּקָּבֵ֖ר בְּקִבְר֣וֹת אֲבֹתָ֑יו וְכָל־ יְהוּדָה֙ וִיר֣וּשָׁלִַ֔ם מִֽתְאַבְּלִ֖ים עַל־ יֹאשִׁיָּֽהוּ׃ ",
        "versenonikud": "ויעבירהו עבדיו מן המרכבה וירכיבהו על רכב המשנה אשר לו ויוליכהו ירושלם וימת ויקבר בקברות אבתיו וכל יהודה וירושלם מתאבלים על יאשיהו "
    },
    {
        "bookchapter": "דברי הימים ב",
        "chapter": "לה",
        "versechapter": "כה",
        "bookseder": "דברי הימים",
        "seder": "כה",
        "verseseder": "כ",
        "versenikud": "וַיְקוֹנֵ֣ן יִרְמְיָהוּ֮ עַל־ יֹאשִׁיָּהוּ֒ וַיֹּאמְר֣וּ כָֽל־ הַשָּׁרִ֣ים ׀ וְ֠הַשָּׁרוֹת בְּקִינ֨וֹתֵיהֶ֤ם עַל־ יֹאשִׁיָּ֙הוּ֙ עַד־ הַיּ֔וֹם וַיִּתְּנ֥וּם לְחֹ֖ק עַל־ יִשְׂרָאֵ֑ל וְהִנָּ֥ם כְּתוּבִ֖ים עַל־ הַקִּינֽוֹת׃ ",
        "versenonikud": "ויקונן ירמיהו על יאשיהו ויאמרו כל השרים  והשרות בקינותיהם על יאשיהו עד היום ויתנום לחק על ישראל והנם כתובים על הקינות "
    },
    {
        "bookchapter": "דברי הימים ב",
        "chapter": "לה",
        "versechapter": "כו",
        "bookseder": "דברי הימים",
        "seder": "כה",
        "verseseder": "כא",
        "versenikud": "וְיֶ֛תֶר דִּבְרֵ֥י יֹאשִׁיָּ֖הוּ וַחֲסָדָ֑יו כַּכָּת֖וּב בְּתוֹרַ֥ת יְהוָֽה׃ ",
        "versenonikud": "ויתר דברי יאשיהו וחסדיו ככתוב בתורת יהוה "
    },
    {
        "bookchapter": "דברי הימים ב",
        "chapter": "לה",
        "versechapter": "כז",
        "bookseder": "דברי הימים",
        "seder": "כה",
        "verseseder": "כב",
        "versenikud": "וּדְבָרָ֕יו הָרִאשֹׁנִ֖ים וְהָאַחֲרֹנִ֑ים הִנָּ֣ם כְּתוּבִ֔ים עַל־ סֵ֥פֶר מַלְכֵֽי־ יִשְׂרָאֵ֖ל וִיהוּדָֽה׃ ",
        "versenonikud": "ודבריו הראשנים והאחרנים הנם כתובים על ספר מלכי ישראל ויהודה "
    },
    {
        "bookchapter": "דברי הימים ב",
        "chapter": "לו",
        "versechapter": "א",
        "bookseder": "דברי הימים",
        "seder": "כה",
        "verseseder": "כג",
        "versenikud": "וַיִּקְחוּ֙ עַם־ הָאָ֔רֶץ אֶת־ יְהוֹאָחָ֖ז בֶּן־ יֹאשִׁיָּ֑הוּ וַיַּמְלִיכֻ֥הוּ תַֽחַת־ אָבִ֖יו בִּירוּשָׁלִָֽם׃ ",
        "versenonikud": "ויקחו עם הארץ את יהואחז בן יאשיהו וימליכהו תחת אביו בירושלם "
    },
    {
        "bookchapter": "דברי הימים ב",
        "chapter": "לו",
        "versechapter": "ב",
        "bookseder": "דברי הימים",
        "seder": "כה",
        "verseseder": "כד",
        "versenikud": "בֶּן־ שָׁל֧וֹשׁ וְעֶשְׂרִ֛ים שָׁנָ֖ה יוֹאָחָ֣ז בְּמָלְכ֑וֹ וּשְׁלֹשָׁ֣ה חֳדָשִׁ֔ים מָלַ֖ךְ בִּירוּשָׁלִָֽם׃ ",
        "versenonikud": "בן שלוש ועשרים שנה יואחז במלכו ושלשה חדשים מלך בירושלם "
    },
    {
        "bookchapter": "דברי הימים ב",
        "chapter": "לו",
        "versechapter": "ג",
        "bookseder": "דברי הימים",
        "seder": "כה",
        "verseseder": "כה",
        "versenikud": "וַיְסִירֵ֥הוּ מֶֽלֶךְ־ מִצְרַ֖יִם בִּֽירוּשָׁלִָ֑ם וַֽיַּעֲנֹשׁ֙ אֶת־ הָאָ֔רֶץ מֵאָ֥ה כִכַּר־ כֶּ֖סֶף וְכִכַּ֥ר זָהָֽב׃ ",
        "versenonikud": "ויסירהו מלך מצרים בירושלם ויענש את הארץ מאה ככר כסף וככר זהב "
    },
    {
        "bookchapter": "דברי הימים ב",
        "chapter": "לו",
        "versechapter": "ד",
        "bookseder": "דברי הימים",
        "seder": "כה",
        "verseseder": "כו",
        "versenikud": "וַיַּמְלֵ֨ךְ מֶֽלֶךְ־ מִצְרַ֜יִם אֶת־ אֶלְיָקִ֣ים אָחִ֗יו עַל־ יְהוּדָה֙ וִיר֣וּשָׁלִַ֔ם וַיַּסֵּ֥ב אֶת־ שְׁמ֖וֹ יְהוֹיָקִ֑ים וְאֶת־ יוֹאָחָ֤ז אָחִיו֙ לָקַ֣ח נְכ֔וֹ וַיְבִיאֵ֖הוּ מִצְרָֽיְמָה׃ ",
        "versenonikud": "וימלך מלך מצרים את אליקים אחיו על יהודה וירושלם ויסב את שמו יהויקים ואת יואחז אחיו לקח נכו ויביאהו מצרימה "
    },
    {
        "bookchapter": "דברי הימים ב",
        "chapter": "לו",
        "versechapter": "ה",
        "bookseder": "דברי הימים",
        "seder": "כה",
        "verseseder": "כז",
        "versenikud": "בֶּן־ עֶשְׂרִ֨ים וְחָמֵ֤שׁ שָׁנָה֙ יְהוֹיָקִ֣ים בְּמָלְכ֔וֹ וְאַחַ֤ת עֶשְׂרֵה֙ שָׁנָ֔ה מָלַ֖ךְ בִּירוּשָׁלִָ֑ם וַיַּ֣עַשׂ הָרַ֔ע בְּעֵינֵ֖י יְהוָ֥ה אֱלֹהָֽיו׃ ",
        "versenonikud": "בן עשרים וחמש שנה יהויקים במלכו ואחת עשרה שנה מלך בירושלם ויעש הרע בעיני יהוה אלהיו "
    },
    {
        "bookchapter": "דברי הימים ב",
        "chapter": "לו",
        "versechapter": "ו",
        "bookseder": "דברי הימים",
        "seder": "כה",
        "verseseder": "כח",
        "versenikud": "עָלָ֣יו עָלָ֔ה נְבוּכַדְנֶאצַּ֖ר מֶ֣לֶךְ בָּבֶ֑ל וַיַּֽאַסְרֵ֙הוּ֙ בַּֽנְחֻשְׁתַּ֔יִם לְהֹלִיכ֖וֹ בָּבֶֽלָה׃ ",
        "versenonikud": "עליו עלה נבוכדנאצר מלך בבל ויאסרהו בנחשתים להליכו בבלה "
    },
    {
        "bookchapter": "דברי הימים ב",
        "chapter": "לו",
        "versechapter": "ז",
        "bookseder": "דברי הימים",
        "seder": "כה",
        "verseseder": "כט",
        "versenikud": "וּמִכְּלֵי֙ בֵּ֣ית יְהוָ֔ה הֵבִ֥יא נְבוּכַדְנֶאצַּ֖ר לְבָבֶ֑ל וַיִּתְּנֵ֥ם בְּהֵיכָל֖וֹ בְּבָבֶֽל׃ ",
        "versenonikud": "ומכלי בית יהוה הביא נבוכדנאצר לבבל ויתנם בהיכלו בבבל "
    },
    {
        "bookchapter": "דברי הימים ב",
        "chapter": "לו",
        "versechapter": "ח",
        "bookseder": "דברי הימים",
        "seder": "כה",
        "verseseder": "ל",
        "versenikud": "וְיֶתֶר֩ דִּבְרֵ֨י יְהֽוֹיָקִ֜ים וְתֹֽעֲבֹתָ֤יו אֲשֶׁר־ עָשָׂה֙ וְהַנִּמְצָ֣א עָלָ֔יו הִנָּ֣ם כְּתוּבִ֗ים עַל־ סֵ֛פֶר מַלְכֵ֥י יִשְׂרָאֵ֖ל וִֽיהוּדָ֑ה וַיִּמְלֹ֛ךְ יְהוֹיָכִ֥ין בְּנ֖וֹ תַּחְתָּֽיו׃ ",
        "versenonikud": "ויתר דברי יהויקים ותעבתיו אשר עשה והנמצא עליו הנם כתובים על ספר מלכי ישראל ויהודה וימלך יהויכין בנו תחתיו "
    },
    {
        "bookchapter": "דברי הימים ב",
        "chapter": "לו",
        "versechapter": "ט",
        "bookseder": "דברי הימים",
        "seder": "כה",
        "verseseder": "לא",
        "versenikud": "בֶּן־ שְׁמוֹנֶ֤ה שָׁנִים֙ יְהוֹיָכִ֣ין בְּמָלְכ֔וֹ וּשְׁלֹשָׁ֤ה חֳדָשִׁים֙ וַעֲשֶׂ֣רֶת יָמִ֔ים מָלַ֖ךְ בִּירוּשָׁלִָ֑ם וַיַּ֥עַשׂ הָרַ֖ע בְּעֵינֵ֥י יְהוָֽה׃ ",
        "versenonikud": "בן שמונה שנים יהויכין במלכו ושלשה חדשים ועשרת ימים מלך בירושלם ויעש הרע בעיני יהוה "
    },
    {
        "bookchapter": "דברי הימים ב",
        "chapter": "לו",
        "versechapter": "י",
        "bookseder": "דברי הימים",
        "seder": "כה",
        "verseseder": "לב",
        "versenikud": "וְלִתְשׁוּבַ֣ת הַשָּׁנָ֗ה שָׁלַח֙ הַמֶּ֣לֶךְ נְבֽוּכַדְנֶאצַּ֔ר וַיְבִאֵ֣הוּ בָבֶ֔לָה עִם־ כְּלֵ֖י חֶמְדַּ֣ת בֵּית־ יְהוָ֑ה וַיַּמְלֵךְ֙ אֶת־ צִדְקִיָּ֣הוּ אָחִ֔יו עַל־ יְהוּדָ֖ה וִֽירוּשָׁלִָֽם׃ <br>",
        "versenonikud": "ולתשובת השנה שלח המלך נבוכדנאצר ויבאהו בבלה עם כלי חמדת בית יהוה וימלך את צדקיהו אחיו על יהודה וירושלם "
    },
    {
        "bookchapter": "דברי הימים ב",
        "chapter": "לו",
        "versechapter": "יא",
        "bookseder": "דברי הימים",
        "seder": "כה",
        "verseseder": "לג",
        "versenikud": "בֶּן־ עֶשְׂרִ֧ים וְאַחַ֛ת שָׁנָ֖ה צִדְקִיָּ֣הוּ בְמָלְכ֑וֹ וְאַחַ֤ת עֶשְׂרֵה֙ שָׁנָ֔ה מָלַ֖ךְ בִּירוּשָׁלִָֽם׃ ",
        "versenonikud": "בן עשרים ואחת שנה צדקיהו במלכו ואחת עשרה שנה מלך בירושלם "
    },
    {
        "bookchapter": "דברי הימים ב",
        "chapter": "לו",
        "versechapter": "יב",
        "bookseder": "דברי הימים",
        "seder": "כה",
        "verseseder": "לד",
        "versenikud": "וַיַּ֣עַשׂ הָרַ֔ע בְּעֵינֵ֖י יְהוָ֣ה אֱלֹהָ֑יו לֹ֣א נִכְנַ֗ע מִלִּפְנֵ֛י יִרְמְיָ֥הוּ הַנָּבִ֖יא מִפִּ֥י יְהוָֽה׃ ",
        "versenonikud": "ויעש הרע בעיני יהוה אלהיו לא נכנע מלפני ירמיהו הנביא מפי יהוה "
    },
    {
        "bookchapter": "דברי הימים ב",
        "chapter": "לו",
        "versechapter": "יג",
        "bookseder": "דברי הימים",
        "seder": "כה",
        "verseseder": "לה",
        "versenikud": "וְ֠גַם בַּמֶּ֤לֶךְ נְבֽוּכַדְנֶאצַּר֙ מָרָ֔ד אֲשֶׁ֥ר הִשְׁבִּיע֖וֹ בֵּֽאלֹהִ֑ים וַיֶּ֤קֶשׁ אֶת־ עָרְפּוֹ֙ וַיְאַמֵּ֣ץ אֶת־ לְבָב֔וֹ מִשּׁ֕וּב אֶל־ יְהוָ֖ה אֱלֹהֵ֥י יִשְׂרָאֵֽל׃ ",
        "versenonikud": "וגם במלך נבוכדנאצר מרד אשר השביעו באלהים ויקש את ערפו ויאמץ את לבבו משוב אל יהוה אלהי ישראל "
    },
    {
        "bookchapter": "דברי הימים ב",
        "chapter": "לו",
        "versechapter": "יד",
        "bookseder": "דברי הימים",
        "seder": "כה",
        "verseseder": "לו",
        "versenikud": "גַּ֠ם כָּל־ שָׂרֵ֨י הַכֹּהֲנִ֤ים וְהָעָם֙ הִרְבּ֣וּ לִמְעָול־ מַ֔עַל כְּכֹ֖ל תֹּעֲב֣וֹת הַגּוֹיִ֑ם וַֽיְטַמְּאוּ֙ אֶת־ בֵּ֣ית יְהוָ֔ה אֲשֶׁ֥ר הִקְדִּ֖ישׁ בִּירוּשָׁלִָֽם׃ ",
        "versenonikud": "גם כל שרי הכהנים והעם הרבו למעול מעל ככל תעבות הגוים ויטמאו את בית יהוה אשר הקדיש בירושלם "
    },
    {
        "bookchapter": "דברי הימים ב",
        "chapter": "לו",
        "versechapter": "טו",
        "bookseder": "דברי הימים",
        "seder": "כה",
        "verseseder": "לז",
        "versenikud": "וַיִּשְׁלַ֡ח יְהוָה֩ אֱלֹהֵ֨י אֲבוֹתֵיהֶ֧ם עֲלֵיהֶ֛ם בְּיַ֥ד מַלְאָכָ֖יו הַשְׁכֵּ֣ם וְשָׁל֑וֹחַ כִּֽי־ חָמַ֥ל עַל־ עַמּ֖וֹ וְעַל־ מְעוֹנֽוֹ׃ ",
        "versenonikud": "וישלח יהוה אלהי אבותיהם עליהם ביד מלאכיו השכם ושלוח כי חמל על עמו ועל מעונו "
    },
    {
        "bookchapter": "דברי הימים ב",
        "chapter": "לו",
        "versechapter": "טז",
        "bookseder": "דברי הימים",
        "seder": "כה",
        "verseseder": "לח",
        "versenikud": "וַיִּֽהְי֤וּ מַלְעִבִים֙ בְּמַלְאֲכֵ֣י הָאֱלֹהִ֔ים וּבוֹזִ֣ים דְּבָרָ֔יו וּמִֽתַּעְתְּעִ֖ים בִּנְבִאָ֑יו עַ֠ד עֲל֧וֹת חֲמַת־ יְהוָ֛ה בְּעַמּ֖וֹ עַד־ לְאֵ֥ין מַרְפֵּֽא׃ ",
        "versenonikud": "ויהיו מלעבים במלאכי האלהים ובוזים דבריו ומתעתעים בנבאיו עד עלות חמת יהוה בעמו עד לאין מרפא "
    },
    {
        "bookchapter": "דברי הימים ב",
        "chapter": "לו",
        "versechapter": "יז",
        "bookseder": "דברי הימים",
        "seder": "כה",
        "verseseder": "לט",
        "versenikud": "וַיַּ֨עַל עֲלֵיהֶ֜ם אֶת־ מֶ֣לֶךְ כשדיים כַּשְׂדִּ֗ים וַיַּהֲרֹ֨ג בַּחוּרֵיהֶ֤ם בַּחֶ֙רֶב֙ בְּבֵ֣ית מִקְדָּשָׁ֔ם וְלֹ֥א חָמַ֛ל עַל־ בָּח֥וּר וּבְתוּלָ֖ה זָקֵ֣ן וְיָשֵׁ֑שׁ הַכֹּ֖ל נָתַ֥ן בְּיָדֽוֹ׃ ",
        "versenonikud": "ויעל עליהם את מלך כשדיים כשדים ויהרג בחוריהם בחרב בבית מקדשם ולא חמל על בחור ובתולה זקן וישש הכל נתן בידו "
    },
    {
        "bookchapter": "דברי הימים ב",
        "chapter": "לו",
        "versechapter": "יח",
        "bookseder": "דברי הימים",
        "seder": "כה",
        "verseseder": "מ",
        "versenikud": "וְ֠כֹל כְּלֵ֞י בֵּ֤ית הָאֱלֹהִים֙ הַגְּדֹלִ֣ים וְהַקְּטַנִּ֔ים וְאֹֽצְרוֹת֙ בֵּ֣ית יְהוָ֔ה וְאֹצְר֥וֹת הַמֶּ֖לֶךְ וְשָׂרָ֑יו הַכֹּ֖ל הֵבִ֥יא בָבֶֽל׃ ",
        "versenonikud": "וכל כלי בית האלהים הגדלים והקטנים ואצרות בית יהוה ואצרות המלך ושריו הכל הביא בבל "
    },
    {
        "bookchapter": "דברי הימים ב",
        "chapter": "לו",
        "versechapter": "יט",
        "bookseder": "דברי הימים",
        "seder": "כה",
        "verseseder": "מא",
        "versenikud": "וַֽיִּשְׂרְפוּ֙ אֶת־ בֵּ֣ית הָאֱלֹהִ֔ים וַֽיְנַתְּצ֔וּ אֵ֖ת חוֹמַ֣ת יְרוּשָׁלִָ֑ם וְכָל־ אַרְמְנוֹתֶ֙יהָ֙ שָׂרְפ֣וּ בָאֵ֔שׁ וְכָל־ כְּלֵ֥י מַחֲמַדֶּ֖יהָ לְהַשְׁחִֽית׃ ",
        "versenonikud": "וישרפו את בית האלהים וינתצו את חומת ירושלם וכל ארמנותיה שרפו באש וכל כלי מחמדיה להשחית "
    },
    {
        "bookchapter": "דברי הימים ב",
        "chapter": "לו",
        "versechapter": "כ",
        "bookseder": "דברי הימים",
        "seder": "כה",
        "verseseder": "מב",
        "versenikud": "וַיֶּ֛גֶל הַשְּׁאֵרִ֥ית מִן־ הַחֶ֖רֶב אֶל־ בָּבֶ֑ל וַֽיִּהְיוּ־ ל֤וֹ וּלְבָנָיו֙ לַעֲבָדִ֔ים עַד־ מְלֹ֖ךְ מַלְכ֥וּת פָּרָֽס׃ ",
        "versenonikud": "ויגל השארית מן החרב אל בבל ויהיו לו ולבניו לעבדים עד מלך מלכות פרס "
    },
    {
        "bookchapter": "דברי הימים ב",
        "chapter": "לו",
        "versechapter": "כא",
        "bookseder": "דברי הימים",
        "seder": "כה",
        "verseseder": "מג",
        "versenikud": "לְמַלֹּ֤אות דְּבַר־ יְהוָה֙ בְּפִ֣י יִרְמְיָ֔הוּ עַד־ רָצְתָ֥ה הָאָ֖רֶץ אֶת־ שַׁבְּתוֹתֶ֑יהָ כָּל־ יְמֵ֤י הָשַּׁמָּה֙ שָׁבָ֔תָה לְמַלֹּ֖אות שִׁבְעִ֥ים שָׁנָֽה׃ ",
        "versenonikud": "למלאות דבר יהוה בפי ירמיהו עד רצתה הארץ את שבתותיה כל ימי השמה שבתה למלאות שבעים שנה "
    },
    {
        "bookchapter": "דברי הימים ב",
        "chapter": "לו",
        "versechapter": "כב",
        "bookseder": "דברי הימים",
        "seder": "כה",
        "verseseder": "מד",
        "versenikud": "וּבִשְׁנַ֣ת אַחַ֗ת לְכ֙וֹרֶשׁ֙ מֶ֣לֶךְ פָּרַ֔ס לִכְל֥וֹת דְּבַר־ יְהוָ֖ה בְּפִ֣י יִרְמְיָ֑הוּ הֵעִ֣יר יְהוָ֗ה אֶת־ ר֙וּחַ֙ כּ֣וֹרֶשׁ מֶֽלֶךְ־ פָּרַ֔ס וַיַּֽעֲבֶר־ קוֹל֙ בְּכָל־ מַלְכוּת֔וֹ וְגַם־ בְּמִכְתָּ֖ב לֵאמֹֽר׃ &emsp; &emsp; &nbsp; ",
        "versenonikud": "ובשנת אחת לכורש מלך פרס לכלות דבר יהוה בפי ירמיהו העיר יהוה את רוח כורש מלך פרס ויעבר קול בכל מלכותו וגם במכתב לאמר "
    },
    {
        "bookchapter": "דברי הימים ב",
        "chapter": "לו",
        "versechapter": "כג",
        "bookseder": "דברי הימים",
        "seder": "כה",
        "verseseder": "מה",
        "versenikud": "כֹּה־ אָמַ֞ר כּ֣וֹרֶשׁ ׀ מֶ֣לֶךְ פָּרַ֗ס כָּל־ מַמְלְכ֤וֹת הָאָ֙רֶץ֙ נָ֣תַן לִ֗י יְהוָה֙ אֱלֹהֵ֣י הַשָּׁמַ֔יִם וְהֽוּא־ פָקַ֤ד עָלַי֙ לִבְנֽוֹת־ ל֣וֹ בַ֔יִת בִּירוּשָׁלִַ֖ם אֲשֶׁ֣ר בִּֽיהוּדָ֑ה מִֽי־ בָכֶ֣ם מִכָּל־ עַמּ֗וֹ יְהוָ֧ה אֱלֹהָ֛יו עִמּ֖וֹ וְיָֽעַל׃ ",
        "versenonikud": "כה אמר כורש  מלך פרס כל ממלכות הארץ נתן לי יהוה אלהי השמים והוא פקד עלי לבנות לו בית בירושלם אשר ביהודה מי בכם מכל עמו יהוה אלהיו עמו ויעל "
    }
]