[
    {
        "bookchapter": "ירמיהו",
        "chapter": "יח",
        "versechapter": "יט",
        "bookseder": "ירמיהו",
        "seder": "י",
        "verseseder": "א",
        "versenikud": "הַקְשִׁ֥יבָה יְהוָ֖ה אֵלָ֑י וּשְׁמַ֖ע לְק֥וֹל יְרִיבָֽי׃ ",
        "versenonikud": "הקשיבה יהוה אלי ושמע לקול יריבי "
    },
    {
        "bookchapter": "ירמיהו",
        "chapter": "יח",
        "versechapter": "כ",
        "bookseder": "ירמיהו",
        "seder": "י",
        "verseseder": "ב",
        "versenikud": "הַיְשֻׁלַּ֤ם תַּֽחַת־ טוֹבָה֙ רָעָ֔ה כִּֽי־ כָר֥וּ שׁוּחָ֖ה לְנַפְשִׁ֑י זְכֹ֣ר ׀ עָמְדִ֣י לְפָנֶ֗יךָ לְדַבֵּ֤ר עֲלֵיהֶם֙ טוֹבָ֔ה לְהָשִׁ֥יב אֶת־ חֲמָתְךָ֖ מֵהֶֽם׃ ",
        "versenonikud": "הישלם תחת טובה רעה כי כרו שוחה לנפשי זכר  עמדי לפניך לדבר עליהם טובה להשיב את חמתך מהם "
    },
    {
        "bookchapter": "ירמיהו",
        "chapter": "יח",
        "versechapter": "כא",
        "bookseder": "ירמיהו",
        "seder": "י",
        "verseseder": "ג",
        "versenikud": "לָכֵן֩ תֵּ֨ן אֶת־ בְּנֵיהֶ֜ם לָרָעָ֗ב וְהַגִּרֵם֮ עַל־ יְדֵי־ חֶרֶב֒ וְתִֽהְיֶ֨נָה נְשֵׁיהֶ֤ם שַׁכֻּלוֹת֙ וְאַלְמָנ֔וֹת וְאַ֨נְשֵׁיהֶ֔ם יִֽהְי֖וּ הֲרֻ֣גֵי מָ֑וֶת בַּח֣וּרֵיהֶ֔ם מֻכֵּי־ חֶ֖רֶב בַּמִּלְחָמָֽה׃ ",
        "versenonikud": "לכן תן את בניהם לרעב והגרם על ידי חרב ותהינה נשיהם שכלות ואלמנות ואנשיהם יהיו הרגי מות בחוריהם מכי חרב במלחמה "
    },
    {
        "bookchapter": "ירמיהו",
        "chapter": "יח",
        "versechapter": "כב",
        "bookseder": "ירמיהו",
        "seder": "י",
        "verseseder": "ד",
        "versenikud": "תִּשָּׁמַ֤ע זְעָקָה֙ מִבָּ֣תֵּיהֶ֔ם כִּֽי־ תָבִ֧יא עֲלֵיהֶ֛ם גְּד֖וּד פִּתְאֹ֑ם כִּֽי־ כָר֤וּ שיחה שׁוּחָה֙ לְלָכְדֵ֔נִי וּפַחִ֖ים טָמְנ֥וּ לְרַגְלָֽי׃ ",
        "versenonikud": "תשמע זעקה מבתיהם כי תביא עליהם גדוד פתאם כי כרו שיחה שוחה ללכדני ופחים טמנו לרגלי "
    },
    {
        "bookchapter": "ירמיהו",
        "chapter": "יח",
        "versechapter": "כג",
        "bookseder": "ירמיהו",
        "seder": "י",
        "verseseder": "ה",
        "versenikud": "וְאַתָּ֣ה יְ֠הוָה יָדַ֜עְתָּ אֶֽת־ כָּל־ עֲצָתָ֤ם עָלַי֙ לַמָּ֔וֶת אַל־ תְּכַפֵּר֙ עַל־ עֲוֺנָ֔ם וְחַטָּאתָ֖ם מִלְּפָנֶ֣יךָ אַל־ תֶּ֑מְחִי והיו וְיִהְי֤וּ מֻכְשָׁלִים֙ לְפָנֶ֔יךָ בְּעֵ֥ת אַפְּךָ֖ עֲשֵׂ֥ה בָהֶֽם׃ ",
        "versenonikud": "ואתה יהוה ידעת את כל עצתם עלי למות אל תכפר על עונם וחטאתם מלפניך אל תמחי והיו ויהיו מכשלים לפניך בעת אפך עשה בהם "
    },
    {
        "bookchapter": "ירמיהו",
        "chapter": "יט",
        "versechapter": "א",
        "bookseder": "ירמיהו",
        "seder": "י",
        "verseseder": "ו",
        "versenikud": "כֹּ֚ה אָמַ֣ר יְהוָ֔ה הָל֛וֹךְ וְקָנִ֥יתָ בַקְבֻּ֖ק יוֹצֵ֣ר חָ֑רֶשׂ וּמִזִּקְנֵ֣י הָעָ֔ם וּמִזִּקְנֵ֖י הַכֹּהֲנִֽים׃ ",
        "versenonikud": "כה אמר יהוה הלוך וקנית בקבק יוצר חרש ומזקני העם ומזקני הכהנים "
    },
    {
        "bookchapter": "ירמיהו",
        "chapter": "יט",
        "versechapter": "ב",
        "bookseder": "ירמיהו",
        "seder": "י",
        "verseseder": "ז",
        "versenikud": "וְיָצָ֙אתָ֙ אֶל־ גֵּ֣יא בֶן־ הִנֹּ֔ם אֲשֶׁ֕ר פֶּ֖תַח שַׁ֣עַר החרסות הַֽחַרְסִ֑ית וְקָרָ֣אתָ שָּׁ֔ם אֶת־ הַדְּבָרִ֖ים אֲשֶׁר־ אֲדַבֵּ֥ר אֵלֶֽיךָ׃ ",
        "versenonikud": "ויצאת אל גיא בן הנם אשר פתח שער החרסות החרסית וקראת שם את הדברים אשר אדבר אליך "
    },
    {
        "bookchapter": "ירמיהו",
        "chapter": "יט",
        "versechapter": "ג",
        "bookseder": "ירמיהו",
        "seder": "י",
        "verseseder": "ח",
        "versenikud": "וְאָֽמַרְתָּ֙ שִׁמְע֣וּ דְבַר־ יְהוָ֔ה מַלְכֵ֣י יְהוּדָ֔ה וְיֹשְׁבֵ֖י יְרֽוּשָׁלִָ֑ם כֹּֽה־ אָמַר֩ יְהוָ֨ה צְבָא֜וֹת אֱלֹהֵ֣י יִשְׂרָאֵ֗ל הִנְנִ֨י מֵבִ֤יא רָעָה֙ עַל־ הַמָּק֣וֹם הַזֶּ֔ה אֲשֶׁ֥ר כָּל־ שֹׁמְעָ֖הּ תִּצַּ֥לְנָה אָזְנָֽיו׃ ",
        "versenonikud": "ואמרת שמעו דבר יהוה מלכי יהודה וישבי ירושלם כה אמר יהוה צבאות אלהי ישראל הנני מביא רעה על המקום הזה אשר כל שמעה תצלנה אזניו "
    },
    {
        "bookchapter": "ירמיהו",
        "chapter": "יט",
        "versechapter": "ד",
        "bookseder": "ירמיהו",
        "seder": "י",
        "verseseder": "ט",
        "versenikud": "יַ֣עַן ׀ אֲשֶׁ֣ר עֲזָבֻ֗נִי וַֽיְנַכְּר֞וּ אֶת־ הַמָּק֤וֹם הַזֶּה֙ וַיְקַטְּרוּ־ בוֹ֙ לֵאלֹהִ֣ים אֲחֵרִ֔ים אֲשֶׁ֧ר לֹֽא־ יְדָע֛וּם הֵ֥מָּה וַאֲבֽוֹתֵיהֶ֖ם וּמַלְכֵ֣י יְהוּדָ֑ה וּמָֽלְא֛וּ אֶת־ הַמָּק֥וֹם הַזֶּ֖ה דַּ֥ם נְקִיִּֽם׃ ",
        "versenonikud": "יען  אשר עזבני וינכרו את המקום הזה ויקטרו בו לאלהים אחרים אשר לא ידעום המה ואבותיהם ומלכי יהודה ומלאו את המקום הזה דם נקים "
    },
    {
        "bookchapter": "ירמיהו",
        "chapter": "יט",
        "versechapter": "ה",
        "bookseder": "ירמיהו",
        "seder": "י",
        "verseseder": "י",
        "versenikud": "וּבָנ֞וּ אֶת־ בָּמ֣וֹת הַבַּ֗עַל לִשְׂרֹ֧ף אֶת־ בְּנֵיהֶ֛ם בָּאֵ֖שׁ עֹל֣וֹת לַבָּ֑עַל אֲשֶׁ֤ר לֹֽא־ צִוִּ֙יתִי֙ וְלֹ֣א דִבַּ֔רְתִּי וְלֹ֥א עָלְתָ֖ה עַל־ לִבִּֽי׃ ",
        "versenonikud": "ובנו את במות הבעל לשרף את בניהם באש עלות לבעל אשר לא צויתי ולא דברתי ולא עלתה על לבי "
    },
    {
        "bookchapter": "ירמיהו",
        "chapter": "יט",
        "versechapter": "ו",
        "bookseder": "ירמיהו",
        "seder": "י",
        "verseseder": "יא",
        "versenikud": "לָכֵ֞ן הִנֵּֽה־ יָמִ֤ים בָּאִים֙ נְאֻם־ יְהוָ֔ה וְלֹא־ יִקָּרֵא֩ לַמָּק֨וֹם הַזֶּ֥ה ע֛וֹד הַתֹּ֖פֶת וְגֵ֣יא בֶן־ הִנֹּ֑ם כִּ֖י אִם־ גֵּ֥יא הַהֲרֵגָֽה׃ ",
        "versenonikud": "לכן הנה ימים באים נאם יהוה ולא יקרא למקום הזה עוד התפת וגיא בן הנם כי אם גיא ההרגה "
    },
    {
        "bookchapter": "ירמיהו",
        "chapter": "יט",
        "versechapter": "ז",
        "bookseder": "ירמיהו",
        "seder": "י",
        "verseseder": "יב",
        "versenikud": "וּ֠בַקֹּתִי אֶת־ עֲצַ֨ת יְהוּדָ֤ה וִירוּשָׁלִַ֙ם֙ בַּמָּק֣וֹם הַזֶּ֔ה וְהִפַּלְתִּ֤ים בַּחֶ֙רֶב֙ לִפְנֵ֣י אֹֽיְבֵיהֶ֔ם וּבְיַ֖ד מְבַקְשֵׁ֣י נַפְשָׁ֑ם וְנָתַתִּ֤י אֶת־ נִבְלָתָם֙ לְמַֽאֲכָ֔ל לְע֥וֹף הַשָּׁמַ֖יִם וּלְבֶהֱמַ֥ת הָאָֽרֶץ׃ ",
        "versenonikud": "ובקתי את עצת יהודה וירושלם במקום הזה והפלתים בחרב לפני איביהם וביד מבקשי נפשם ונתתי את נבלתם למאכל לעוף השמים ולבהמת הארץ "
    },
    {
        "bookchapter": "ירמיהו",
        "chapter": "יט",
        "versechapter": "ח",
        "bookseder": "ירמיהו",
        "seder": "י",
        "verseseder": "יג",
        "versenikud": "וְשַׂמְתִּי֙ אֶת־ הָעִ֣יר הַזֹּ֔את לְשַׁמָּ֖ה וְלִשְׁרֵקָ֑ה כֹּ֚ל עֹבֵ֣ר עָלֶ֔יהָ יִשֹּׁ֥ם וְיִשְׁרֹ֖ק עַל־ כָּל־ מַכֹּתֶֽהָ׃ ",
        "versenonikud": "ושמתי את העיר הזאת לשמה ולשרקה כל עבר עליה ישם וישרק על כל מכתה "
    },
    {
        "bookchapter": "ירמיהו",
        "chapter": "יט",
        "versechapter": "ט",
        "bookseder": "ירמיהו",
        "seder": "י",
        "verseseder": "יד",
        "versenikud": "וְהַֽאֲכַלְתִּ֞ים אֶת־ בְּשַׂ֣ר בְּנֵיהֶ֗ם וְאֵת֙ בְּשַׂ֣ר בְּנֹתֵיהֶ֔ם וְאִ֥ישׁ בְּשַׂר־ רֵעֵ֖הוּ יֹאכֵ֑לוּ בְּמָצוֹר֙ וּבְמָצ֔וֹק אֲשֶׁ֨ר יָצִ֧יקוּ לָהֶ֛ם אֹיְבֵיהֶ֖ם וּמְבַקְשֵׁ֥י נַפְשָֽׁם׃ ",
        "versenonikud": "והאכלתים את בשר בניהם ואת בשר בנתיהם ואיש בשר רעהו יאכלו במצור ובמצוק אשר יציקו להם איביהם ומבקשי נפשם "
    },
    {
        "bookchapter": "ירמיהו",
        "chapter": "יט",
        "versechapter": "י",
        "bookseder": "ירמיהו",
        "seder": "י",
        "verseseder": "טו",
        "versenikud": "וְשָׁבַרְתָּ֖ הַבַּקְבֻּ֑ק לְעֵינֵי֙ הָֽאֲנָשִׁ֔ים הַהֹלְכִ֖ים אוֹתָֽךְ׃ ",
        "versenonikud": "ושברת הבקבק לעיני האנשים ההלכים אותך "
    },
    {
        "bookchapter": "ירמיהו",
        "chapter": "יט",
        "versechapter": "יא",
        "bookseder": "ירמיהו",
        "seder": "י",
        "verseseder": "טז",
        "versenikud": "וְאָמַרְתָּ֨ אֲלֵיהֶ֜ם כֹּה־ אָמַ֣ר ׀ יְהוָ֣ה צְבָא֗וֹת כָּ֣כָה אֶשְׁבֹּ֞ר אֶת־ הָעָ֤ם הַזֶּה֙ וְאֶת־ הָעִ֣יר הַזֹּ֔את כַּאֲשֶׁ֤ר יִשְׁבֹּר֙ אֶת־ כְּלִ֣י הַיּוֹצֵ֔ר אֲשֶׁ֛ר לֹֽא־ יוּכַ֥ל לְהֵרָפֵ֖ה ע֑וֹד וּבְתֹ֣פֶת יִקְבְּר֔וּ מֵאֵ֥ין מָק֖וֹם לִקְבּֽוֹר׃ ",
        "versenonikud": "ואמרת אליהם כה אמר  יהוה צבאות ככה אשבר את העם הזה ואת העיר הזאת כאשר ישבר את כלי היוצר אשר לא יוכל להרפה עוד ובתפת יקברו מאין מקום לקבור "
    },
    {
        "bookchapter": "ירמיהו",
        "chapter": "יט",
        "versechapter": "יב",
        "bookseder": "ירמיהו",
        "seder": "י",
        "verseseder": "יז",
        "versenikud": "כֵּֽן־ אֶעֱשֶׂ֞ה לַמָּק֥וֹם הַזֶּ֛ה נְאֻם־ יְהוָ֖ה וּלְיֽוֹשְׁבָ֑יו וְלָתֵ֛ת אֶת־ הָעִ֥יר הַזֹּ֖את כְּתֹֽפֶת׃ ",
        "versenonikud": "כן אעשה למקום הזה נאם יהוה וליושביו ולתת את העיר הזאת כתפת "
    },
    {
        "bookchapter": "ירמיהו",
        "chapter": "יט",
        "versechapter": "יג",
        "bookseder": "ירמיהו",
        "seder": "י",
        "verseseder": "יח",
        "versenikud": "וְהָי֞וּ בָּתֵּ֣י יְרוּשָׁלִַ֗ם וּבָתֵּי֙ מַלְכֵ֣י יְהוּדָ֔ה כִּמְק֥וֹם הַתֹּ֖פֶת הַטְּמֵאִ֑ים לְכֹ֣ל הַבָּתִּ֗ים אֲשֶׁ֨ר קִטְּר֜וּ עַל־ גַּגֹּֽתֵיהֶם֙ לְכֹל֙ צְבָ֣א הַשָּׁמַ֔יִם וְהַסֵּ֥ךְ נְסָכִ֖ים לֵאלֹהִ֥ים אֲחֵרִֽים׃ ",
        "versenonikud": "והיו בתי ירושלם ובתי מלכי יהודה כמקום התפת הטמאים לכל הבתים אשר קטרו על גגתיהם לכל צבא השמים והסך נסכים לאלהים אחרים "
    },
    {
        "bookchapter": "ירמיהו",
        "chapter": "יט",
        "versechapter": "יד",
        "bookseder": "ירמיהו",
        "seder": "י",
        "verseseder": "יט",
        "versenikud": "וַיָּבֹ֤א יִרְמְיָ֙הוּ֙ מֵֽהַתֹּ֔פֶת אֲשֶׁ֨ר שְׁלָח֧וֹ יְהוָ֛ה שָׁ֖ם לְהִנָּבֵ֑א וַֽיַּעֲמֹד֙ בַּחֲצַ֣ר בֵּית־ יְהוָ֔ה וַיֹּ֖אמֶר אֶל־ כָּל־ הָעָֽם׃ ",
        "versenonikud": "ויבא ירמיהו מהתפת אשר שלחו יהוה שם להנבא ויעמד בחצר בית יהוה ויאמר אל כל העם "
    },
    {
        "bookchapter": "ירמיהו",
        "chapter": "יט",
        "versechapter": "טו",
        "bookseder": "ירמיהו",
        "seder": "י",
        "verseseder": "כ",
        "versenikud": "כֹּֽה־ אָמַ֞ר יְהוָ֤ה צְבָאוֹת֙ אֱלֹהֵ֣י יִשְׂרָאֵ֔ל הִנְנִ֨י מבי מֵבִ֜יא אֶל־ הָעִ֤יר הַזֹּאת֙ וְעַל־ כָּל־ עָרֶ֔יהָ אֵ֚ת כָּל־ הָ֣רָעָ֔ה אֲשֶׁ֥ר דִּבַּ֖רְתִּי עָלֶ֑יהָ כִּ֤י הִקְשׁוּ֙ אֶת־ עָרְפָּ֔ם לְבִלְתִּ֖י שְׁמ֥וֹעַ אֶת־ דְּבָרָֽי׃ ",
        "versenonikud": "כה אמר יהוה צבאות אלהי ישראל הנני מבי מביא אל העיר הזאת ועל כל עריה את כל הרעה אשר דברתי עליה כי הקשו את ערפם לבלתי שמוע את דברי "
    },
    {
        "bookchapter": "ירמיהו",
        "chapter": "כ",
        "versechapter": "א",
        "bookseder": "ירמיהו",
        "seder": "י",
        "verseseder": "כא",
        "versenikud": "וַיִּשְׁמַ֤ע פַּשְׁחוּר֙ בֶּן־ אִמֵּ֣ר הַכֹּהֵ֔ן וְהֽוּא־ פָקִ֥יד נָגִ֖יד בְּבֵ֣ית יְהוָ֑ה אֶֽת־ יִרְמְיָ֔הוּ נִבָּ֖א אֶת־ הַדְּבָרִ֥ים הָאֵֽלֶּה׃ ",
        "versenonikud": "וישמע פשחור בן אמר הכהן והוא פקיד נגיד בבית יהוה את ירמיהו נבא את הדברים האלה "
    },
    {
        "bookchapter": "ירמיהו",
        "chapter": "כ",
        "versechapter": "ב",
        "bookseder": "ירמיהו",
        "seder": "י",
        "verseseder": "כב",
        "versenikud": "וַיַּכֶּ֣ה פַשְׁח֔וּר אֵ֖ת יִרְמְיָ֣הוּ הַנָּבִ֑יא וַיִּתֵּ֨ן אֹת֜וֹ עַל־ הַמַּהְפֶּ֗כֶת אֲשֶׁ֨ר בְּשַׁ֤עַר בִּנְיָמִן֙ הָֽעֶלְי֔וֹן אֲשֶׁ֖ר בְּבֵ֥ית יְהוָֽה׃ ",
        "versenonikud": "ויכה פשחור את ירמיהו הנביא ויתן אתו על המהפכת אשר בשער בנימן העליון אשר בבית יהוה "
    },
    {
        "bookchapter": "ירמיהו",
        "chapter": "כ",
        "versechapter": "ג",
        "bookseder": "ירמיהו",
        "seder": "י",
        "verseseder": "כג",
        "versenikud": "וַֽיְהִי֙ מִֽמָּחֳרָ֔ת וַיֹּצֵ֥א פַשְׁח֛וּר אֶֽת־ יִרְמְיָ֖הוּ מִן־ הַמַּהְפָּ֑כֶת וַיֹּ֨אמֶר אֵלָ֜יו יִרְמְיָ֗הוּ לֹ֤א פַשְׁחוּר֙ קָרָ֤א יְהוָה֙ שְׁמֶ֔ךָ כִּ֖י אִם־ מָג֥וֹר מִסָּבִֽיב׃ ",
        "versenonikud": "ויהי ממחרת ויצא פשחור את ירמיהו מן המהפכת ויאמר אליו ירמיהו לא פשחור קרא יהוה שמך כי אם מגור מסביב "
    },
    {
        "bookchapter": "ירמיהו",
        "chapter": "כ",
        "versechapter": "ד",
        "bookseder": "ירמיהו",
        "seder": "י",
        "verseseder": "כד",
        "versenikud": "כִּ֣י כֹ֣ה אָמַ֣ר יְהוָ֡ה הִנְנִי֩ נֹתֶנְךָ֨ לְמָג֜וֹר לְךָ֣ וּלְכָל־ אֹהֲבֶ֗יךָ וְנָֽפְל֛וּ בְּחֶ֥רֶב אֹיְבֵיהֶ֖ם וְעֵינֶ֣יךָ רֹא֑וֹת וְאֶת־ כָּל־ יְהוּדָ֗ה אֶתֵּן֙ בְּיַ֣ד מֶֽלֶךְ־ בָּבֶ֔ל וְהִגְלָ֥ם בָּבֶ֖לָה וְהִכָּ֥ם בֶּחָֽרֶב׃ ",
        "versenonikud": "כי כה אמר יהוה הנני נתנך למגור לך ולכל אהביך ונפלו בחרב איביהם ועיניך ראות ואת כל יהודה אתן ביד מלך בבל והגלם בבלה והכם בחרב "
    },
    {
        "bookchapter": "ירמיהו",
        "chapter": "כ",
        "versechapter": "ה",
        "bookseder": "ירמיהו",
        "seder": "י",
        "verseseder": "כה",
        "versenikud": "וְנָתַתִּ֗י אֶת־ כָּל־ חֹ֙סֶן֙ הָעִ֣יר הַזֹּ֔את וְאֶת־ כָּל־ יְגִיעָ֖הּ וְאֶת־ כָּל־ יְקָרָ֑הּ וְאֵ֨ת כָּל־ אוֹצְר֜וֹת מַלְכֵ֣י יְהוּדָ֗ה אֶתֵּן֙ בְּיַ֣ד אֹֽיְבֵיהֶ֔ם וּבְזָזוּם֙ וּלְקָח֔וּם וֶהֱבִיא֖וּם בָּבֶֽלָה׃ ",
        "versenonikud": "ונתתי את כל חסן העיר הזאת ואת כל יגיעה ואת כל יקרה ואת כל אוצרות מלכי יהודה אתן ביד איביהם ובזזום ולקחום והביאום בבלה "
    },
    {
        "bookchapter": "ירמיהו",
        "chapter": "כ",
        "versechapter": "ו",
        "bookseder": "ירמיהו",
        "seder": "י",
        "verseseder": "כו",
        "versenikud": "וְאַתָּ֣ה פַשְׁח֗וּר וְכֹל֙ יֹשְׁבֵ֣י בֵיתֶ֔ךָ תֵּלְכ֖וּ בַּשֶּׁ֑בִי וּבָבֶ֣ל תָּב֗וֹא וְשָׁ֤ם תָּמוּת֙ וְשָׁ֣ם תִּקָּבֵ֔ר אַתָּה֙ וְכָל־ אֹ֣הֲבֶ֔יךָ אֲשֶׁר־ נִבֵּ֥אתָ לָהֶ֖ם בַּשָּֽׁקֶר׃ ",
        "versenonikud": "ואתה פשחור וכל ישבי ביתך תלכו בשבי ובבל תבוא ושם תמות ושם תקבר אתה וכל אהביך אשר נבאת להם בשקר "
    },
    {
        "bookchapter": "ירמיהו",
        "chapter": "כ",
        "versechapter": "ז",
        "bookseder": "ירמיהו",
        "seder": "י",
        "verseseder": "כז",
        "versenikud": "פִּתִּיתַ֤נִי יְהוָה֙ וָֽאֶפָּ֔ת חֲזַקְתַּ֖נִי וַתּוּכָ֑ל הָיִ֤יתִי לִשְׂחוֹק֙ כָּל־ הַיּ֔וֹם כֻּלֹּ֖ה לֹעֵ֥ג לִֽי׃ ",
        "versenonikud": "פתיתני יהוה ואפת חזקתני ותוכל הייתי לשחוק כל היום כלה לעג לי "
    },
    {
        "bookchapter": "ירמיהו",
        "chapter": "כ",
        "versechapter": "ח",
        "bookseder": "ירמיהו",
        "seder": "י",
        "verseseder": "כח",
        "versenikud": "כִּֽי־ מִדֵּ֤י אֲדַבֵּר֙ אֶזְעָ֔ק חָמָ֥ס וָשֹׁ֖ד אֶקְרָ֑א כִּֽי־ הָיָ֨ה דְבַר־ יְהוָ֥ה לִ֛י לְחֶרְפָּ֥ה וּלְקֶ֖לֶס כָּל־ הַיּֽוֹם׃ ",
        "versenonikud": "כי מדי אדבר אזעק חמס ושד אקרא כי היה דבר יהוה לי לחרפה ולקלס כל היום "
    },
    {
        "bookchapter": "ירמיהו",
        "chapter": "כ",
        "versechapter": "ט",
        "bookseder": "ירמיהו",
        "seder": "י",
        "verseseder": "כט",
        "versenikud": "וְאָמַרְתִּ֣י לֹֽא־ אֶזְכְּרֶ֗נּוּ וְלֹֽא־ אֲדַבֵּ֥ר עוֹד֙ בִּשְׁמ֔וֹ וְהָיָ֤ה בְלִבִּי֙ כְּאֵ֣שׁ בֹּעֶ֔רֶת עָצֻ֖ר בְּעַצְמֹתָ֑י וְנִלְאֵ֥יתִי כַּֽלְכֵ֖ל וְלֹ֥א אוּכָֽל׃ ",
        "versenonikud": "ואמרתי לא אזכרנו ולא אדבר עוד בשמו והיה בלבי כאש בערת עצר בעצמתי ונלאיתי כלכל ולא אוכל "
    },
    {
        "bookchapter": "ירמיהו",
        "chapter": "כ",
        "versechapter": "י",
        "bookseder": "ירמיהו",
        "seder": "י",
        "verseseder": "ל",
        "versenikud": "כִּ֣י שָׁמַ֜עְתִּי דִּבַּ֣ת רַבִּים֮ מָג֣וֹר מִסָּבִיב֒ הַגִּ֙ידוּ֙ וְנַגִּידֶ֔נּוּ כֹּ֚ל אֱנ֣וֹשׁ שְׁלוֹמִ֔י שֹׁמְרֵ֖י צַלְעִ֑י אוּלַ֤י יְפֻתֶּה֙ וְנ֣וּכְלָה ל֔וֹ וְנִקְחָ֥ה נִקְמָתֵ֖נוּ מִמֶּֽנּוּ׃ ",
        "versenonikud": "כי שמעתי דבת רבים מגור מסביב הגידו ונגידנו כל אנוש שלומי שמרי צלעי אולי יפתה ונוכלה לו ונקחה נקמתנו ממנו "
    },
    {
        "bookchapter": "ירמיהו",
        "chapter": "כ",
        "versechapter": "יא",
        "bookseder": "ירמיהו",
        "seder": "י",
        "verseseder": "לא",
        "versenikud": "וַֽיהוָ֤ה אוֹתִי֙ כְּגִבּ֣וֹר עָרִ֔יץ עַל־ כֵּ֛ן רֹדְפַ֥י יִכָּשְׁל֖וּ וְלֹ֣א יֻכָ֑לוּ בֹּ֤שׁוּ מְאֹד֙ כִּֽי־ לֹ֣א הִשְׂכִּ֔ילוּ כְּלִמַּ֥ת עוֹלָ֖ם לֹ֥א תִשָּׁכֵֽחַ׃ ",
        "versenonikud": "ויהוה אותי כגבור עריץ על כן רדפי יכשלו ולא יכלו בשו מאד כי לא השכילו כלמת עולם לא תשכח "
    },
    {
        "bookchapter": "ירמיהו",
        "chapter": "כ",
        "versechapter": "יב",
        "bookseder": "ירמיהו",
        "seder": "י",
        "verseseder": "לב",
        "versenikud": "וַיהוָ֤ה צְבָאוֹת֙ בֹּחֵ֣ן צַדִּ֔יק רֹאֶ֥ה כְלָי֖וֹת וָלֵ֑ב אֶרְאֶ֤ה נִקְמָֽתְךָ֙ מֵהֶ֔ם כִּ֥י אֵלֶ֖יךָ גִּלִּ֥יתִי אֶת־ רִיבִֽי׃ ",
        "versenonikud": "ויהוה צבאות בחן צדיק ראה כליות ולב אראה נקמתך מהם כי אליך גליתי את ריבי "
    }
]