[
    {
        "bookchapter": "משלי",
        "chapter": "ג",
        "versechapter": "א",
        "bookseder": "משלי",
        "seder": "א",
        "verseseder": "נו",
        "versenikud": "בְּ֭נִי תּוֹרָתִ֣י אַל־ תִּשְׁכָּ֑ח וּ֝מִצְוֺתַ֗י יִצֹּ֥ר לִבֶּֽךָ׃ ",
        "versenonikud": "בני תורתי אל תשכח ומצותי יצר לבך "
    },
    {
        "bookchapter": "משלי",
        "chapter": "ג",
        "versechapter": "ב",
        "bookseder": "משלי",
        "seder": "א",
        "verseseder": "נז",
        "versenikud": "כִּ֤י אֹ֣רֶךְ יָ֭מִים וּשְׁנ֣וֹת חַיִּ֑ים וְ֝שָׁל֗וֹם יוֹסִ֥יפוּ לָֽךְ׃ ",
        "versenonikud": "כי ארך ימים ושנות חיים ושלום יוסיפו לך "
    },
    {
        "bookchapter": "משלי",
        "chapter": "ג",
        "versechapter": "ג",
        "bookseder": "משלי",
        "seder": "א",
        "verseseder": "נח",
        "versenikud": "חֶ֥סֶד וֶאֱמֶ֗ת אַֽל־ יַעַ֫זְבֻ֥ךָ קָשְׁרֵ֥ם עַל־ גַּרְגְּרוֹתֶ֑יךָ כָּ֝תְבֵ֗ם עַל־ ל֥וּחַ לִבֶּֽךָ׃ ",
        "versenonikud": "חסד ואמת אל יעזבך קשרם על גרגרותיך כתבם על לוח לבך "
    },
    {
        "bookchapter": "משלי",
        "chapter": "ג",
        "versechapter": "ד",
        "bookseder": "משלי",
        "seder": "א",
        "verseseder": "נט",
        "versenikud": "וּמְצָא־ חֵ֖ן וְשֵֽׂכֶל־ ט֑וֹב בְּעֵינֵ֖י אֱלֹהִ֣ים וְאָדָֽם׃ ",
        "versenonikud": "ומצא חן ושכל טוב בעיני אלהים ואדם "
    },
    {
        "bookchapter": "משלי",
        "chapter": "ג",
        "versechapter": "ה",
        "bookseder": "משלי",
        "seder": "א",
        "verseseder": "ס",
        "versenikud": "בְּטַ֣ח אֶל־ יְ֭הוָה בְּכָל־ לִבֶּ֑ךָ וְאֶל־ בִּֽ֝ינָתְךָ֗ אַל־ תִּשָּׁעֵֽן׃ ",
        "versenonikud": "בטח אל יהוה בכל לבך ואל בינתך אל תשען "
    },
    {
        "bookchapter": "משלי",
        "chapter": "ג",
        "versechapter": "ו",
        "bookseder": "משלי",
        "seder": "א",
        "verseseder": "סא",
        "versenikud": "בְּכָל־ דְּרָכֶ֥יךָ דָעֵ֑הוּ וְ֝ה֗וּא יְיַשֵּׁ֥ר אֹֽרְחֹתֶֽיךָ׃ ",
        "versenonikud": "בכל דרכיך דעהו והוא יישר ארחתיך "
    },
    {
        "bookchapter": "משלי",
        "chapter": "ג",
        "versechapter": "ז",
        "bookseder": "משלי",
        "seder": "א",
        "verseseder": "סב",
        "versenikud": "אַל־ תְּהִ֣י חָכָ֣ם בְּעֵינֶ֑יךָ יְרָ֥א אֶת־ יְ֝הוָ֗ה וְס֣וּר מֵרָֽע׃ ",
        "versenonikud": "אל תהי חכם בעיניך ירא את יהוה וסור מרע "
    },
    {
        "bookchapter": "משלי",
        "chapter": "ג",
        "versechapter": "ח",
        "bookseder": "משלי",
        "seder": "א",
        "verseseder": "סג",
        "versenikud": "רִ֭פְאוּת תְּהִ֣י לְשָׁרֶּ֑ךָ וְ֝שִׁקּ֗וּי לְעַצְמוֹתֶֽיךָ׃ ",
        "versenonikud": "רפאות תהי לשרך ושקוי לעצמותיך "
    },
    {
        "bookchapter": "משלי",
        "chapter": "ג",
        "versechapter": "ט",
        "bookseder": "משלי",
        "seder": "א",
        "verseseder": "סד",
        "versenikud": "כַּבֵּ֣ד אֶת־ יְ֭הוָה מֵהוֹנֶ֑ךָ וּ֝מֵרֵאשִׁ֗ית כָּל־ תְּבוּאָתֶֽךָ׃ ",
        "versenonikud": "כבד את יהוה מהונך ומראשית כל תבואתך "
    },
    {
        "bookchapter": "משלי",
        "chapter": "ג",
        "versechapter": "י",
        "bookseder": "משלי",
        "seder": "א",
        "verseseder": "סה",
        "versenikud": "וְיִמָּלְא֣וּ אֲסָמֶ֣יךָ שָׂבָ֑ע וְ֝תִיר֗וֹשׁ יְקָבֶ֥יךָ יִפְרֹֽצוּ׃ ",
        "versenonikud": "וימלאו אסמיך שבע ותירוש יקביך יפרצו "
    },
    {
        "bookchapter": "משלי",
        "chapter": "ג",
        "versechapter": "יא",
        "bookseder": "משלי",
        "seder": "א",
        "verseseder": "סו",
        "versenikud": "מוּסַ֣ר יְ֭הוָה בְּנִ֣י אַל־ תִּמְאָ֑ס וְאַל־ תָּ֝קֹ֗ץ בְּתוֹכַחְתּֽוֹ׃ ",
        "versenonikud": "מוסר יהוה בני אל תמאס ואל תקץ בתוכחתו "
    },
    {
        "bookchapter": "משלי",
        "chapter": "ג",
        "versechapter": "יב",
        "bookseder": "משלי",
        "seder": "א",
        "verseseder": "סז",
        "versenikud": "כִּ֤י אֶ֥ת אֲשֶׁ֣ר יֶאֱהַ֣ב יְהוָ֣ה יוֹכִ֑יחַ וּ֝כְאָ֗ב אֶת־ בֵּ֥ן יִרְצֶֽה׃ ",
        "versenonikud": "כי את אשר יאהב יהוה יוכיח וכאב את בן ירצה "
    },
    {
        "bookchapter": "משלי",
        "chapter": "ג",
        "versechapter": "יג",
        "bookseder": "משלי",
        "seder": "א",
        "verseseder": "סח",
        "versenikud": "אַשְׁרֵ֣י אָ֭דָם מָצָ֣א חָכְמָ֑ה וְ֝אָדָ֗ם יָפִ֥יק תְּבוּנָֽה׃ ",
        "versenonikud": "אשרי אדם מצא חכמה ואדם יפיק תבונה "
    },
    {
        "bookchapter": "משלי",
        "chapter": "ג",
        "versechapter": "יד",
        "bookseder": "משלי",
        "seder": "א",
        "verseseder": "סט",
        "versenikud": "כִּ֤י ט֣וֹב סַ֭חְרָהּ מִסְּחַר־ כָּ֑סֶף וּ֝מֵחָר֗וּץ תְּבוּאָתָֽהּ׃ ",
        "versenonikud": "כי טוב סחרה מסחר כסף ומחרוץ תבואתה "
    },
    {
        "bookchapter": "משלי",
        "chapter": "ג",
        "versechapter": "טו",
        "bookseder": "משלי",
        "seder": "א",
        "verseseder": "ע",
        "versenikud": "יְקָ֣רָה הִ֭יא מפניים מִפְּנִינִ֑ים וְכָל־ חֲ֝פָצֶ֗יךָ לֹ֣א יִֽשְׁווּ־ בָֽהּ׃ ",
        "versenonikud": "יקרה היא מפניים מפנינים וכל חפציך לא ישוו בה "
    },
    {
        "bookchapter": "משלי",
        "chapter": "ג",
        "versechapter": "טז",
        "bookseder": "משלי",
        "seder": "א",
        "verseseder": "עא",
        "versenikud": "אֹ֣רֶךְ יָ֭מִים בִּֽימִינָ֑הּ בִּ֝שְׂמֹאולָ֗הּ עֹ֣שֶׁר וְכָבֽוֹד׃ ",
        "versenonikud": "ארך ימים בימינה בשמאולה עשר וכבוד "
    },
    {
        "bookchapter": "משלי",
        "chapter": "ג",
        "versechapter": "יז",
        "bookseder": "משלי",
        "seder": "א",
        "verseseder": "עב",
        "versenikud": "דְּרָכֶ֥יהָ דַרְכֵי־ נֹ֑עַם וְֽכָל־ נְתִ֖יבוֹתֶ֣יהָ שָׁלֽוֹם׃ ",
        "versenonikud": "דרכיה דרכי נעם וכל נתיבותיה שלום "
    },
    {
        "bookchapter": "משלי",
        "chapter": "ג",
        "versechapter": "יח",
        "bookseder": "משלי",
        "seder": "א",
        "verseseder": "עג",
        "versenikud": "עֵץ־ חַיִּ֣ים הִ֭יא לַמַּחֲזִיקִ֣ים בָּ֑הּ וְֽתֹמְכֶ֥יהָ מְאֻשָּֽׁר׃ ",
        "versenonikud": "עץ חיים היא למחזיקים בה ותמכיה מאשר "
    },
    {
        "bookchapter": "משלי",
        "chapter": "ג",
        "versechapter": "יט",
        "bookseder": "משלי",
        "seder": "א",
        "verseseder": "עד",
        "versenikud": "יְֽהוָ֗ה בְּחָכְמָ֥ה יָֽסַד־ אָ֑רֶץ כּוֹנֵ֥ן שָׁ֝מַ֗יִם בִּתְבוּנָֽה׃ ",
        "versenonikud": "יהוה בחכמה יסד ארץ כונן שמים בתבונה "
    },
    {
        "bookchapter": "משלי",
        "chapter": "ג",
        "versechapter": "כ",
        "bookseder": "משלי",
        "seder": "א",
        "verseseder": "עה",
        "versenikud": "בְּ֭דַעְתּוֹ תְּהוֹמ֣וֹת נִבְקָ֑עוּ וּ֝שְׁחָקִ֗ים יִרְעֲפוּ־ טָֽל׃ ",
        "versenonikud": "בדעתו תהומות נבקעו ושחקים ירעפו טל "
    },
    {
        "bookchapter": "משלי",
        "chapter": "ג",
        "versechapter": "כא",
        "bookseder": "משלי",
        "seder": "א",
        "verseseder": "עו",
        "versenikud": "בְּ֭נִי אַל־ יָלֻ֣זוּ מֵעֵינֶ֑יךָ נְצֹ֥ר תֻּ֝שִׁיָּ֗ה וּמְזִמָּֽה׃ ",
        "versenonikud": "בני אל ילזו מעיניך נצר תשיה ומזמה "
    },
    {
        "bookchapter": "משלי",
        "chapter": "ג",
        "versechapter": "כב",
        "bookseder": "משלי",
        "seder": "א",
        "verseseder": "עז",
        "versenikud": "וְיִֽהְי֣וּ חַיִּ֣ים לְנַפְשֶׁ֑ךָ וְ֝חֵ֗ן לְגַרְגְּרֹתֶֽיךָ׃ ",
        "versenonikud": "ויהיו חיים לנפשך וחן לגרגרתיך "
    },
    {
        "bookchapter": "משלי",
        "chapter": "ג",
        "versechapter": "כג",
        "bookseder": "משלי",
        "seder": "א",
        "verseseder": "עח",
        "versenikud": "אָ֤ז תֵּלֵ֣ךְ לָבֶ֣טַח דַּרְכֶּ֑ךָ וְ֝רַגְלְךָ֗ לֹ֣א תִגּֽוֹף׃ ",
        "versenonikud": "אז תלך לבטח דרכך ורגלך לא תגוף "
    },
    {
        "bookchapter": "משלי",
        "chapter": "ג",
        "versechapter": "כד",
        "bookseder": "משלי",
        "seder": "א",
        "verseseder": "עט",
        "versenikud": "אִם־ תִּשְׁכַּ֥ב לֹֽא־ תִפְחָ֑ד וְ֝שָׁכַבְתָּ֗ וְֽעָרְבָ֥ה שְׁנָתֶֽךָ׃ ",
        "versenonikud": "אם תשכב לא תפחד ושכבת וערבה שנתך "
    },
    {
        "bookchapter": "משלי",
        "chapter": "ג",
        "versechapter": "כה",
        "bookseder": "משלי",
        "seder": "א",
        "verseseder": "פ",
        "versenikud": "אַל־ תִּ֭ירָא מִפַּ֣חַד פִּתְאֹ֑ם וּמִשֹּׁאַ֥ת רְ֝שָׁעִ֗ים כִּ֣י תָבֹֽא׃ ",
        "versenonikud": "אל תירא מפחד פתאם ומשאת רשעים כי תבא "
    },
    {
        "bookchapter": "משלי",
        "chapter": "ג",
        "versechapter": "כו",
        "bookseder": "משלי",
        "seder": "א",
        "verseseder": "פא",
        "versenikud": "כִּֽי־ יְ֭הוָה יִהְיֶ֣ה בְכִסְלֶ֑ךָ וְשָׁמַ֖ר רַגְלְךָ֣ מִלָּֽכֶד׃ ",
        "versenonikud": "כי יהוה יהיה בכסלך ושמר רגלך מלכד "
    },
    {
        "bookchapter": "משלי",
        "chapter": "ג",
        "versechapter": "כז",
        "bookseder": "משלי",
        "seder": "א",
        "verseseder": "פב",
        "versenikud": "אַל־ תִּמְנַע־ ט֥וֹב מִבְּעָלָ֑יו בִּהְי֨וֹת לְאֵ֖ל ידיך יָדְךָ֣ לַעֲשֽׂוֹת׃ ",
        "versenonikud": "אל תמנע טוב מבעליו בהיות לאל ידיך ידך לעשות "
    },
    {
        "bookchapter": "משלי",
        "chapter": "ג",
        "versechapter": "כח",
        "bookseder": "משלי",
        "seder": "א",
        "verseseder": "פג",
        "versenikud": "אַל־ תֹּ֘אמַ֤ר לרעיך לְרֵֽעֲךָ֨ ׀ לֵ֣ךְ וָ֭שׁוּב וּמָחָ֥ר אֶתֵּ֗ן וְיֵ֣שׁ אִתָּֽךְ׃ ",
        "versenonikud": "אל תאמר לרעיך לרעך  לך ושוב ומחר אתן ויש אתך "
    },
    {
        "bookchapter": "משלי",
        "chapter": "ג",
        "versechapter": "כט",
        "bookseder": "משלי",
        "seder": "א",
        "verseseder": "פד",
        "versenikud": "אַל־ תַּחֲרֹ֣שׁ עַל־ רֵעֲךָ֣ רָעָ֑ה וְהֽוּא־ יוֹשֵׁ֖ב לָבֶ֣טַח אִתָּֽךְ׃ ",
        "versenonikud": "אל תחרש על רעך רעה והוא יושב לבטח אתך "
    },
    {
        "bookchapter": "משלי",
        "chapter": "ג",
        "versechapter": "ל",
        "bookseder": "משלי",
        "seder": "א",
        "verseseder": "פה",
        "versenikud": "אַל־ תרוב תָּרִ֣יב עִם־ אָדָ֣ם חִנָּ֑ם אִם־ לֹ֖א גְמָלְךָ֣ רָעָֽה׃ ",
        "versenonikud": "אל תרוב תריב עם אדם חנם אם לא גמלך רעה "
    },
    {
        "bookchapter": "משלי",
        "chapter": "ג",
        "versechapter": "לא",
        "bookseder": "משלי",
        "seder": "א",
        "verseseder": "פו",
        "versenikud": "אַל־ תְּ֭קַנֵּא בְּאִ֣ישׁ חָמָ֑ס וְאַל־ תִּ֝בְחַ֗ר בְּכָל־ דְּרָכָֽיו׃ ",
        "versenonikud": "אל תקנא באיש חמס ואל תבחר בכל דרכיו "
    },
    {
        "bookchapter": "משלי",
        "chapter": "ג",
        "versechapter": "לב",
        "bookseder": "משלי",
        "seder": "א",
        "verseseder": "פז",
        "versenikud": "כִּ֤י תוֹעֲבַ֣ת יְהוָ֣ה נָל֑וֹז וְֽאֶת־ יְשָׁרִ֥ים סוֹדֽוֹ׃ ",
        "versenonikud": "כי תועבת יהוה נלוז ואת ישרים סודו "
    },
    {
        "bookchapter": "משלי",
        "chapter": "ג",
        "versechapter": "לג",
        "bookseder": "משלי",
        "seder": "א",
        "verseseder": "פח",
        "versenikud": "מְאֵרַ֣ת יְ֭הוָה בְּבֵ֣ית רָשָׁ֑ע וּנְוֵ֖ה צַדִּיקִ֣ים יְבָרֵֽךְ׃ ",
        "versenonikud": "מארת יהוה בבית רשע ונוה צדיקים יברך "
    },
    {
        "bookchapter": "משלי",
        "chapter": "ג",
        "versechapter": "לד",
        "bookseder": "משלי",
        "seder": "א",
        "verseseder": "פט",
        "versenikud": "אִם־ לַלֵּצִ֥ים הֽוּא־ יָלִ֑יץ ולעניים וְ֝לַעֲנָוִ֗ים יִתֶּן־ חֵֽן׃ ",
        "versenonikud": "אם ללצים הוא יליץ ולעניים ולענוים יתן חן "
    },
    {
        "bookchapter": "משלי",
        "chapter": "ג",
        "versechapter": "לה",
        "bookseder": "משלי",
        "seder": "א",
        "verseseder": "צ",
        "versenikud": "כָּ֭בוֹד חֲכָמִ֣ים יִנְחָ֑לוּ וּ֝כְסִילִ֗ים מֵרִ֥ים קָלֽוֹן׃ ",
        "versenonikud": "כבוד חכמים ינחלו וכסילים מרים קלון "
    }
]