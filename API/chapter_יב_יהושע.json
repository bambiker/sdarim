[
    {
        "bookchapter": "יהושע",
        "chapter": "יב",
        "versechapter": "א",
        "bookseder": "יהושע",
        "seder": "ז",
        "verseseder": "כו",
        "versenikud": "וְאֵ֣לֶּה ׀ מַלְכֵ֣י הָאָ֗רֶץ אֲשֶׁ֨ר הִכּ֤וּ בְנֵֽי־ יִשְׂרָאֵל֙ וַיִּֽרְשׁ֣וּ אֶת־ אַרְצָ֔ם בְּעֵ֥בֶר הַיַּרְדֵּ֖ן מִזְרְחָ֣ה הַשָּׁ֑מֶשׁ מִנַּ֤חַל אַרְנוֹן֙ עַד־ הַ֣ר חֶרְמ֔וֹן וְכָל־ הָעֲרָבָ֖ה מִזְרָֽחָה׃ ",
        "versenonikud": "ואלה  מלכי הארץ אשר הכו בני ישראל וירשו את ארצם בעבר הירדן מזרחה השמש מנחל ארנון עד הר חרמון וכל הערבה מזרחה "
    },
    {
        "bookchapter": "יהושע",
        "chapter": "יב",
        "versechapter": "ב",
        "bookseder": "יהושע",
        "seder": "ז",
        "verseseder": "כז",
        "versenikud": "סִיחוֹן֙ מֶ֣לֶךְ הָאֱמֹרִ֔י הַיּוֹשֵׁ֖ב בְּחֶשְׁבּ֑וֹן מֹשֵׁ֡ל מֵעֲרוֹעֵ֡ר אֲשֶׁר֩ עַל־ שְׂפַת־ נַ֨חַל אַרְנ֜וֹן וְת֤וֹךְ הַנַּ֙חַל֙ וַחֲצִ֣י הַגִּלְעָ֔ד וְעַד֙ יַבֹּ֣ק הַנַּ֔חַל גְּב֖וּל בְּנֵ֥י עַמּֽוֹן׃ ",
        "versenonikud": "סיחון מלך האמרי היושב בחשבון משל מערוער אשר על שפת נחל ארנון ותוך הנחל וחצי הגלעד ועד יבק הנחל גבול בני עמון "
    },
    {
        "bookchapter": "יהושע",
        "chapter": "יב",
        "versechapter": "ג",
        "bookseder": "יהושע",
        "seder": "ז",
        "verseseder": "כח",
        "versenikud": "וְהָעֲרָבָה֩ עַד־ יָ֨ם כִּנְר֜וֹת מִזְרָ֗חָה וְ֠עַד יָ֣ם הָעֲרָבָ֤ה יָם־ הַמֶּ֙לַח֙ מִזְרָ֔חָה דֶּ֖רֶךְ בֵּ֣ית הַיְשִׁמ֑וֹת וּמִ֨תֵּימָ֔ן תַּ֖חַת אַשְׁדּ֥וֹת הַפִּסְגָּֽה׃ ",
        "versenonikud": "והערבה עד ים כנרות מזרחה ועד ים הערבה ים המלח מזרחה דרך בית הישמות ומתימן תחת אשדות הפסגה "
    },
    {
        "bookchapter": "יהושע",
        "chapter": "יב",
        "versechapter": "ד",
        "bookseder": "יהושע",
        "seder": "ז",
        "verseseder": "כט",
        "versenikud": "וּגְב֗וּל ע֚וֹג מֶ֣לֶךְ הַבָּשָׁ֔ן מִיֶּ֖תֶר הָרְפָאִ֑ים הַיּוֹשֵׁ֥ב בְּעַשְׁתָּר֖וֹת וּבְאֶדְרֶֽעִי׃ ",
        "versenonikud": "וגבול עוג מלך הבשן מיתר הרפאים היושב בעשתרות ובאדרעי "
    },
    {
        "bookchapter": "יהושע",
        "chapter": "יב",
        "versechapter": "ה",
        "bookseder": "יהושע",
        "seder": "ז",
        "verseseder": "ל",
        "versenikud": "וּ֠מֹשֵׁל בְּהַ֨ר חֶרְמ֤וֹן וּבְסַלְכָה֙ וּבְכָל־ הַבָּשָׁ֔ן עַד־ גְּב֥וּל הַגְּשׁוּרִ֖י וְהַמַּעֲכָתִ֑י וַחֲצִי֙ הַגִּלְעָ֔ד גְּב֖וּל סִיח֥וֹן מֶֽלֶךְ־ חֶשְׁבּֽוֹן׃ ",
        "versenonikud": "ומשל בהר חרמון ובסלכה ובכל הבשן עד גבול הגשורי והמעכתי וחצי הגלעד גבול סיחון מלך חשבון "
    },
    {
        "bookchapter": "יהושע",
        "chapter": "יב",
        "versechapter": "ו",
        "bookseder": "יהושע",
        "seder": "ז",
        "verseseder": "לא",
        "versenikud": "מֹשֶׁ֧ה עֶֽבֶד־ יְהוָ֛ה וּבְנֵ֥י יִשְׂרָאֵ֖ל הִכּ֑וּם וַֽ֠יִּתְּנָהּ מֹשֶׁ֨ה עֶֽבֶד־ יְהוָ֜ה יְרֻשָּׁ֗ה לָרֻֽאוּבֵנִי֙ וְלַגָּדִ֔י וְלַחֲצִ֖י שֵׁ֥בֶט הַֽמְנַשֶּֽׁה׃ ",
        "versenonikud": "משה עבד יהוה ובני ישראל הכום ויתנה משה עבד יהוה ירשה לראובני ולגדי ולחצי שבט המנשה "
    },
    {
        "bookchapter": "יהושע",
        "chapter": "יב",
        "versechapter": "ז",
        "bookseder": "יהושע",
        "seder": "ז",
        "verseseder": "לב",
        "versenikud": "וְאֵ֣לֶּה מַלְכֵ֣י הָאָ֡רֶץ אֲשֶׁר֩ הִכָּ֨ה יְהוֹשֻׁ֜עַ וּבְנֵ֣י יִשְׂרָאֵ֗ל בְּעֵ֤בֶר הַיַּרְדֵּן֙ יָ֔מָּה מִבַּ֤עַל גָּד֙ בְּבִקְעַ֣ת הַלְּבָנ֔וֹן וְעַד־ הָהָ֥ר הֶחָלָ֖ק הָעֹלֶ֣ה שֵׂעִ֑ירָה וַיִּתְּנָ֨הּ יְהוֹשֻׁ֜עַ לְשִׁבְטֵ֧י יִשְׂרָאֵ֛ל יְרֻשָּׁ֖ה כְּמַחְלְקֹתָֽם׃ ",
        "versenonikud": "ואלה מלכי הארץ אשר הכה יהושע ובני ישראל בעבר הירדן ימה מבעל גד בבקעת הלבנון ועד ההר החלק העלה שעירה ויתנה יהושע לשבטי ישראל ירשה כמחלקתם "
    },
    {
        "bookchapter": "יהושע",
        "chapter": "יב",
        "versechapter": "ח",
        "bookseder": "יהושע",
        "seder": "ז",
        "verseseder": "לג",
        "versenikud": "בָּהָ֣ר וּבַשְּׁפֵלָ֗ה וּבָֽעֲרָבָה֙ וּבָ֣אֲשֵׁד֔וֹת וּבַמִּדְבָּ֖ר וּבַנֶּ֑גֶב הַֽחִתִּי֙ הָֽאֱמֹרִ֔י וְהַֽכְּנַעֲנִי֙ הַפְּרִזִּ֔י הַחִוִּ֖י וְהַיְבוּסִֽי׃ ",
        "versenonikud": "בהר ובשפלה ובערבה ובאשדות ובמדבר ובנגב החתי האמרי והכנעני הפרזי החוי והיבוסי "
    },
    {
        "bookchapter": "יהושע",
        "chapter": "יב",
        "versechapter": "ט",
        "bookseder": "יהושע",
        "seder": "ז",
        "verseseder": "לד",
        "versenikud": "מֶ֥לֶךְ יְרִיח֖וֹ אֶחָ֑ד מֶ֧לֶךְ הָעַ֛י אֲשֶׁר־ מִצַּ֥ד בֵּֽית־ אֵ֖ל אֶחָֽד׃ ",
        "versenonikud": "מלך יריחו אחד מלך העי אשר מצד בית אל אחד "
    },
    {
        "bookchapter": "יהושע",
        "chapter": "יב",
        "versechapter": "י",
        "bookseder": "יהושע",
        "seder": "ז",
        "verseseder": "לה",
        "versenikud": "מֶ֤לֶךְ יְרוּשָׁלִַ֙ם֙ אֶחָ֔ד מֶ֥לֶךְ חֶבְר֖וֹן אֶחָֽד׃ ",
        "versenonikud": "מלך ירושלם אחד מלך חברון אחד "
    },
    {
        "bookchapter": "יהושע",
        "chapter": "יב",
        "versechapter": "יא",
        "bookseder": "יהושע",
        "seder": "ז",
        "verseseder": "לו",
        "versenikud": "מֶ֤לֶךְ יַרְמוּת֙ אֶחָ֔ד מֶ֥לֶךְ לָכִ֖ישׁ אֶחָֽד׃ ",
        "versenonikud": "מלך ירמות אחד מלך לכיש אחד "
    },
    {
        "bookchapter": "יהושע",
        "chapter": "יב",
        "versechapter": "יב",
        "bookseder": "יהושע",
        "seder": "ז",
        "verseseder": "לז",
        "versenikud": "מֶ֤לֶךְ עֶגְלוֹן֙ אֶחָ֔ד מֶ֥לֶךְ גֶּ֖זֶר אֶחָֽד׃ ",
        "versenonikud": "מלך עגלון אחד מלך גזר אחד "
    },
    {
        "bookchapter": "יהושע",
        "chapter": "יב",
        "versechapter": "יג",
        "bookseder": "יהושע",
        "seder": "ז",
        "verseseder": "לח",
        "versenikud": "מֶ֤לֶךְ דְּבִר֙ אֶחָ֔ד מֶ֥לֶךְ גֶּ֖דֶר אֶחָֽד׃ ",
        "versenonikud": "מלך דבר אחד מלך גדר אחד "
    },
    {
        "bookchapter": "יהושע",
        "chapter": "יב",
        "versechapter": "יד",
        "bookseder": "יהושע",
        "seder": "ז",
        "verseseder": "לט",
        "versenikud": "מֶ֤לֶךְ חָרְמָה֙ אֶחָ֔ד מֶ֥לֶךְ עֲרָ֖ד אֶחָֽד׃ ",
        "versenonikud": "מלך חרמה אחד מלך ערד אחד "
    },
    {
        "bookchapter": "יהושע",
        "chapter": "יב",
        "versechapter": "טו",
        "bookseder": "יהושע",
        "seder": "ז",
        "verseseder": "מ",
        "versenikud": "מֶ֤לֶךְ לִבְנָה֙ אֶחָ֔ד מֶ֥לֶךְ עֲדֻלָּ֖ם אֶחָֽד׃ ",
        "versenonikud": "מלך לבנה אחד מלך עדלם אחד "
    },
    {
        "bookchapter": "יהושע",
        "chapter": "יב",
        "versechapter": "טז",
        "bookseder": "יהושע",
        "seder": "ז",
        "verseseder": "מא",
        "versenikud": "מֶ֤לֶךְ מַקֵּדָה֙ אֶחָ֔ד מֶ֥לֶךְ בֵּֽית־ אֵ֖ל אֶחָֽד׃ ",
        "versenonikud": "מלך מקדה אחד מלך בית אל אחד "
    },
    {
        "bookchapter": "יהושע",
        "chapter": "יב",
        "versechapter": "יז",
        "bookseder": "יהושע",
        "seder": "ז",
        "verseseder": "מב",
        "versenikud": "מֶ֤לֶךְ תַּפּ֙וּחַ֙ אֶחָ֔ד מֶ֥לֶךְ חֵ֖פֶר אֶחָֽד׃ ",
        "versenonikud": "מלך תפוח אחד מלך חפר אחד "
    },
    {
        "bookchapter": "יהושע",
        "chapter": "יב",
        "versechapter": "יח",
        "bookseder": "יהושע",
        "seder": "ז",
        "verseseder": "מג",
        "versenikud": "מֶ֤לֶךְ אֲפֵק֙ אֶחָ֔ד מֶ֥לֶךְ לַשָּׁר֖וֹן אֶחָֽד׃ ",
        "versenonikud": "מלך אפק אחד מלך לשרון אחד "
    },
    {
        "bookchapter": "יהושע",
        "chapter": "יב",
        "versechapter": "יט",
        "bookseder": "יהושע",
        "seder": "ז",
        "verseseder": "מד",
        "versenikud": "מֶ֤לֶךְ מָדוֹן֙ אֶחָ֔ד מֶ֥לֶךְ חָצ֖וֹר אֶחָֽד׃ ",
        "versenonikud": "מלך מדון אחד מלך חצור אחד "
    },
    {
        "bookchapter": "יהושע",
        "chapter": "יב",
        "versechapter": "כ",
        "bookseder": "יהושע",
        "seder": "ז",
        "verseseder": "מה",
        "versenikud": "מֶ֣לֶךְ שִׁמְר֤וֹן מְראוֹן֙ אֶחָ֔ד מֶ֥לֶךְ אַכְשָׁ֖ף אֶחָֽד׃ ",
        "versenonikud": "מלך שמרון מראון אחד מלך אכשף אחד "
    },
    {
        "bookchapter": "יהושע",
        "chapter": "יב",
        "versechapter": "כא",
        "bookseder": "יהושע",
        "seder": "ז",
        "verseseder": "מו",
        "versenikud": "מֶ֤לֶךְ תַּעְנַךְ֙ אֶחָ֔ד מֶ֥לֶךְ מְגִדּ֖וֹ אֶחָֽד׃ ",
        "versenonikud": "מלך תענך אחד מלך מגדו אחד "
    },
    {
        "bookchapter": "יהושע",
        "chapter": "יב",
        "versechapter": "כב",
        "bookseder": "יהושע",
        "seder": "ז",
        "verseseder": "מז",
        "versenikud": "מֶ֤לֶךְ קֶ֙דֶשׁ֙ אֶחָ֔ד מֶֽלֶךְ־ יָקְנֳעָ֥ם לַכַּרְמֶ֖ל אֶחָֽד׃ ",
        "versenonikud": "מלך קדש אחד מלך יקנעם לכרמל אחד "
    },
    {
        "bookchapter": "יהושע",
        "chapter": "יב",
        "versechapter": "כג",
        "bookseder": "יהושע",
        "seder": "ז",
        "verseseder": "מח",
        "versenikud": "מֶ֥לֶךְ דּ֛וֹר לְנָפַ֥ת דּ֖וֹר אֶחָ֑ד מֶֽלֶךְ־ גּוֹיִ֥ם לְגִלְגָּ֖ל אֶחָֽד׃ ",
        "versenonikud": "מלך דור לנפת דור אחד מלך גוים לגלגל אחד "
    },
    {
        "bookchapter": "יהושע",
        "chapter": "יב",
        "versechapter": "כד",
        "bookseder": "יהושע",
        "seder": "ז",
        "verseseder": "מט",
        "versenikud": "מֶ֥לֶךְ תִּרְצָ֖ה אֶחָ֑ד כָּל־ מְלָכִ֖ים שְׁלֹשִׁ֥ים וְאֶחָֽד׃ ",
        "versenonikud": "מלך תרצה אחד כל מלכים שלשים ואחד "
    }
]