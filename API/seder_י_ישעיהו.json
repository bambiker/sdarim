[
    {
        "bookchapter": "ישעיהו",
        "chapter": "כד",
        "versechapter": "כג",
        "bookseder": "ישעיהו",
        "seder": "י",
        "verseseder": "א",
        "versenikud": "וְחָֽפְרָה֙ הַלְּבָנָ֔ה וּבוֹשָׁ֖ה הַֽחַמָּ֑ה כִּֽי־ מָלַ֞ךְ יְהוָ֣ה צְבָא֗וֹת בְּהַ֤ר צִיּוֹן֙ וּבִיר֣וּשָׁלִַ֔ם וְנֶ֥גֶד זְקֵנָ֖יו כָּבֽוֹד׃ ",
        "versenonikud": "וחפרה הלבנה ובושה החמה כי מלך יהוה צבאות בהר ציון ובירושלם ונגד זקניו כבוד "
    },
    {
        "bookchapter": "ישעיהו",
        "chapter": "כה",
        "versechapter": "א",
        "bookseder": "ישעיהו",
        "seder": "י",
        "verseseder": "ב",
        "versenikud": "יְהוָ֤ה אֱלֹהַי֙ אַתָּ֔ה אֲרֽוֹמִמְךָ֙ אוֹדֶ֣ה שִׁמְךָ֔ כִּ֥י עָשִׂ֖יתָ פֶּ֑לֶא עֵצ֥וֹת מֵֽרָח֖וֹק אֱמ֥וּנָה אֹֽמֶן׃ ",
        "versenonikud": "יהוה אלהי אתה ארוממך אודה שמך כי עשית פלא עצות מרחוק אמונה אמן "
    },
    {
        "bookchapter": "ישעיהו",
        "chapter": "כה",
        "versechapter": "ב",
        "bookseder": "ישעיהו",
        "seder": "י",
        "verseseder": "ג",
        "versenikud": "כִּ֣י שַׂ֤מְתָּ מֵעִיר֙ לַגָּ֔ל קִרְיָ֥ה בְצוּרָ֖ה לְמַפֵּלָ֑ה אַרְמ֤וֹן זָרִים֙ מֵעִ֔יר לְעוֹלָ֖ם לֹ֥א יִבָּנֶֽה׃ ",
        "versenonikud": "כי שמת מעיר לגל קריה בצורה למפלה ארמון זרים מעיר לעולם לא יבנה "
    },
    {
        "bookchapter": "ישעיהו",
        "chapter": "כה",
        "versechapter": "ג",
        "bookseder": "ישעיהו",
        "seder": "י",
        "verseseder": "ד",
        "versenikud": "עַל־ כֵּ֖ן יְכַבְּד֣וּךָ עַם־ עָ֑ז קִרְיַ֛ת גּוֹיִ֥ם עָרִיצִ֖ים יִירָאֽוּךָ׃ ",
        "versenonikud": "על כן יכבדוך עם עז קרית גוים עריצים ייראוך "
    },
    {
        "bookchapter": "ישעיהו",
        "chapter": "כה",
        "versechapter": "ד",
        "bookseder": "ישעיהו",
        "seder": "י",
        "verseseder": "ה",
        "versenikud": "כִּֽי־ הָיִ֨יתָ מָע֥וֹז לַדָּ֛ל מָע֥וֹז לָאֶבְי֖וֹן בַּצַּר־ ל֑וֹ מַחְסֶ֤ה מִזֶּ֙רֶם֙ צֵ֣ל מֵחֹ֔רֶב כִּ֛י ר֥וּחַ עָרִיצִ֖ים כְּזֶ֥רֶם קִֽיר׃ ",
        "versenonikud": "כי היית מעוז לדל מעוז לאביון בצר לו מחסה מזרם צל מחרב כי רוח עריצים כזרם קיר "
    },
    {
        "bookchapter": "ישעיהו",
        "chapter": "כה",
        "versechapter": "ה",
        "bookseder": "ישעיהו",
        "seder": "י",
        "verseseder": "ו",
        "versenikud": "כְּחֹ֣רֶב בְּצָי֔וֹן שְׁא֥וֹן זָרִ֖ים תַּכְנִ֑יעַ חֹ֚רֶב בְּצֵ֣ל עָ֔ב זְמִ֥יר עָֽרִיצִ֖ים יַעֲנֶֽה׃ ",
        "versenonikud": "כחרב בציון שאון זרים תכניע חרב בצל עב זמיר עריצים יענה "
    },
    {
        "bookchapter": "ישעיהו",
        "chapter": "כה",
        "versechapter": "ו",
        "bookseder": "ישעיהו",
        "seder": "י",
        "verseseder": "ז",
        "versenikud": "וְעָשָׂה֩ יְהוָ֨ה צְבָא֜וֹת לְכָל־ הָֽעַמִּים֙ בָּהָ֣ר הַזֶּ֔ה מִשְׁתֵּ֥ה שְׁמָנִ֖ים מִשְׁתֵּ֣ה שְׁמָרִ֑ים שְׁמָנִים֙ מְמֻ֣חָיִ֔ם שְׁמָרִ֖ים מְזֻקָּקִֽים׃ ",
        "versenonikud": "ועשה יהוה צבאות לכל העמים בהר הזה משתה שמנים משתה שמרים שמנים ממחים שמרים מזקקים "
    },
    {
        "bookchapter": "ישעיהו",
        "chapter": "כה",
        "versechapter": "ז",
        "bookseder": "ישעיהו",
        "seder": "י",
        "verseseder": "ח",
        "versenikud": "וּבִלַּע֙ בָּהָ֣ר הַזֶּ֔ה פְּנֵֽי־ הַלּ֥וֹט ׀ הַלּ֖וֹט עַל־ כָּל־ הָֽעַמִּ֑ים וְהַמַּסֵּכָ֥ה הַנְּסוּכָ֖ה עַל־ כָּל־ הַגּוֹיִֽם׃ ",
        "versenonikud": "ובלע בהר הזה פני הלוט  הלוט על כל העמים והמסכה הנסוכה על כל הגוים "
    },
    {
        "bookchapter": "ישעיהו",
        "chapter": "כה",
        "versechapter": "ח",
        "bookseder": "ישעיהו",
        "seder": "י",
        "verseseder": "ט",
        "versenikud": "בִּלַּ֤ע הַמָּ֙וֶת֙ לָנֶ֔צַח וּמָחָ֨ה אֲדֹנָ֧י יְהוִ֛ה דִּמְעָ֖ה מֵעַ֣ל כָּל־ פָּנִ֑ים וְחֶרְפַּ֣ת עַמּ֗וֹ יָסִיר֙ מֵעַ֣ל כָּל־ הָאָ֔רֶץ כִּ֥י יְהוָ֖ה דִּבֵּֽר׃ ",
        "versenonikud": "בלע המות לנצח ומחה אדני יהוה דמעה מעל כל פנים וחרפת עמו יסיר מעל כל הארץ כי יהוה דבר "
    },
    {
        "bookchapter": "ישעיהו",
        "chapter": "כה",
        "versechapter": "ט",
        "bookseder": "ישעיהו",
        "seder": "י",
        "verseseder": "י",
        "versenikud": "וְאָמַר֙ בַּיּ֣וֹם הַה֔וּא הִנֵּ֨ה אֱלֹהֵ֥ינוּ זֶ֛ה קִוִּ֥ינוּ ל֖וֹ וְיֽוֹשִׁיעֵ֑נוּ זֶ֤ה יְהוָה֙ קִוִּ֣ינוּ ל֔וֹ נָגִ֥ילָה וְנִשְׂמְחָ֖ה בִּישׁוּעָתֽוֹ׃ ",
        "versenonikud": "ואמר ביום ההוא הנה אלהינו זה קוינו לו ויושיענו זה יהוה קוינו לו נגילה ונשמחה בישועתו "
    },
    {
        "bookchapter": "ישעיהו",
        "chapter": "כה",
        "versechapter": "י",
        "bookseder": "ישעיהו",
        "seder": "י",
        "verseseder": "יא",
        "versenikud": "כִּֽי־ תָנ֥וּחַ יַד־ יְהוָ֖ה בָּהָ֣ר הַזֶּ֑ה וְנָ֤דוֹשׁ מוֹאָב֙ תַּחְתָּ֔יו כְּהִדּ֥וּשׁ מַתְבֵּ֖ן במי בְּמ֥וֹ מַדְמֵנָֽה׃ ",
        "versenonikud": "כי תנוח יד יהוה בהר הזה ונדוש מואב תחתיו כהדוש מתבן במי במו מדמנה "
    },
    {
        "bookchapter": "ישעיהו",
        "chapter": "כה",
        "versechapter": "יא",
        "bookseder": "ישעיהו",
        "seder": "י",
        "verseseder": "יב",
        "versenikud": "וּפֵרַ֤שׂ יָדָיו֙ בְּקִרְבּ֔וֹ כַּאֲשֶׁ֛ר יְפָרֵ֥שׂ הַשֹּׂחֶ֖ה לִשְׂח֑וֹת וְהִשְׁפִּיל֙ גַּֽאֲוָת֔וֹ עִ֖ם אָרְבּ֥וֹת יָדָֽיו׃ ",
        "versenonikud": "ופרש ידיו בקרבו כאשר יפרש השחה לשחות והשפיל גאותו עם ארבות ידיו "
    },
    {
        "bookchapter": "ישעיהו",
        "chapter": "כה",
        "versechapter": "יב",
        "bookseder": "ישעיהו",
        "seder": "י",
        "verseseder": "יג",
        "versenikud": "וּמִבְצַ֞ר מִשְׂגַּ֣ב חוֹמֹתֶ֗יךָ הֵשַׁ֥ח הִשְׁפִּ֛יל הִגִּ֥יעַ לָאָ֖רֶץ עַד־ עָפָֽר׃ ",
        "versenonikud": "ומבצר משגב חומתיך השח השפיל הגיע לארץ עד עפר "
    },
    {
        "bookchapter": "ישעיהו",
        "chapter": "כו",
        "versechapter": "א",
        "bookseder": "ישעיהו",
        "seder": "י",
        "verseseder": "יד",
        "versenikud": "בַּיּ֣וֹם הַה֔וּא יוּשַׁ֥ר הַשִּׁיר־ הַזֶּ֖ה בְּאֶ֣רֶץ יְהוּדָ֑ה עִ֣יר עָז־ לָ֔נוּ יְשׁוּעָ֥ה יָשִׁ֖ית חוֹמ֥וֹת וָחֵֽל׃ ",
        "versenonikud": "ביום ההוא יושר השיר הזה בארץ יהודה עיר עז לנו ישועה ישית חומות וחל "
    },
    {
        "bookchapter": "ישעיהו",
        "chapter": "כו",
        "versechapter": "ב",
        "bookseder": "ישעיהו",
        "seder": "י",
        "verseseder": "טו",
        "versenikud": "פִּתְח֖וּ שְׁעָרִ֑ים וְיָבֹ֥א גוֹי־ צַדִּ֖יק שֹׁמֵ֥ר אֱמֻנִֽים׃ ",
        "versenonikud": "פתחו שערים ויבא גוי צדיק שמר אמנים "
    },
    {
        "bookchapter": "ישעיהו",
        "chapter": "כו",
        "versechapter": "ג",
        "bookseder": "ישעיהו",
        "seder": "י",
        "verseseder": "טז",
        "versenikud": "יֵ֣צֶר סָמ֔וּךְ תִּצֹּ֖ר שָׁל֣וֹם ׀ שָׁל֑וֹם כִּ֥י בְךָ֖ בָּטֽוּחַ׃ ",
        "versenonikud": "יצר סמוך תצר שלום  שלום כי בך בטוח "
    },
    {
        "bookchapter": "ישעיהו",
        "chapter": "כו",
        "versechapter": "ד",
        "bookseder": "ישעיהו",
        "seder": "י",
        "verseseder": "יז",
        "versenikud": "בִּטְח֥וּ בַֽיהוָ֖ה עֲדֵי־ עַ֑ד כִּ֚י בְּיָ֣הּ יְהוָ֔ה צ֖וּר עוֹלָמִֽים׃ ",
        "versenonikud": "בטחו ביהוה עדי עד כי ביה יהוה צור עולמים "
    },
    {
        "bookchapter": "ישעיהו",
        "chapter": "כו",
        "versechapter": "ה",
        "bookseder": "ישעיהו",
        "seder": "י",
        "verseseder": "יח",
        "versenikud": "כִּ֤י הֵשַׁח֙ יֹשְׁבֵ֣י מָר֔וֹם קִרְיָ֖ה נִשְׂגָּבָ֑ה יַשְׁפִּילֶ֤נָּה יַשְׁפִּילָהּ֙ עַד־ אֶ֔רֶץ יַגִּיעֶ֖נָּה עַד־ עָפָֽר׃ ",
        "versenonikud": "כי השח ישבי מרום קריה נשגבה ישפילנה ישפילה עד ארץ יגיענה עד עפר "
    },
    {
        "bookchapter": "ישעיהו",
        "chapter": "כו",
        "versechapter": "ו",
        "bookseder": "ישעיהו",
        "seder": "י",
        "verseseder": "יט",
        "versenikud": "תִּרְמְסֶ֖נָּה רָ֑גֶל רַגְלֵ֥י עָנִ֖י פַּעֲמֵ֥י דַלִּֽים׃ ",
        "versenonikud": "תרמסנה רגל רגלי עני פעמי דלים "
    },
    {
        "bookchapter": "ישעיהו",
        "chapter": "כו",
        "versechapter": "ז",
        "bookseder": "ישעיהו",
        "seder": "י",
        "verseseder": "כ",
        "versenikud": "אֹ֥רַח לַצַּדִּ֖יק מֵֽישָׁרִ֑ים יָשָׁ֕ר מַעְגַּ֥ל צַדִּ֖יק תְּפַלֵּֽס׃ ",
        "versenonikud": "ארח לצדיק מישרים ישר מעגל צדיק תפלס "
    },
    {
        "bookchapter": "ישעיהו",
        "chapter": "כו",
        "versechapter": "ח",
        "bookseder": "ישעיהו",
        "seder": "י",
        "verseseder": "כא",
        "versenikud": "אַ֣ף אֹ֧רַח מִשְׁפָּטֶ֛יךָ יְהוָ֖ה קִוִּינ֑וּךָ לְשִׁמְךָ֥ וּֽלְזִכְרְךָ֖ תַּאֲוַת־ נָֽפֶשׁ׃ ",
        "versenonikud": "אף ארח משפטיך יהוה קוינוך לשמך ולזכרך תאות נפש "
    },
    {
        "bookchapter": "ישעיהו",
        "chapter": "כו",
        "versechapter": "ט",
        "bookseder": "ישעיהו",
        "seder": "י",
        "verseseder": "כב",
        "versenikud": "נַפְשִׁ֤י אִוִּיתִ֙יךָ֙ בַּלַּ֔יְלָה אַף־ רוּחִ֥י בְקִרְבִּ֖י אֲשַֽׁחֲרֶ֑ךָּ כִּ֞י כַּאֲשֶׁ֤ר מִשְׁפָּטֶ֙יךָ֙ לָאָ֔רֶץ צֶ֥דֶק לָמְד֖וּ יֹשְׁבֵ֥י תֵבֵֽל׃ ",
        "versenonikud": "נפשי אויתיך בלילה אף רוחי בקרבי אשחרך כי כאשר משפטיך לארץ צדק למדו ישבי תבל "
    },
    {
        "bookchapter": "ישעיהו",
        "chapter": "כו",
        "versechapter": "י",
        "bookseder": "ישעיהו",
        "seder": "י",
        "verseseder": "כג",
        "versenikud": "יֻחַ֤ן רָשָׁע֙ בַּל־ לָמַ֣ד צֶ֔דֶק בְּאֶ֥רֶץ נְכֹח֖וֹת יְעַוֵּ֑ל וּבַל־ יִרְאֶ֖ה גֵּא֥וּת יְהוָֽה׃ ",
        "versenonikud": "יחן רשע בל למד צדק בארץ נכחות יעול ובל יראה גאות יהוה "
    },
    {
        "bookchapter": "ישעיהו",
        "chapter": "כו",
        "versechapter": "יא",
        "bookseder": "ישעיהו",
        "seder": "י",
        "verseseder": "כד",
        "versenikud": "יְהוָ֛ה רָ֥מָה יָדְךָ֖ בַּל־ יֶחֱזָי֑וּן יֶחֱז֤וּ וְיֵבֹ֙שׁוּ֙ קִנְאַת־ עָ֔ם אַף־ אֵ֖שׁ צָרֶ֥יךָ תֹאכְלֵֽם׃ ",
        "versenonikud": "יהוה רמה ידך בל יחזיון יחזו ויבשו קנאת עם אף אש צריך תאכלם "
    },
    {
        "bookchapter": "ישעיהו",
        "chapter": "כו",
        "versechapter": "יב",
        "bookseder": "ישעיהו",
        "seder": "י",
        "verseseder": "כה",
        "versenikud": "יְהוָ֕ה תִּשְׁפֹּ֥ת שָׁל֖וֹם לָ֑נוּ כִּ֛י גַּ֥ם כָּֽל־ מַעֲשֵׂ֖ינוּ פָּעַ֥לְתָּ לָּֽנוּ׃ ",
        "versenonikud": "יהוה תשפת שלום לנו כי גם כל מעשינו פעלת לנו "
    },
    {
        "bookchapter": "ישעיהו",
        "chapter": "כו",
        "versechapter": "יג",
        "bookseder": "ישעיהו",
        "seder": "י",
        "verseseder": "כו",
        "versenikud": "יְהוָ֣ה אֱלֹהֵ֔ינוּ בְּעָל֥וּנוּ אֲדֹנִ֖ים זֽוּלָתֶ֑ךָ לְבַד־ בְּךָ֖ נַזְכִּ֥יר שְׁמֶֽךָ׃ ",
        "versenonikud": "יהוה אלהינו בעלונו אדנים זולתך לבד בך נזכיר שמך "
    },
    {
        "bookchapter": "ישעיהו",
        "chapter": "כו",
        "versechapter": "יד",
        "bookseder": "ישעיהו",
        "seder": "י",
        "verseseder": "כז",
        "versenikud": "מֵתִים֙ בַּל־ יִחְי֔וּ רְפָאִ֖ים בַּל־ יָקֻ֑מוּ לָכֵ֤ן פָּקַ֙דְתָּ֙ וַתַּשְׁמִידֵ֔ם וַתְּאַבֵּ֥ד כָּל־ זֵ֖כֶר לָֽמוֹ׃ ",
        "versenonikud": "מתים בל יחיו רפאים בל יקמו לכן פקדת ותשמידם ותאבד כל זכר למו "
    },
    {
        "bookchapter": "ישעיהו",
        "chapter": "כו",
        "versechapter": "טו",
        "bookseder": "ישעיהו",
        "seder": "י",
        "verseseder": "כח",
        "versenikud": "יָסַ֤פְתָּ לַגּוֹי֙ יְהוָ֔ה יָסַ֥פְתָּ לַגּ֖וֹי נִכְבָּ֑דְתָּ רִחַ֖קְתָּ כָּל־ קַצְוֵי־ אָֽרֶץ׃ ",
        "versenonikud": "יספת לגוי יהוה יספת לגוי נכבדת רחקת כל קצוי ארץ "
    },
    {
        "bookchapter": "ישעיהו",
        "chapter": "כו",
        "versechapter": "טז",
        "bookseder": "ישעיהו",
        "seder": "י",
        "verseseder": "כט",
        "versenikud": "יְהוָ֖ה בַּצַּ֣ר פְּקָד֑וּךָ צָק֣וּן לַ֔חַשׁ מוּסָרְךָ֖ לָֽמוֹ׃ ",
        "versenonikud": "יהוה בצר פקדוך צקון לחש מוסרך למו "
    },
    {
        "bookchapter": "ישעיהו",
        "chapter": "כו",
        "versechapter": "יז",
        "bookseder": "ישעיהו",
        "seder": "י",
        "verseseder": "ל",
        "versenikud": "כְּמ֤וֹ הָרָה֙ תַּקְרִ֣יב לָלֶ֔דֶת תָּחִ֥יל תִּזְעַ֖ק בַּחֲבָלֶ֑יהָ כֵּ֛ן הָיִ֥ינוּ מִפָּנֶ֖יךָ יְהוָֽה׃ ",
        "versenonikud": "כמו הרה תקריב ללדת תחיל תזעק בחבליה כן היינו מפניך יהוה "
    },
    {
        "bookchapter": "ישעיהו",
        "chapter": "כו",
        "versechapter": "יח",
        "bookseder": "ישעיהו",
        "seder": "י",
        "verseseder": "לא",
        "versenikud": "הָרִ֣ינוּ חַ֔לְנוּ כְּמ֖וֹ יָלַ֣דְנוּ ר֑וּחַ יְשׁוּעֹת֙ בַּל־ נַ֣עֲשֶׂה אֶ֔רֶץ וּבַֽל־ יִפְּל֖וּ יֹשְׁבֵ֥י תֵבֵֽל׃ ",
        "versenonikud": "הרינו חלנו כמו ילדנו רוח ישועת בל נעשה ארץ ובל יפלו ישבי תבל "
    },
    {
        "bookchapter": "ישעיהו",
        "chapter": "כו",
        "versechapter": "יט",
        "bookseder": "ישעיהו",
        "seder": "י",
        "verseseder": "לב",
        "versenikud": "יִֽחְי֣וּ מֵתֶ֔יךָ נְבֵלָתִ֖י יְקוּמ֑וּן הָקִ֨יצוּ וְרַנְּנ֜וּ שֹׁכְנֵ֣י עָפָ֗ר כִּ֣י טַ֤ל אוֹרֹת֙ טַלֶּ֔ךָ וָאָ֖רֶץ רְפָאִ֥ים תַּפִּֽיל׃ ",
        "versenonikud": "יחיו מתיך נבלתי יקומון הקיצו ורננו שכני עפר כי טל אורת טלך וארץ רפאים תפיל "
    },
    {
        "bookchapter": "ישעיהו",
        "chapter": "כו",
        "versechapter": "כ",
        "bookseder": "ישעיהו",
        "seder": "י",
        "verseseder": "לג",
        "versenikud": "לֵ֤ךְ עַמִּי֙ בֹּ֣א בַחֲדָרֶ֔יךָ וּֽסְגֹ֥ר דלתיך דְּלָתְךָ֖ בַּעֲדֶ֑ךָ חֲבִ֥י כִמְעַט־ רֶ֖גַע עַד־ יעבור־ יַעֲבָר־ זָֽעַם׃ ",
        "versenonikud": "לך עמי בא בחדריך וסגר דלתיך דלתך בעדך חבי כמעט רגע עד יעבור יעבר זעם "
    },
    {
        "bookchapter": "ישעיהו",
        "chapter": "כו",
        "versechapter": "כא",
        "bookseder": "ישעיהו",
        "seder": "י",
        "verseseder": "לד",
        "versenikud": "כִּֽי־ הִנֵּ֤ה יְהוָה֙ יֹצֵ֣א מִמְּקוֹמ֔וֹ לִפְקֹ֛ד עֲוֺ֥ן יֹֽשֵׁב־ הָאָ֖רֶץ עָלָ֑יו וְגִלְּתָ֤ה הָאָ֙רֶץ֙ אֶת־ דָּמֶ֔יהָ וְלֹֽא־ תְכַסֶּ֥ה ע֖וֹד עַל־ הֲרוּגֶֽיהָ׃ ",
        "versenonikud": "כי הנה יהוה יצא ממקומו לפקד עון ישב הארץ עליו וגלתה הארץ את דמיה ולא תכסה עוד על הרוגיה "
    },
    {
        "bookchapter": "ישעיהו",
        "chapter": "כז",
        "versechapter": "א",
        "bookseder": "ישעיהו",
        "seder": "י",
        "verseseder": "לה",
        "versenikud": "בַּיּ֣וֹם הַה֡וּא יִפְקֹ֣ד יְהוָה֩ בְּחַרְב֨וֹ הַקָּשָׁ֜ה וְהַגְּדוֹלָ֣ה וְהַֽחֲזָקָ֗ה עַ֤ל לִוְיָתָן֙ נָחָ֣שׁ בָּרִ֔חַ וְעַל֙ לִוְיָתָ֔ן נָחָ֖שׁ עֲקַלָּת֑וֹן וְהָרַ֥ג אֶת־ הַתַּנִּ֖ין אֲשֶׁ֥ר בַּיָּֽם׃ ",
        "versenonikud": "ביום ההוא יפקד יהוה בחרבו הקשה והגדולה והחזקה על לויתן נחש ברח ועל לויתן נחש עקלתון והרג את התנין אשר בים "
    },
    {
        "bookchapter": "ישעיהו",
        "chapter": "כז",
        "versechapter": "ב",
        "bookseder": "ישעיהו",
        "seder": "י",
        "verseseder": "לו",
        "versenikud": "בַּיּ֖וֹם הַה֑וּא כֶּ֥רֶם חֶ֖מֶד עַנּוּ־ לָֽהּ׃ ",
        "versenonikud": "ביום ההוא כרם חמד ענו לה "
    },
    {
        "bookchapter": "ישעיהו",
        "chapter": "כז",
        "versechapter": "ג",
        "bookseder": "ישעיהו",
        "seder": "י",
        "verseseder": "לז",
        "versenikud": "אֲנִ֤י יְהוָה֙ נֹֽצְרָ֔הּ לִרְגָעִ֖ים אַשְׁקֶ֑נָּה פֶּ֚ן יִפְקֹ֣ד עָלֶ֔יהָ לַ֥יְלָה וָי֖וֹם אֶצֳּרֶֽנָּה׃ ",
        "versenonikud": "אני יהוה נצרה לרגעים אשקנה פן יפקד עליה לילה ויום אצרנה "
    },
    {
        "bookchapter": "ישעיהו",
        "chapter": "כז",
        "versechapter": "ד",
        "bookseder": "ישעיהו",
        "seder": "י",
        "verseseder": "לח",
        "versenikud": "חֵמָ֖ה אֵ֣ין לִ֑י מִֽי־ יִתְּנֵ֜נִי שָׁמִ֥יר שַׁ֙יִת֙ בַּמִּלְחָמָ֔ה אֶפְשְׂעָ֥ה בָ֖הּ אֲצִיתֶ֥נָּה יָּֽחַד׃ ",
        "versenonikud": "חמה אין לי מי יתנני שמיר שית במלחמה אפשעה בה אציתנה יחד "
    },
    {
        "bookchapter": "ישעיהו",
        "chapter": "כז",
        "versechapter": "ה",
        "bookseder": "ישעיהו",
        "seder": "י",
        "verseseder": "לט",
        "versenikud": "א֚וֹ יַחֲזֵ֣ק בְּמָעוּזִּ֔י יַעֲשֶׂ֥ה שָׁל֖וֹם לִ֑י שָׁל֖וֹם יַֽעֲשֶׂה־ לִּֽי׃ ",
        "versenonikud": "או יחזק במעוזי יעשה שלום לי שלום יעשה לי "
    },
    {
        "bookchapter": "ישעיהו",
        "chapter": "כז",
        "versechapter": "ו",
        "bookseder": "ישעיהו",
        "seder": "י",
        "verseseder": "מ",
        "versenikud": "הַבָּאִים֙ יַשְׁרֵ֣שׁ יַֽעֲקֹ֔ב יָצִ֥יץ וּפָרַ֖ח יִשְׂרָאֵ֑ל וּמָלְא֥וּ פְנֵי־ תֵבֵ֖ל תְּנוּבָֽה׃ ",
        "versenonikud": "הבאים ישרש יעקב יציץ ופרח ישראל ומלאו פני תבל תנובה "
    },
    {
        "bookchapter": "ישעיהו",
        "chapter": "כז",
        "versechapter": "ז",
        "bookseder": "ישעיהו",
        "seder": "י",
        "verseseder": "מא",
        "versenikud": "הַכְּמַכַּ֥ת מַכֵּ֖הוּ הִכָּ֑הוּ אִם־ כְּהֶ֥רֶג הֲרֻגָ֖יו הֹרָֽג׃ ",
        "versenonikud": "הכמכת מכהו הכהו אם כהרג הרגיו הרג "
    },
    {
        "bookchapter": "ישעיהו",
        "chapter": "כז",
        "versechapter": "ח",
        "bookseder": "ישעיהו",
        "seder": "י",
        "verseseder": "מב",
        "versenikud": "בְּסַּאסְּאָ֖ה בְּשַׁלְחָ֣הּ תְּרִיבֶ֑נָּה הָגָ֛ה בְּרוּח֥וֹ הַקָּשָׁ֖ה בְּי֥וֹם קָדִֽים׃ ",
        "versenonikud": "בסאסאה בשלחה תריבנה הגה ברוחו הקשה ביום קדים "
    },
    {
        "bookchapter": "ישעיהו",
        "chapter": "כז",
        "versechapter": "ט",
        "bookseder": "ישעיהו",
        "seder": "י",
        "verseseder": "מג",
        "versenikud": "לָכֵ֗ן בְּזֹאת֙ יְכֻפַּ֣ר עֲוֺֽן־ יַעֲקֹ֔ב וְזֶ֕ה כָּל־ פְּרִ֖י הָסִ֣ר חַטָּאת֑וֹ בְּשׂוּמ֣וֹ ׀ כָּל־ אַבְנֵ֣י מִזְבֵּ֗חַ כְּאַבְנֵי־ גִר֙ מְנֻפָּצ֔וֹת לֹֽא־ יָקֻ֥מוּ אֲשֵׁרִ֖ים וְחַמָּנִֽים׃ ",
        "versenonikud": "לכן בזאת יכפר עון יעקב וזה כל פרי הסר חטאתו בשומו  כל אבני מזבח כאבני גר מנפצות לא יקמו אשרים וחמנים "
    },
    {
        "bookchapter": "ישעיהו",
        "chapter": "כז",
        "versechapter": "י",
        "bookseder": "ישעיהו",
        "seder": "י",
        "verseseder": "מד",
        "versenikud": "כִּ֣י עִ֤יר בְּצוּרָה֙ בָּדָ֔ד נָוֶ֕ה מְשֻׁלָּ֥ח וְנֶעֱזָ֖ב כַּמִּדְבָּ֑ר שָׁ֣ם יִרְעֶ֥ה עֵ֛גֶל וְשָׁ֥ם יִרְבָּ֖ץ וְכִלָּ֥ה סְעִפֶֽיהָ׃ ",
        "versenonikud": "כי עיר בצורה בדד נוה משלח ונעזב כמדבר שם ירעה עגל ושם ירבץ וכלה סעפיה "
    },
    {
        "bookchapter": "ישעיהו",
        "chapter": "כז",
        "versechapter": "יא",
        "bookseder": "ישעיהו",
        "seder": "י",
        "verseseder": "מה",
        "versenikud": "בִּיבֹ֤שׁ קְצִירָהּ֙ תִּשָּׁבַ֔רְנָה נָשִׁ֕ים בָּא֖וֹת מְאִיר֣וֹת אוֹתָ֑הּ כִּ֣י לֹ֤א עַם־ בִּינוֹת֙ ה֔וּא עַל־ כֵּן֙ לֹֽא־ יְרַחֲמֶ֣נּוּ עֹשֵׂ֔הוּ וְיֹצְר֖וֹ לֹ֥א יְחֻנֶּֽנּוּ׃ ",
        "versenonikud": "ביבש קצירה תשברנה נשים באות מאירות אותה כי לא עם בינות הוא על כן לא ירחמנו עשהו ויצרו לא יחננו "
    }
]