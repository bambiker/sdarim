[
    {
        "bookchapter": "יחזקאל",
        "chapter": "מד",
        "versechapter": "א",
        "bookseder": "יחזקאל",
        "seder": "כז",
        "verseseder": "ב",
        "versenikud": "וַיָּ֣שֶׁב אֹתִ֗י דֶּ֣רֶךְ שַׁ֤עַר הַמִּקְדָּשׁ֙ הַֽחִיצ֔וֹן הַפֹּנֶ֖ה קָדִ֑ים וְה֖וּא סָגֽוּר׃ ",
        "versenonikud": "וישב אתי דרך שער המקדש החיצון הפנה קדים והוא סגור "
    },
    {
        "bookchapter": "יחזקאל",
        "chapter": "מד",
        "versechapter": "ב",
        "bookseder": "יחזקאל",
        "seder": "כז",
        "verseseder": "ג",
        "versenikud": "וַיֹּ֨אמֶר אֵלַ֜י יְהוָ֗ה הַשַּׁ֣עַר הַזֶּה֩ סָג֨וּר יִהְיֶ֜ה לֹ֣א יִפָּתֵ֗חַ וְאִישׁ֙ לֹא־ יָ֣בֹא ב֔וֹ כִּ֛י יְהוָ֥ה אֱלֹהֵֽי־ יִשְׂרָאֵ֖ל בָּ֣א ב֑וֹ וְהָיָ֖ה סָגֽוּר׃ ",
        "versenonikud": "ויאמר אלי יהוה השער הזה סגור יהיה לא יפתח ואיש לא יבא בו כי יהוה אלהי ישראל בא בו והיה סגור "
    },
    {
        "bookchapter": "יחזקאל",
        "chapter": "מד",
        "versechapter": "ג",
        "bookseder": "יחזקאל",
        "seder": "כז",
        "verseseder": "ד",
        "versenikud": "אֶֽת־ הַנָּשִׂ֗יא נָ֥שִׂיא ה֛וּא יֵֽשֶׁב־ בּ֥וֹ לֶאֱכָול־ לֶ֖חֶם לִפְנֵ֣י יְהוָ֑ה מִדֶּ֨רֶךְ אֻלָ֤ם הַשַּׁ֙עַר֙ יָב֔וֹא וּמִדַּרְכּ֖וֹ יֵצֵֽא׃ ",
        "versenonikud": "את הנשיא נשיא הוא ישב בו לאכול לחם לפני יהוה מדרך אלם השער יבוא ומדרכו יצא "
    },
    {
        "bookchapter": "יחזקאל",
        "chapter": "מד",
        "versechapter": "ד",
        "bookseder": "יחזקאל",
        "seder": "כז",
        "verseseder": "ה",
        "versenikud": "וַיְבִיאֵ֜נִי דֶּֽרֶךְ־ שַׁ֣עַר הַצָּפוֹן֮ אֶל־ פְּנֵ֣י הַבַּיִת֒ וָאֵ֕רֶא וְהִנֵּ֛ה מָלֵ֥א כְבוֹד־ יְהוָ֖ה אֶת־ בֵּ֣ית יְהוָ֑ה וָאֶפֹּ֖ל אֶל־ פָּנָֽי׃ ",
        "versenonikud": "ויביאני דרך שער הצפון אל פני הבית וארא והנה מלא כבוד יהוה את בית יהוה ואפל אל פני "
    },
    {
        "bookchapter": "יחזקאל",
        "chapter": "מד",
        "versechapter": "ה",
        "bookseder": "יחזקאל",
        "seder": "כז",
        "verseseder": "ו",
        "versenikud": "וַיֹּ֨אמֶר אֵלַ֜י יְהֹוָ֗ה בֶּן־ אָדָ֡ם שִׂ֣ים לִבְּךָ֩ וּרְאֵ֨ה בְעֵינֶ֜יךָ וּבְאָזְנֶ֣יךָ שְּׁמָ֗ע אֵ֣ת כָּל־ אֲשֶׁ֤ר אֲנִי֙ מְדַבֵּ֣ר אֹתָ֔ךְ לְכָל־ חֻקּ֥וֹת בֵּית־ יְהוָ֖ה וּלְכָל־ תורתו תּֽוֹרֹתָ֑יו וְשַׂמְתָּ֤ לִבְּךָ֙ לִמְב֣וֹא הַבַּ֔יִת בְּכֹ֖ל מוֹצָאֵ֥י הַמִּקְדָּֽשׁ׃ ",
        "versenonikud": "ויאמר אלי יהוה בן אדם שים לבך וראה בעיניך ובאזניך שמע את כל אשר אני מדבר אתך לכל חקות בית יהוה ולכל תורתו תורתיו ושמת לבך למבוא הבית בכל מוצאי המקדש "
    },
    {
        "bookchapter": "יחזקאל",
        "chapter": "מד",
        "versechapter": "ו",
        "bookseder": "יחזקאל",
        "seder": "כז",
        "verseseder": "ז",
        "versenikud": "וְאָמַרְתָּ֤ אֶל־ מֶ֙רִי֙ אֶל־ בֵּ֣ית יִשְׂרָאֵ֔ל כֹּ֥ה אָמַ֖ר אֲדֹנָ֣י יְהוִ֑ה רַב־ לָכֶ֛ם מִֽכָּל־ תּוֹעֲבֽוֹתֵיכֶ֖ם בֵּ֥ית יִשְׂרָאֵֽל׃ ",
        "versenonikud": "ואמרת אל מרי אל בית ישראל כה אמר אדני יהוה רב לכם מכל תועבותיכם בית ישראל "
    },
    {
        "bookchapter": "יחזקאל",
        "chapter": "מד",
        "versechapter": "ז",
        "bookseder": "יחזקאל",
        "seder": "כז",
        "verseseder": "ח",
        "versenikud": "בַּהֲבִיאֲכֶ֣ם בְּנֵֽי־ נֵכָ֗ר עַרְלֵי־ לֵב֙ וְעַרְלֵ֣י בָשָׂ֔ר לִהְי֥וֹת בְּמִקְדָּשִׁ֖י לְחַלְּל֣וֹ אֶת־ בֵּיתִ֑י בְּהַקְרִֽיבְכֶ֤ם אֶת־ לַחְמִי֙ חֵ֣לֶב וָדָ֔ם וַיָּפֵ֙רוּ֙ אֶת־ בְּרִיתִ֔י אֶ֖ל כָּל־ תּוֹעֲבוֹתֵיכֶֽם׃ ",
        "versenonikud": "בהביאכם בני נכר ערלי לב וערלי בשר להיות במקדשי לחללו את ביתי בהקריבכם את לחמי חלב ודם ויפרו את בריתי אל כל תועבותיכם "
    },
    {
        "bookchapter": "יחזקאל",
        "chapter": "מד",
        "versechapter": "ח",
        "bookseder": "יחזקאל",
        "seder": "כז",
        "verseseder": "ט",
        "versenikud": "וְלֹ֥א שְׁמַרְתֶּ֖ם מִשְׁמֶ֣רֶת קָדָשָׁ֑י וַתְּשִׂימ֗וּן לְשֹׁמְרֵ֧י מִשְׁמַרְתִּ֛י בְּמִקְדָּשִׁ֖י לָכֶֽם׃ ",
        "versenonikud": "ולא שמרתם משמרת קדשי ותשימון לשמרי משמרתי במקדשי לכם "
    },
    {
        "bookchapter": "יחזקאל",
        "chapter": "מד",
        "versechapter": "ט",
        "bookseder": "יחזקאל",
        "seder": "כז",
        "verseseder": "י",
        "versenikud": "כֹּה־ אָמַר֮ אֲדֹנָ֣י יְהוִה֒ כָּל־ בֶּן־ נֵכָ֗ר עֶ֤רֶל לֵב֙ וְעֶ֣רֶל בָּשָׂ֔ר לֹ֥א יָב֖וֹא אֶל־ מִקְדָּשִׁ֑י לְכָל־ בֶּן־ נֵכָ֔ר אֲשֶׁ֕ר בְּת֖וֹךְ בְּנֵ֥י יִשְׂרָאֵֽל׃ ",
        "versenonikud": "כה אמר אדני יהוה כל בן נכר ערל לב וערל בשר לא יבוא אל מקדשי לכל בן נכר אשר בתוך בני ישראל "
    },
    {
        "bookchapter": "יחזקאל",
        "chapter": "מד",
        "versechapter": "י",
        "bookseder": "יחזקאל",
        "seder": "כז",
        "verseseder": "יא",
        "versenikud": "כִּ֣י אִם־ הַלְוִיִּ֗ם אֲשֶׁ֤ר רָֽחֲקוּ֙ מֵֽעָלַ֔י בִּתְע֤וֹת יִשְׂרָאֵל֙ אֲשֶׁ֣ר תָּע֣וּ מֵֽעָלַ֔י אַחֲרֵ֖י גִּלּֽוּלֵיהֶ֑ם וְנָשְׂא֖וּ עֲוֺנָֽם׃ ",
        "versenonikud": "כי אם הלוים אשר רחקו מעלי בתעות ישראל אשר תעו מעלי אחרי גלוליהם ונשאו עונם "
    },
    {
        "bookchapter": "יחזקאל",
        "chapter": "מד",
        "versechapter": "יא",
        "bookseder": "יחזקאל",
        "seder": "כז",
        "verseseder": "יב",
        "versenikud": "וְהָי֤וּ בְמִקְדָּשִׁי֙ מְשָׁ֣רְתִ֔ים פְּקֻדּוֹת֙ אֶל־ שַׁעֲרֵ֣י הַבַּ֔יִת וּֽמְשָׁרְתִ֖ים אֶת־ הַבָּ֑יִת הֵ֠מָּה יִשְׁחֲט֨וּ אֶת־ הָעֹלָ֤ה וְאֶת־ הַזֶּ֙בַח֙ לָעָ֔ם וְהֵ֛מָּה יַעַמְד֥וּ לִפְנֵיהֶ֖ם לְשָֽׁרְתָֽם׃ ",
        "versenonikud": "והיו במקדשי משרתים פקדות אל שערי הבית ומשרתים את הבית המה ישחטו את העלה ואת הזבח לעם והמה יעמדו לפניהם לשרתם "
    },
    {
        "bookchapter": "יחזקאל",
        "chapter": "מד",
        "versechapter": "יב",
        "bookseder": "יחזקאל",
        "seder": "כז",
        "verseseder": "יג",
        "versenikud": "יַ֗עַן אֲשֶׁ֨ר יְשָׁרְת֤וּ אוֹתָם֙ לִפְנֵ֣י גִלּֽוּלֵיהֶ֔ם וְהָי֥וּ לְבֵֽית־ יִשְׂרָאֵ֖ל לְמִכְשׁ֣וֹל עָוֺ֑ן עַל־ כֵּן֩ נָשָׂ֨אתִי יָדִ֜י עֲלֵיהֶ֗ם נְאֻם֙ אֲדֹנָ֣י יְהוִ֔ה וְנָשְׂא֖וּ עֲוֺנָֽם׃ ",
        "versenonikud": "יען אשר ישרתו אותם לפני גלוליהם והיו לבית ישראל למכשול עון על כן נשאתי ידי עליהם נאם אדני יהוה ונשאו עונם "
    },
    {
        "bookchapter": "יחזקאל",
        "chapter": "מד",
        "versechapter": "יג",
        "bookseder": "יחזקאל",
        "seder": "כז",
        "verseseder": "יד",
        "versenikud": "וְלֹֽא־ יִגְּשׁ֤וּ אֵלַי֙ לְכַהֵ֣ן לִ֔י וְלָגֶ֙שֶׁת֙ עַל־ כָּל־ קָ֣דָשַׁ֔י אֶל־ קָדְשֵׁ֖י הַקְּדָשִׁ֑ים וְנָֽשְׂאוּ֙ כְּלִמָּתָ֔ם וְתוֹעֲבוֹתָ֖ם אֲשֶׁ֥ר עָשֽׂוּ׃ ",
        "versenonikud": "ולא יגשו אלי לכהן לי ולגשת על כל קדשי אל קדשי הקדשים ונשאו כלמתם ותועבותם אשר עשו "
    },
    {
        "bookchapter": "יחזקאל",
        "chapter": "מד",
        "versechapter": "יד",
        "bookseder": "יחזקאל",
        "seder": "כז",
        "verseseder": "טו",
        "versenikud": "וְנָתַתִּ֣י אוֹתָ֔ם שֹׁמְרֵ֖י מִשְׁמֶ֣רֶת הַבָּ֑יִת לְכֹל֙ עֲבֹ֣דָת֔וֹ וּלְכֹ֛ל אֲשֶׁ֥ר יֵעָשֶׂ֖ה בּֽוֹ׃ ",
        "versenonikud": "ונתתי אותם שמרי משמרת הבית לכל עבדתו ולכל אשר יעשה בו "
    },
    {
        "bookchapter": "יחזקאל",
        "chapter": "מד",
        "versechapter": "טו",
        "bookseder": "יחזקאל",
        "seder": "כז",
        "verseseder": "טז",
        "versenikud": "וְהַכֹּהֲנִ֨ים הַלְוִיִּ֜ם בְּנֵ֣י צָד֗וֹק אֲשֶׁ֨ר שָׁמְר֜וּ אֶת־ מִשְׁמֶ֤רֶת מִקְדָּשִׁי֙ בִּתְע֤וֹת בְּנֵֽי־ יִשְׂרָאֵל֙ מֵֽעָלַ֔י הֵ֛מָּה יִקְרְב֥וּ אֵלַ֖י לְשָֽׁרְתֵ֑נִי וְעָמְד֣וּ לְפָנַ֗י לְהַקְרִ֥יב לִי֙ חֵ֣לֶב וָדָ֔ם נְאֻ֖ם אֲדֹנָ֥י יְהוִֽה׃ ",
        "versenonikud": "והכהנים הלוים בני צדוק אשר שמרו את משמרת מקדשי בתעות בני ישראל מעלי המה יקרבו אלי לשרתני ועמדו לפני להקריב לי חלב ודם נאם אדני יהוה "
    },
    {
        "bookchapter": "יחזקאל",
        "chapter": "מד",
        "versechapter": "טז",
        "bookseder": "יחזקאל",
        "seder": "כז",
        "verseseder": "יז",
        "versenikud": "הֵ֜מָּה יָבֹ֣אוּ אֶל־ מִקְדָּשִׁ֗י וְהֵ֛מָּה יִקְרְב֥וּ אֶל־ שֻׁלְחָנִ֖י לְשָׁרְתֵ֑נִי וְשָׁמְר֖וּ אֶת־ מִשְׁמַרְתִּֽי׃ ",
        "versenonikud": "המה יבאו אל מקדשי והמה יקרבו אל שלחני לשרתני ושמרו את משמרתי "
    },
    {
        "bookchapter": "יחזקאל",
        "chapter": "מד",
        "versechapter": "יז",
        "bookseder": "יחזקאל",
        "seder": "כז",
        "verseseder": "יח",
        "versenikud": "וְהָיָ֗ה בְּבוֹאָם֙ אֶֽל־ שַׁעֲרֵי֙ הֶחָצֵ֣ר הַפְּנִימִ֔ית בִּגְדֵ֥י פִשְׁתִּ֖ים יִלְבָּ֑שׁוּ וְלֹֽא־ יַעֲלֶ֤ה עֲלֵיהֶם֙ צֶ֔מֶר בְּשָֽׁרְתָ֗ם בְּשַׁעֲרֵ֛י הֶחָצֵ֥ר הַפְּנִימִ֖ית וָבָֽיְתָה׃ ",
        "versenonikud": "והיה בבואם אל שערי החצר הפנימית בגדי פשתים ילבשו ולא יעלה עליהם צמר בשרתם בשערי החצר הפנימית וביתה "
    },
    {
        "bookchapter": "יחזקאל",
        "chapter": "מד",
        "versechapter": "יח",
        "bookseder": "יחזקאל",
        "seder": "כז",
        "verseseder": "יט",
        "versenikud": "פַּאֲרֵ֤י פִשְׁתִּים֙ יִהְי֣וּ עַל־ רֹאשָׁ֔ם וּמִכְנְסֵ֣י פִשְׁתִּ֔ים יִהְי֖וּ עַל־ מָתְנֵיהֶ֑ם לֹ֥א יַחְגְּר֖וּ בַּיָּֽזַע׃ ",
        "versenonikud": "פארי פשתים יהיו על ראשם ומכנסי פשתים יהיו על מתניהם לא יחגרו ביזע "
    },
    {
        "bookchapter": "יחזקאל",
        "chapter": "מד",
        "versechapter": "יט",
        "bookseder": "יחזקאל",
        "seder": "כז",
        "verseseder": "כ",
        "versenikud": "וּ֠בְצֵאתָם אֶל־ הֶחָצֵ֨ר הַחִיצוֹנָ֜ה אֶל־ הֶחָצֵ֣ר הַחִיצוֹנָה֮ אֶל־ הָעָם֒ יִפְשְׁט֣וּ אֶת־ בִּגְדֵיהֶ֗ם אֲשֶׁר־ הֵ֙מָּה֙ מְשָׁרְתִ֣ם בָּ֔ם וְהִנִּ֥יחוּ אוֹתָ֖ם בְּלִֽשְׁכֹ֣ת הַקֹּ֑דֶשׁ וְלָֽבְשׁוּ֙ בְּגָדִ֣ים אֲחֵרִ֔ים וְלֹֽא־ יְקַדְּשׁ֥וּ אֶת־ הָעָ֖ם בְּבִגְדֵיהֶֽם׃ ",
        "versenonikud": "ובצאתם אל החצר החיצונה אל החצר החיצונה אל העם יפשטו את בגדיהם אשר המה משרתם בם והניחו אותם בלשכת הקדש ולבשו בגדים אחרים ולא יקדשו את העם בבגדיהם "
    },
    {
        "bookchapter": "יחזקאל",
        "chapter": "מד",
        "versechapter": "כ",
        "bookseder": "יחזקאל",
        "seder": "כז",
        "verseseder": "כא",
        "versenikud": "וְרֹאשָׁם֙ לֹ֣א יְגַלֵּ֔חוּ וּפֶ֖רַע לֹ֣א יְשַׁלֵּ֑חוּ כָּס֥וֹם יִכְסְמ֖וּ אֶת־ רָאשֵׁיהֶֽם׃ ",
        "versenonikud": "וראשם לא יגלחו ופרע לא ישלחו כסום יכסמו את ראשיהם "
    },
    {
        "bookchapter": "יחזקאל",
        "chapter": "מד",
        "versechapter": "כא",
        "bookseder": "יחזקאל",
        "seder": "כז",
        "verseseder": "כב",
        "versenikud": "וְיַ֥יִן לֹֽא־ יִשְׁתּ֖וּ כָּל־ כֹּהֵ֑ן בְּבוֹאָ֖ם אֶל־ הֶחָצֵ֥ר הַפְּנִימִֽית׃ ",
        "versenonikud": "ויין לא ישתו כל כהן בבואם אל החצר הפנימית "
    },
    {
        "bookchapter": "יחזקאל",
        "chapter": "מד",
        "versechapter": "כב",
        "bookseder": "יחזקאל",
        "seder": "כז",
        "verseseder": "כג",
        "versenikud": "וְאַלְמָנָה֙ וּגְרוּשָׁ֔ה לֹֽא־ יִקְח֥וּ לָהֶ֖ם לְנָשִׁ֑ים כִּ֣י אִם־ בְּתוּלֹ֗ת מִזֶּ֙רַע֙ בֵּ֣ית יִשְׂרָאֵ֔ל וְהָֽאַלְמָנָה֙ אֲשֶׁ֣ר תִּֽהְיֶ֣ה אַלְמָנָ֔ה מִכֹּהֵ֖ן יִקָּֽחוּ׃ ",
        "versenonikud": "ואלמנה וגרושה לא יקחו להם לנשים כי אם בתולת מזרע בית ישראל והאלמנה אשר תהיה אלמנה מכהן יקחו "
    },
    {
        "bookchapter": "יחזקאל",
        "chapter": "מד",
        "versechapter": "כג",
        "bookseder": "יחזקאל",
        "seder": "כז",
        "verseseder": "כד",
        "versenikud": "וְאֶת־ עַמִּ֣י יוֹר֔וּ בֵּ֥ין קֹ֖דֶשׁ לְחֹ֑ל וּבֵין־ טָמֵ֥א לְטָה֖וֹר יוֹדִעֻֽם׃ ",
        "versenonikud": "ואת עמי יורו בין קדש לחל ובין טמא לטהור יודעם "
    },
    {
        "bookchapter": "יחזקאל",
        "chapter": "מד",
        "versechapter": "כד",
        "bookseder": "יחזקאל",
        "seder": "כז",
        "verseseder": "כה",
        "versenikud": "וְעַל־ רִ֗יב הֵ֚מָּה יַעַמְד֣וּ לשפט לְמִשְׁפָּ֔ט בְּמִשְׁפָּטַ֖י ושפטהו יִשְׁפְּט֑וּהוּ וְאֶת־ תּוֹרֹתַ֤י וְאֶת־ חֻקֹּתַי֙ בְּכָל־ מוֹעֲדַ֣י יִשְׁמֹ֔רוּ וְאֶת־ שַׁבְּתוֹתַ֖י יְקַדֵּֽשׁוּ׃ ",
        "versenonikud": "ועל ריב המה יעמדו לשפט למשפט במשפטי ושפטהו ישפטוהו ואת תורתי ואת חקתי בכל מועדי ישמרו ואת שבתותי יקדשו "
    },
    {
        "bookchapter": "יחזקאל",
        "chapter": "מד",
        "versechapter": "כה",
        "bookseder": "יחזקאל",
        "seder": "כז",
        "verseseder": "כו",
        "versenikud": "וְאֶל־ מֵ֣ת אָדָ֔ם לֹ֥א יָב֖וֹא לְטָמְאָ֑ה כִּ֣י אִם־ לְאָ֡ב וּ֠לְאֵם וּלְבֵ֨ן וּלְבַ֜ת לְאָ֗ח וּלְאָח֛וֹת אֲשֶֽׁר־ לֹא־ הָיְתָ֥ה לְאִ֖ישׁ יִטַּמָּֽאוּ׃ ",
        "versenonikud": "ואל מת אדם לא יבוא לטמאה כי אם לאב ולאם ולבן ולבת לאח ולאחות אשר לא היתה לאיש יטמאו "
    },
    {
        "bookchapter": "יחזקאל",
        "chapter": "מד",
        "versechapter": "כו",
        "bookseder": "יחזקאל",
        "seder": "כז",
        "verseseder": "כז",
        "versenikud": "וְאַחֲרֵ֖י טָֽהֳרָת֑וֹ שִׁבְעַ֥ת יָמִ֖ים יִסְפְּרוּ־ לֽוֹ׃ ",
        "versenonikud": "ואחרי טהרתו שבעת ימים יספרו לו "
    },
    {
        "bookchapter": "יחזקאל",
        "chapter": "מד",
        "versechapter": "כז",
        "bookseder": "יחזקאל",
        "seder": "כז",
        "verseseder": "כח",
        "versenikud": "וּבְיוֹם֩ בֹּא֨וֹ אֶל־ הַקֹּ֜דֶשׁ אֶל־ הֶחָצֵ֤ר הַפְּנִימִית֙ לְשָׁרֵ֣ת בַּקֹּ֔דֶשׁ יַקְרִ֖יב חַטָּאת֑וֹ נְאֻ֖ם אֲדֹנָ֥י יְהוִֽה׃ ",
        "versenonikud": "וביום באו אל הקדש אל החצר הפנימית לשרת בקדש יקריב חטאתו נאם אדני יהוה "
    },
    {
        "bookchapter": "יחזקאל",
        "chapter": "מד",
        "versechapter": "כח",
        "bookseder": "יחזקאל",
        "seder": "כז",
        "verseseder": "כט",
        "versenikud": "וְהָיְתָ֤ה לָהֶם֙ לְֽנַחֲלָ֔ה אֲנִ֖י נַֽחֲלָתָ֑ם וַאֲחֻזָּ֗ה לֹֽא־ תִתְּנ֤וּ לָהֶם֙ בְּיִשְׂרָאֵ֔ל אֲנִ֖י אֲחֻזָּתָֽם׃ ",
        "versenonikud": "והיתה להם לנחלה אני נחלתם ואחזה לא תתנו להם בישראל אני אחזתם "
    },
    {
        "bookchapter": "יחזקאל",
        "chapter": "מד",
        "versechapter": "כט",
        "bookseder": "יחזקאל",
        "seder": "כז",
        "verseseder": "ל",
        "versenikud": "הַמִּנְחָה֙ וְהַחַטָּ֣את וְהָאָשָׁ֔ם הֵ֖מָּה יֹֽאכְל֑וּם וְכָל־ חֵ֥רֶם בְּיִשְׂרָאֵ֖ל לָהֶ֥ם יִהְיֶֽה׃ ",
        "versenonikud": "המנחה והחטאת והאשם המה יאכלום וכל חרם בישראל להם יהיה "
    },
    {
        "bookchapter": "יחזקאל",
        "chapter": "מד",
        "versechapter": "ל",
        "bookseder": "יחזקאל",
        "seder": "כז",
        "verseseder": "לא",
        "versenikud": "וְרֵאשִׁית֩ כָּל־ בִּכּ֨וּרֵי כֹ֜ל וְכָל־ תְּר֣וּמַת כֹּ֗ל מִכֹּל֙ תְּרוּמ֣וֹתֵיכֶ֔ם לַכֹּהֲנִ֖ים יִֽהְיֶ֑ה וְרֵאשִׁ֤ית עֲרִסֽוֹתֵיכֶם֙ תִּתְּנ֣וּ לַכֹּהֵ֔ן לְהָנִ֥יחַ בְּרָכָ֖ה אֶל־ בֵּיתֶֽךָ׃ ",
        "versenonikud": "וראשית כל בכורי כל וכל תרומת כל מכל תרומותיכם לכהנים יהיה וראשית ערסותיכם תתנו לכהן להניח ברכה אל ביתך "
    },
    {
        "bookchapter": "יחזקאל",
        "chapter": "מד",
        "versechapter": "לא",
        "bookseder": "יחזקאל",
        "seder": "כז",
        "verseseder": "לב",
        "versenikud": "כָּל־ נְבֵלָה֙ וּטְרֵפָ֔ה מִן־ הָע֖וֹף וּמִן־ הַבְּהֵמָ֑ה לֹ֥א יֹאכְל֖וּ הַכֹּהֲנִֽים׃ ",
        "versenonikud": "כל נבלה וטרפה מן העוף ומן הבהמה לא יאכלו הכהנים "
    }
]