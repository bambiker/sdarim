[
    {
        "bookchapter": "ויקרא",
        "chapter": "יד",
        "versechapter": "לג",
        "bookseder": "ויקרא",
        "seder": "י",
        "verseseder": "א",
        "parasha": "מצורע",
        "versenikud": "וַיְדַבֵּ֣ר יְהוָ֔ה אֶל־ מֹשֶׁ֥ה וְאֶֽל־ אַהֲרֹ֖ן לֵאמֹֽר׃ ",
        "versenonikud": "וידבר יהוה אל משה ואל אהרן לאמר "
    },
    {
        "bookchapter": "ויקרא",
        "chapter": "יד",
        "versechapter": "לד",
        "bookseder": "ויקרא",
        "seder": "י",
        "verseseder": "ב",
        "parasha": "מצורע",
        "versenikud": "כִּ֤י תָבֹ֙אוּ֙ אֶל־ אֶ֣רֶץ כְּנַ֔עַן אֲשֶׁ֥ר אֲנִ֛י נֹתֵ֥ן לָכֶ֖ם לַאֲחֻזָּ֑ה וְנָתַתִּי֙ נֶ֣גַע צָרַ֔עַת בְּבֵ֖ית אֶ֥רֶץ אֲחֻזַּתְכֶֽם׃ ",
        "versenonikud": "כי תבאו אל ארץ כנען אשר אני נתן לכם לאחזה ונתתי נגע צרעת בבית ארץ אחזתכם "
    },
    {
        "bookchapter": "ויקרא",
        "chapter": "יד",
        "versechapter": "לה",
        "bookseder": "ויקרא",
        "seder": "י",
        "verseseder": "ג",
        "parasha": "מצורע",
        "versenikud": "וּבָא֙ אֲשֶׁר־ ל֣וֹ הַבַּ֔יִת וְהִגִּ֥יד לַכֹּהֵ֖ן לֵאמֹ֑ר כְּנֶ֕גַע נִרְאָ֥ה לִ֖י בַּבָּֽיִת׃ ",
        "versenonikud": "ובא אשר לו הבית והגיד לכהן לאמר כנגע נראה לי בבית "
    },
    {
        "bookchapter": "ויקרא",
        "chapter": "יד",
        "versechapter": "לו",
        "bookseder": "ויקרא",
        "seder": "י",
        "verseseder": "ד",
        "parasha": "מצורע",
        "versenikud": "וְצִוָּ֨ה הַכֹּהֵ֜ן וּפִנּ֣וּ אֶת־ הַבַּ֗יִת בְּטֶ֨רֶם יָבֹ֤א הַכֹּהֵן֙ לִרְא֣וֹת אֶת־ הַנֶּ֔גַע וְלֹ֥א יִטְמָ֖א כָּל־ אֲשֶׁ֣ר בַּבָּ֑יִת וְאַ֥חַר כֵּ֛ן יָבֹ֥א הַכֹּהֵ֖ן לִרְא֥וֹת אֶת־ הַבָּֽיִת׃ ",
        "versenonikud": "וצוה הכהן ופנו את הבית בטרם יבא הכהן לראות את הנגע ולא יטמא כל אשר בבית ואחר כן יבא הכהן לראות את הבית "
    },
    {
        "bookchapter": "ויקרא",
        "chapter": "יד",
        "versechapter": "לז",
        "bookseder": "ויקרא",
        "seder": "י",
        "verseseder": "ה",
        "parasha": "מצורע",
        "versenikud": "וְרָאָ֣ה אֶת־ הַנֶּ֗גַע וְהִנֵּ֤ה הַנֶּ֙גַע֙ בְּקִירֹ֣ת הַבַּ֔יִת שְׁקַֽעֲרוּרֹת֙ יְרַקְרַקֹּ֔ת א֖וֹ אֲדַמְדַּמֹּ֑ת וּמַרְאֵיהֶ֥ן שָׁפָ֖ל מִן־ הַקִּֽיר׃ ",
        "versenonikud": "וראה את הנגע והנה הנגע בקירת הבית שקערורת ירקרקת או אדמדמת ומראיהן שפל מן הקיר "
    },
    {
        "bookchapter": "ויקרא",
        "chapter": "יד",
        "versechapter": "לח",
        "bookseder": "ויקרא",
        "seder": "י",
        "verseseder": "ו",
        "parasha": "מצורע",
        "versenikud": "וְיָצָ֧א הַכֹּהֵ֛ן מִן־ הַבַּ֖יִת אֶל־ פֶּ֣תַח הַבָּ֑יִת וְהִסְגִּ֥יר אֶת־ הַבַּ֖יִת שִׁבְעַ֥ת יָמִֽים׃ ",
        "versenonikud": "ויצא הכהן מן הבית אל פתח הבית והסגיר את הבית שבעת ימים "
    },
    {
        "bookchapter": "ויקרא",
        "chapter": "יד",
        "versechapter": "לט",
        "bookseder": "ויקרא",
        "seder": "י",
        "verseseder": "ז",
        "parasha": "מצורע",
        "versenikud": "וְשָׁ֥ב הַכֹּהֵ֖ן בַּיּ֣וֹם הַשְּׁבִיעִ֑י וְרָאָ֕ה וְהִנֵּ֛ה פָּשָׂ֥ה הַנֶּ֖גַע בְּקִירֹ֥ת הַבָּֽיִת׃ ",
        "versenonikud": "ושב הכהן ביום השביעי וראה והנה פשה הנגע בקירת הבית "
    },
    {
        "bookchapter": "ויקרא",
        "chapter": "יד",
        "versechapter": "מ",
        "bookseder": "ויקרא",
        "seder": "י",
        "verseseder": "ח",
        "parasha": "מצורע",
        "versenikud": "וְצִוָּה֙ הַכֹּהֵ֔ן וְחִלְּצוּ֙ אֶת־ הָ֣אֲבָנִ֔ים אֲשֶׁ֥ר בָּהֵ֖ן הַנָּ֑גַע וְהִשְׁלִ֤יכוּ אֶתְהֶן֙ אֶל־ מִח֣וּץ לָעִ֔יר אֶל־ מָק֖וֹם טָמֵֽא׃ ",
        "versenonikud": "וצוה הכהן וחלצו את האבנים אשר בהן הנגע והשליכו אתהן אל מחוץ לעיר אל מקום טמא "
    },
    {
        "bookchapter": "ויקרא",
        "chapter": "יד",
        "versechapter": "מא",
        "bookseder": "ויקרא",
        "seder": "י",
        "verseseder": "ט",
        "parasha": "מצורע",
        "versenikud": "וְאֶת־ הַבַּ֛יִת יַקְצִ֥עַ מִבַּ֖יִת סָבִ֑יב וְשָׁפְכ֗וּ אֶת־ הֶֽעָפָר֙ אֲשֶׁ֣ר הִקְצ֔וּ אֶל־ מִח֣וּץ לָעִ֔יר אֶל־ מָק֖וֹם טָמֵֽא׃ ",
        "versenonikud": "ואת הבית יקצע מבית סביב ושפכו את העפר אשר הקצו אל מחוץ לעיר אל מקום טמא "
    },
    {
        "bookchapter": "ויקרא",
        "chapter": "יד",
        "versechapter": "מב",
        "bookseder": "ויקרא",
        "seder": "י",
        "verseseder": "י",
        "parasha": "מצורע",
        "versenikud": "וְלָקְחוּ֙ אֲבָנִ֣ים אֲחֵר֔וֹת וְהֵבִ֖יאוּ אֶל־ תַּ֣חַת הָאֲבָנִ֑ים וְעָפָ֥ר אַחֵ֛ר יִקַּ֖ח וְטָ֥ח אֶת־ הַבָּֽיִת׃ ",
        "versenonikud": "ולקחו אבנים אחרות והביאו אל תחת האבנים ועפר אחר יקח וטח את הבית "
    },
    {
        "bookchapter": "ויקרא",
        "chapter": "יד",
        "versechapter": "מג",
        "bookseder": "ויקרא",
        "seder": "י",
        "verseseder": "יא",
        "parasha": "מצורע",
        "versenikud": "וְאִם־ יָשׁ֤וּב הַנֶּ֙גַע֙ וּפָרַ֣ח בַּבַּ֔יִת אַחַ֖ר חִלֵּ֣ץ אֶת־ הָאֲבָנִ֑ים וְאַחֲרֵ֛י הִקְצ֥וֹת אֶת־ הַבַּ֖יִת וְאַחֲרֵ֥י הִטּֽוֹחַ׃ ",
        "versenonikud": "ואם ישוב הנגע ופרח בבית אחר חלץ את האבנים ואחרי הקצות את הבית ואחרי הטוח "
    },
    {
        "bookchapter": "ויקרא",
        "chapter": "יד",
        "versechapter": "מד",
        "bookseder": "ויקרא",
        "seder": "י",
        "verseseder": "יב",
        "parasha": "מצורע",
        "versenikud": "וּבָא֙ הַכֹּהֵ֔ן וְרָאָ֕ה וְהִנֵּ֛ה פָּשָׂ֥ה הַנֶּ֖גַע בַּבָּ֑יִת צָרַ֨עַת מַמְאֶ֥רֶת הִ֛וא בַּבַּ֖יִת טָמֵ֥א הֽוּא׃ ",
        "versenonikud": "ובא הכהן וראה והנה פשה הנגע בבית צרעת ממארת הוא בבית טמא הוא "
    },
    {
        "bookchapter": "ויקרא",
        "chapter": "יד",
        "versechapter": "מה",
        "bookseder": "ויקרא",
        "seder": "י",
        "verseseder": "יג",
        "parasha": "מצורע",
        "versenikud": "וְנָתַ֣ץ אֶת־ הַבַּ֗יִת אֶת־ אֲבָנָיו֙ וְאֶת־ עֵצָ֔יו וְאֵ֖ת כָּל־ עֲפַ֣ר הַבָּ֑יִת וְהוֹצִיא֙ אֶל־ מִח֣וּץ לָעִ֔יר אֶל־ מָק֖וֹם טָמֵֽא׃ ",
        "versenonikud": "ונתץ את הבית את אבניו ואת עציו ואת כל עפר הבית והוציא אל מחוץ לעיר אל מקום טמא "
    },
    {
        "bookchapter": "ויקרא",
        "chapter": "יד",
        "versechapter": "מו",
        "bookseder": "ויקרא",
        "seder": "י",
        "verseseder": "יד",
        "parasha": "מצורע",
        "versenikud": "וְהַבָּא֙ אֶל־ הַבַּ֔יִת כָּל־ יְמֵ֖י הִסְגִּ֣יר אֹת֑וֹ יִטְמָ֖א עַד־ הָעָֽרֶב׃ ",
        "versenonikud": "והבא אל הבית כל ימי הסגיר אתו יטמא עד הערב "
    },
    {
        "bookchapter": "ויקרא",
        "chapter": "יד",
        "versechapter": "מז",
        "bookseder": "ויקרא",
        "seder": "י",
        "verseseder": "טו",
        "parasha": "מצורע",
        "versenikud": "וְהַשֹּׁכֵ֣ב בַּבַּ֔יִת יְכַבֵּ֖ס אֶת־ בְּגָדָ֑יו וְהָאֹכֵ֣ל בַּבַּ֔יִת יְכַבֵּ֖ס אֶת־ בְּגָדָֽיו׃ ",
        "versenonikud": "והשכב בבית יכבס את בגדיו והאכל בבית יכבס את בגדיו "
    },
    {
        "bookchapter": "ויקרא",
        "chapter": "יד",
        "versechapter": "מח",
        "bookseder": "ויקרא",
        "seder": "י",
        "verseseder": "טז",
        "parasha": "מצורע",
        "versenikud": "וְאִם־ בֹּ֨א יָבֹ֜א הַכֹּהֵ֗ן וְרָאָה֙ וְ֠הִנֵּה לֹא־ פָשָׂ֤ה הַנֶּ֙גַע֙ בַּבַּ֔יִת אַחֲרֵ֖י הִטֹּ֣חַ אֶת־ הַבָּ֑יִת וְטִהַ֤ר הַכֹּהֵן֙ אֶת־ הַבַּ֔יִת כִּ֥י נִרְפָּ֖א הַנָּֽגַע׃ ",
        "versenonikud": "ואם בא יבא הכהן וראה והנה לא פשה הנגע בבית אחרי הטח את הבית וטהר הכהן את הבית כי נרפא הנגע "
    },
    {
        "bookchapter": "ויקרא",
        "chapter": "יד",
        "versechapter": "מט",
        "bookseder": "ויקרא",
        "seder": "י",
        "verseseder": "יז",
        "parasha": "מצורע",
        "versenikud": "וְלָקַ֛ח לְחַטֵּ֥א אֶת־ הַבַּ֖יִת שְׁתֵּ֣י צִפֳּרִ֑ים וְעֵ֣ץ אֶ֔רֶז וּשְׁנִ֥י תוֹלַ֖עַת וְאֵזֹֽב׃ ",
        "versenonikud": "ולקח לחטא את הבית שתי צפרים ועץ ארז ושני תולעת ואזב "
    },
    {
        "bookchapter": "ויקרא",
        "chapter": "יד",
        "versechapter": "נ",
        "bookseder": "ויקרא",
        "seder": "י",
        "verseseder": "יח",
        "parasha": "מצורע",
        "versenikud": "וְשָׁחַ֖ט אֶת־ הַצִּפֹּ֣ר הָאֶחָ֑ת אֶל־ כְּלִי־ חֶ֖רֶשׂ עַל־ מַ֥יִם חַיִּֽים׃ ",
        "versenonikud": "ושחט את הצפר האחת אל כלי חרש על מים חיים "
    },
    {
        "bookchapter": "ויקרא",
        "chapter": "יד",
        "versechapter": "נא",
        "bookseder": "ויקרא",
        "seder": "י",
        "verseseder": "יט",
        "parasha": "מצורע",
        "versenikud": "וְלָקַ֣ח אֶת־ עֵֽץ־ הָ֠אֶרֶז וְאֶת־ הָ֨אֵזֹ֜ב וְאֵ֣ת ׀ שְׁנִ֣י הַתּוֹלַ֗עַת וְאֵת֮ הַצִּפֹּ֣ר הַֽחַיָּה֒ וְטָבַ֣ל אֹתָ֗ם בְּדַם֙ הַצִּפֹּ֣ר הַשְּׁחוּטָ֔ה וּבַמַּ֖יִם הַֽחַיִּ֑ים וְהִזָּ֥ה אֶל־ הַבַּ֖יִת שֶׁ֥בַע פְּעָמִֽים׃ ",
        "versenonikud": "ולקח את עץ הארז ואת האזב ואת  שני התולעת ואת הצפר החיה וטבל אתם בדם הצפר השחוטה ובמים החיים והזה אל הבית שבע פעמים "
    },
    {
        "bookchapter": "ויקרא",
        "chapter": "יד",
        "versechapter": "נב",
        "bookseder": "ויקרא",
        "seder": "י",
        "verseseder": "כ",
        "parasha": "מצורע",
        "versenikud": "וְחִטֵּ֣א אֶת־ הַבַּ֔יִת בְּדַם֙ הַצִּפּ֔וֹר וּבַמַּ֖יִם הַֽחַיִּ֑ים וּבַצִּפֹּ֣ר הַחַיָּ֗ה וּבְעֵ֥ץ הָאֶ֛רֶז וּבָאֵזֹ֖ב וּבִשְׁנִ֥י הַתּוֹלָֽעַת׃ ",
        "versenonikud": "וחטא את הבית בדם הצפור ובמים החיים ובצפר החיה ובעץ הארז ובאזב ובשני התולעת "
    },
    {
        "bookchapter": "ויקרא",
        "chapter": "יד",
        "versechapter": "נג",
        "bookseder": "ויקרא",
        "seder": "י",
        "verseseder": "כא",
        "parasha": "מצורע",
        "versenikud": "וְשִׁלַּ֞ח אֶת־ הַצִּפֹּ֧ר הַֽחַיָּ֛ה אֶל־ מִח֥וּץ לָעִ֖יר אֶל־ פְּנֵ֣י הַשָּׂדֶ֑ה וְכִפֶּ֥ר עַל־ הַבַּ֖יִת וְטָהֵֽר׃ ",
        "versenonikud": "ושלח את הצפר החיה אל מחוץ לעיר אל פני השדה וכפר על הבית וטהר "
    },
    {
        "bookchapter": "ויקרא",
        "chapter": "יד",
        "versechapter": "נד",
        "bookseder": "ויקרא",
        "seder": "י",
        "verseseder": "כב",
        "parasha": "מצורע",
        "versenikud": "זֹ֖את הַתּוֹרָ֑ה לְכָל־ נֶ֥גַע הַצָּרַ֖עַת וְלַנָּֽתֶק׃ ",
        "versenonikud": "זאת התורה לכל נגע הצרעת ולנתק "
    },
    {
        "bookchapter": "ויקרא",
        "chapter": "יד",
        "versechapter": "נה",
        "bookseder": "ויקרא",
        "seder": "י",
        "verseseder": "כג",
        "parasha": "מצורע",
        "versenikud": "וּלְצָרַ֥עַת הַבֶּ֖גֶד וְלַבָּֽיִת׃ ",
        "versenonikud": "ולצרעת הבגד ולבית "
    },
    {
        "bookchapter": "ויקרא",
        "chapter": "יד",
        "versechapter": "נו",
        "bookseder": "ויקרא",
        "seder": "י",
        "verseseder": "כד",
        "parasha": "מצורע",
        "versenikud": "וְלַשְׂאֵ֥ת וְלַסַּפַּ֖חַת וְלַבֶּהָֽרֶת׃ ",
        "versenonikud": "ולשאת ולספחת ולבהרת "
    },
    {
        "bookchapter": "ויקרא",
        "chapter": "יד",
        "versechapter": "נז",
        "bookseder": "ויקרא",
        "seder": "י",
        "verseseder": "כה",
        "parasha": "מצורע",
        "versenikud": "לְהוֹרֹ֕ת בְּי֥וֹם הַטָּמֵ֖א וּבְי֣וֹם הַטָּהֹ֑ר זֹ֥את תּוֹרַ֖ת הַצָּרָֽעַת׃ ",
        "versenonikud": "להורת ביום הטמא וביום הטהר זאת תורת הצרעת "
    }
]