[
    {
        "bookchapter": "תהילים",
        "chapter": "לב",
        "versechapter": "א",
        "bookseder": "תהילים",
        "seder": "ד",
        "verseseder": "מ",
        "versenikud": "לְדָוִ֗ד מַ֫שְׂכִּ֥יל אַשְׁרֵ֥י נְֽשׂוּי־ פֶּ֗שַׁע כְּס֣וּי חֲטָאָֽה׃ ",
        "versenonikud": "לדוד משכיל אשרי נשוי פשע כסוי חטאה "
    },
    {
        "bookchapter": "תהילים",
        "chapter": "לב",
        "versechapter": "ב",
        "bookseder": "תהילים",
        "seder": "ד",
        "verseseder": "מא",
        "versenikud": "אַ֥שְֽׁרֵי אָדָ֗ם לֹ֤א יַחְשֹׁ֬ב יְהוָ֣ה ל֣וֹ עָוֺ֑ן וְאֵ֖ין בְּרוּח֣וֹ רְמִיָּה׃ ",
        "versenonikud": "אשרי אדם לא יחשב יהוה לו עון ואין ברוחו רמיה "
    },
    {
        "bookchapter": "תהילים",
        "chapter": "לב",
        "versechapter": "ג",
        "bookseder": "תהילים",
        "seder": "ד",
        "verseseder": "מב",
        "versenikud": "כִּֽי־ הֶ֭חֱרַשְׁתִּי בָּל֣וּ עֲצָמָ֑י בְּ֝שַׁאֲגָתִ֗י כָּל־ הַיּֽוֹם׃ ",
        "versenonikud": "כי החרשתי בלו עצמי בשאגתי כל היום "
    },
    {
        "bookchapter": "תהילים",
        "chapter": "לב",
        "versechapter": "ד",
        "bookseder": "תהילים",
        "seder": "ד",
        "verseseder": "מג",
        "versenikud": "כִּ֤י ׀ יוֹמָ֣ם וָלַיְלָה֮ תִּכְבַּ֥ד עָלַ֗י יָ֫דֶ֥ךָ נֶהְפַּ֥ךְ לְשַׁדִּ֑י בְּחַרְבֹ֖נֵי קַ֣יִץ סֶֽלָה׃ ",
        "versenonikud": "כי  יומם ולילה תכבד עלי ידך נהפך לשדי בחרבני קיץ סלה "
    },
    {
        "bookchapter": "תהילים",
        "chapter": "לב",
        "versechapter": "ה",
        "bookseder": "תהילים",
        "seder": "ד",
        "verseseder": "מד",
        "versenikud": "חַטָּאתִ֨י אוֹדִ֪יעֲךָ֡ וַעֲוֺ֘נִ֤י לֹֽא־ כִסִּ֗יתִי אָמַ֗רְתִּי אוֹדֶ֤ה עֲלֵ֣י פְ֭שָׁעַי לַיהוָ֑ה וְאַתָּ֨ה נָ֘שָׂ֤אתָ עֲוֺ֖ן חַטָּאתִ֣י סֶֽלָה׃ ",
        "versenonikud": "חטאתי אודיעך ועוני לא כסיתי אמרתי אודה עלי פשעי ליהוה ואתה נשאת עון חטאתי סלה "
    },
    {
        "bookchapter": "תהילים",
        "chapter": "לב",
        "versechapter": "ו",
        "bookseder": "תהילים",
        "seder": "ד",
        "verseseder": "מה",
        "versenikud": "עַל־ זֹ֡את יִתְפַּלֵּ֬ל כָּל־ חָסִ֨יד ׀ אֵלֶיךָ֮ לְעֵ֪ת מְ֫צֹ֥א רַ֗ק לְ֭שֵׁטֶף מַ֣יִם רַבִּ֑ים אֵ֝לָ֗יו לֹ֣א יַגִּֽיעוּ׃ ",
        "versenonikud": "על זאת יתפלל כל חסיד  אליך לעת מצא רק לשטף מים רבים אליו לא יגיעו "
    },
    {
        "bookchapter": "תהילים",
        "chapter": "לב",
        "versechapter": "ז",
        "bookseder": "תהילים",
        "seder": "ד",
        "verseseder": "מו",
        "versenikud": "אַתָּ֤ה ׀ סֵ֥תֶר לִי֮ מִצַּ֪ר תִּ֫צְּרֵ֥נִי רָנֵּ֥י פַלֵּ֑ט תְּס֖וֹבְבֵ֣נִי סֶֽלָה׃ ",
        "versenonikud": "אתה  סתר לי מצר תצרני רני פלט תסובבני סלה "
    },
    {
        "bookchapter": "תהילים",
        "chapter": "לב",
        "versechapter": "ח",
        "bookseder": "תהילים",
        "seder": "ד",
        "verseseder": "מז",
        "versenikud": "אַשְׂכִּֽילְךָ֨ ׀ וְֽאוֹרְךָ֗ בְּדֶֽרֶךְ־ ז֥וּ תֵלֵ֑ךְ אִֽיעֲצָ֖ה עָלֶ֣יךָ עֵינִֽי׃ ",
        "versenonikud": "אשכילך  ואורך בדרך זו תלך איעצה עליך עיני "
    },
    {
        "bookchapter": "תהילים",
        "chapter": "לב",
        "versechapter": "ט",
        "bookseder": "תהילים",
        "seder": "ד",
        "verseseder": "מח",
        "versenikud": "אַל־ תִּֽהְי֤וּ ׀ כְּס֥וּס כְּפֶרֶד֮ אֵ֤ין הָ֫בִ֥ין בְּמֶֽתֶג־ וָרֶ֣סֶן עֶדְי֣וֹ לִבְל֑וֹם בַּ֝֗ל קְרֹ֣ב אֵלֶֽיךָ׃ ",
        "versenonikud": "אל תהיו  כסוס כפרד אין הבין במתג ורסן עדיו לבלום בל קרב אליך "
    },
    {
        "bookchapter": "תהילים",
        "chapter": "לב",
        "versechapter": "י",
        "bookseder": "תהילים",
        "seder": "ד",
        "verseseder": "מט",
        "versenikud": "רַבִּ֥ים מַכְאוֹבִ֗ים לָרָ֫שָׁ֥ע וְהַבּוֹטֵ֥חַ בַּיהוָ֑ה חֶ֝֗סֶד יְסוֹבְבֶֽנּוּ׃ ",
        "versenonikud": "רבים מכאובים לרשע והבוטח ביהוה חסד יסובבנו "
    },
    {
        "bookchapter": "תהילים",
        "chapter": "לב",
        "versechapter": "יא",
        "bookseder": "תהילים",
        "seder": "ד",
        "verseseder": "נ",
        "versenikud": "שִׂמְח֬וּ בַֽיהוָ֣ה וְ֭גִילוּ צַדִּיקִ֑ים וְ֝הַרְנִ֗ינוּ כָּל־ יִשְׁרֵי־ לֵֽב׃ ",
        "versenonikud": "שמחו ביהוה וגילו צדיקים והרנינו כל ישרי לב "
    }
]