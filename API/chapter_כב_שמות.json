[
    {
        "bookchapter": "שמות",
        "chapter": "כב",
        "versechapter": "א",
        "bookseder": "שמות",
        "seder": "טז",
        "verseseder": "לח",
        "parasha": "משפטים",
        "versenikud": "אִם־ בַּמַּחְתֶּ֛רֶת יִמָּצֵ֥א הַגַּנָּ֖ב וְהֻכָּ֣ה וָמֵ֑ת אֵ֥ין ל֖וֹ דָּמִֽים׃ ",
        "versenonikud": "אם במחתרת ימצא הגנב והכה ומת אין לו דמים "
    },
    {
        "bookchapter": "שמות",
        "chapter": "כב",
        "versechapter": "ב",
        "bookseder": "שמות",
        "seder": "טז",
        "verseseder": "לט",
        "parasha": "משפטים",
        "versenikud": "אִם־ זָרְחָ֥ה הַשֶּׁ֛מֶשׁ עָלָ֖יו דָּמִ֣ים ל֑וֹ שַׁלֵּ֣ם יְשַׁלֵּ֔ם אִם־ אֵ֣ין ל֔וֹ וְנִמְכַּ֖ר בִּגְנֵבָתֽוֹ׃ ",
        "versenonikud": "אם זרחה השמש עליו דמים לו שלם ישלם אם אין לו ונמכר בגנבתו "
    },
    {
        "bookchapter": "שמות",
        "chapter": "כב",
        "versechapter": "ג",
        "bookseder": "שמות",
        "seder": "טז",
        "verseseder": "מ",
        "parasha": "משפטים",
        "versenikud": "אִֽם־ הִמָּצֵא֩ תִמָּצֵ֨א בְיָד֜וֹ הַגְּנֵבָ֗ה מִשּׁ֧וֹר עַד־ חֲמ֛וֹר עַד־ שֶׂ֖ה חַיִּ֑ים שְׁנַ֖יִם יְשַׁלֵּֽם׃ ",
        "versenonikud": "אם המצא תמצא בידו הגנבה משור עד חמור עד שה חיים שנים ישלם "
    },
    {
        "bookchapter": "שמות",
        "chapter": "כב",
        "versechapter": "ד",
        "bookseder": "שמות",
        "seder": "טז",
        "verseseder": "מא",
        "parasha": "משפטים",
        "versenikud": "כִּ֤י יַבְעֶר־ אִישׁ֙ שָׂדֶ֣ה אוֹ־ כֶ֔רֶם וְשִׁלַּח֙ אֶת־ בעירה בְּעִיר֔וֹ וּבִעֵ֖ר בִּשְׂדֵ֣ה אַחֵ֑ר מֵיטַ֥ב שָׂדֵ֛הוּ וּמֵיטַ֥ב כַּרְמ֖וֹ יְשַׁלֵּֽם׃ ",
        "versenonikud": "כי יבער איש שדה או כרם ושלח את בעירה בעירו ובער בשדה אחר מיטב שדהו ומיטב כרמו ישלם "
    },
    {
        "bookchapter": "שמות",
        "chapter": "כב",
        "versechapter": "ה",
        "bookseder": "שמות",
        "seder": "טז",
        "verseseder": "מב",
        "parasha": "משפטים",
        "versenikud": "כִּֽי־ תֵצֵ֨א אֵ֜שׁ וּמָצְאָ֤ה קֹצִים֙ וְנֶאֱכַ֣ל גָּדִ֔ישׁ א֥וֹ הַקָּמָ֖ה א֣וֹ הַשָּׂדֶ֑ה שַׁלֵּ֣ם יְשַׁלֵּ֔ם הַמַּבְעִ֖ר אֶת־ הַבְּעֵרָֽה׃ ",
        "versenonikud": "כי תצא אש ומצאה קצים ונאכל גדיש או הקמה או השדה שלם ישלם המבער את הבערה "
    },
    {
        "bookchapter": "שמות",
        "chapter": "כב",
        "versechapter": "ו",
        "bookseder": "שמות",
        "seder": "טז",
        "verseseder": "מג",
        "parasha": "משפטים",
        "versenikud": "כִּֽי־ יִתֵּן֩ אִ֨ישׁ אֶל־ רֵעֵ֜הוּ כֶּ֤סֶף אֽוֹ־ כֵלִים֙ לִשְׁמֹ֔ר וְגֻנַּ֖ב מִבֵּ֣ית הָאִ֑ישׁ אִם־ יִמָּצֵ֥א הַגַּנָּ֖ב יְשַׁלֵּ֥ם שְׁנָֽיִם׃ ",
        "versenonikud": "כי יתן איש אל רעהו כסף או כלים לשמר וגנב מבית האיש אם ימצא הגנב ישלם שנים "
    },
    {
        "bookchapter": "שמות",
        "chapter": "כב",
        "versechapter": "ז",
        "bookseder": "שמות",
        "seder": "טז",
        "verseseder": "מד",
        "parasha": "משפטים",
        "versenikud": "אִם־ לֹ֤א יִמָּצֵא֙ הַגַּנָּ֔ב וְנִקְרַ֥ב בַּֽעַל־ הַבַּ֖יִת אֶל־ הָֽאֱלֹהִ֑ים אִם־ לֹ֥א שָׁלַ֛ח יָד֖וֹ בִּמְלֶ֥אכֶת רֵעֵֽהוּ׃ ",
        "versenonikud": "אם לא ימצא הגנב ונקרב בעל הבית אל האלהים אם לא שלח ידו במלאכת רעהו "
    },
    {
        "bookchapter": "שמות",
        "chapter": "כב",
        "versechapter": "ח",
        "bookseder": "שמות",
        "seder": "טז",
        "verseseder": "מה",
        "parasha": "משפטים",
        "versenikud": "עַֽל־ כָּל־ דְּבַר־ פֶּ֡שַׁע עַל־ שׁ֡וֹר עַל־ חֲ֠מוֹר עַל־ שֶׂ֨ה עַל־ שַׂלְמָ֜ה עַל־ כָּל־ אֲבֵדָ֗ה אֲשֶׁ֤ר יֹאמַר֙ כִּי־ ה֣וּא זֶ֔ה עַ֚ד הָֽאֱלֹהִ֔ים יָבֹ֖א דְּבַר־ שְׁנֵיהֶ֑ם אֲשֶׁ֤ר יַרְשִׁיעֻן֙ אֱלֹהִ֔ים יְשַׁלֵּ֥ם שְׁנַ֖יִם לְרֵעֵֽהוּ׃ ",
        "versenonikud": "על כל דבר פשע על שור על חמור על שה על שלמה על כל אבדה אשר יאמר כי הוא זה עד האלהים יבא דבר שניהם אשר ירשיען אלהים ישלם שנים לרעהו "
    },
    {
        "bookchapter": "שמות",
        "chapter": "כב",
        "versechapter": "ט",
        "bookseder": "שמות",
        "seder": "טז",
        "verseseder": "מו",
        "parasha": "משפטים",
        "versenikud": "כִּֽי־ יִתֵּן֩ אִ֨ישׁ אֶל־ רֵעֵ֜הוּ חֲמ֨וֹר אוֹ־ שׁ֥וֹר אוֹ־ שֶׂ֛ה וְכָל־ בְּהֵמָ֖ה לִשְׁמֹ֑ר וּמֵ֛ת אוֹ־ נִשְׁבַּ֥ר אוֹ־ נִשְׁבָּ֖ה אֵ֥ין רֹאֶֽה׃ ",
        "versenonikud": "כי יתן איש אל רעהו חמור או שור או שה וכל בהמה לשמר ומת או נשבר או נשבה אין ראה "
    },
    {
        "bookchapter": "שמות",
        "chapter": "כב",
        "versechapter": "י",
        "bookseder": "שמות",
        "seder": "טז",
        "verseseder": "מז",
        "parasha": "משפטים",
        "versenikud": "שְׁבֻעַ֣ת יְהוָ֗ה תִּהְיֶה֙ בֵּ֣ין שְׁנֵיהֶ֔ם אִם־ לֹ֥א שָׁלַ֛ח יָד֖וֹ בִּמְלֶ֣אכֶת רֵעֵ֑הוּ וְלָקַ֥ח בְּעָלָ֖יו וְלֹ֥א יְשַׁלֵּֽם׃ ",
        "versenonikud": "שבעת יהוה תהיה בין שניהם אם לא שלח ידו במלאכת רעהו ולקח בעליו ולא ישלם "
    },
    {
        "bookchapter": "שמות",
        "chapter": "כב",
        "versechapter": "יא",
        "bookseder": "שמות",
        "seder": "טז",
        "verseseder": "מח",
        "parasha": "משפטים",
        "versenikud": "וְאִם־ גָּנֹ֥ב יִגָּנֵ֖ב מֵעִמּ֑וֹ יְשַׁלֵּ֖ם לִבְעָלָֽיו׃ ",
        "versenonikud": "ואם גנב יגנב מעמו ישלם לבעליו "
    },
    {
        "bookchapter": "שמות",
        "chapter": "כב",
        "versechapter": "יב",
        "bookseder": "שמות",
        "seder": "טז",
        "verseseder": "מט",
        "parasha": "משפטים",
        "versenikud": "אִם־ טָרֹ֥ף יִטָּרֵ֖ף יְבִאֵ֣הוּ עֵ֑ד הַטְּרֵפָ֖ה לֹ֥א יְשַׁלֵּֽם׃ ",
        "versenonikud": "אם טרף יטרף יבאהו עד הטרפה לא ישלם "
    },
    {
        "bookchapter": "שמות",
        "chapter": "כב",
        "versechapter": "יג",
        "bookseder": "שמות",
        "seder": "טז",
        "verseseder": "נ",
        "parasha": "משפטים",
        "versenikud": "וְכִֽי־ יִשְׁאַ֥ל אִ֛ישׁ מֵעִ֥ם רֵעֵ֖הוּ וְנִשְׁבַּ֣ר אוֹ־ מֵ֑ת בְּעָלָ֥יו אֵין־ עִמּ֖וֹ שַׁלֵּ֥ם יְשַׁלֵּֽם׃ ",
        "versenonikud": "וכי ישאל איש מעם רעהו ונשבר או מת בעליו אין עמו שלם ישלם "
    },
    {
        "bookchapter": "שמות",
        "chapter": "כב",
        "versechapter": "יד",
        "bookseder": "שמות",
        "seder": "טז",
        "verseseder": "נא",
        "parasha": "משפטים",
        "versenikud": "אִם־ בְּעָלָ֥יו עִמּ֖וֹ לֹ֣א יְשַׁלֵּ֑ם אִם־ שָׂכִ֣יר ה֔וּא בָּ֖א בִּשְׂכָרֽוֹ׃ ",
        "versenonikud": "אם בעליו עמו לא ישלם אם שכיר הוא בא בשכרו "
    },
    {
        "bookchapter": "שמות",
        "chapter": "כב",
        "versechapter": "טו",
        "bookseder": "שמות",
        "seder": "טז",
        "verseseder": "נב",
        "parasha": "משפטים",
        "versenikud": "וְכִֽי־ יְפַתֶּ֣ה אִ֗ישׁ בְּתוּלָ֛ה אֲשֶׁ֥ר לֹא־ אֹרָ֖שָׂה וְשָׁכַ֣ב עִמָּ֑הּ מָהֹ֛ר יִמְהָרֶ֥נָּה לּ֖וֹ לְאִשָּֽׁה׃ ",
        "versenonikud": "וכי יפתה איש בתולה אשר לא ארשה ושכב עמה מהר ימהרנה לו לאשה "
    },
    {
        "bookchapter": "שמות",
        "chapter": "כב",
        "versechapter": "טז",
        "bookseder": "שמות",
        "seder": "טז",
        "verseseder": "נג",
        "parasha": "משפטים",
        "versenikud": "אִם־ מָאֵ֧ן יְמָאֵ֛ן אָבִ֖יהָ לְתִתָּ֣הּ ל֑וֹ כֶּ֣סֶף יִשְׁקֹ֔ל כְּמֹ֖הַר הַבְּתוּלֹֽת׃ ",
        "versenonikud": "אם מאן ימאן אביה לתתה לו כסף ישקל כמהר הבתולת "
    },
    {
        "bookchapter": "שמות",
        "chapter": "כב",
        "versechapter": "יז",
        "bookseder": "שמות",
        "seder": "טז",
        "verseseder": "נד",
        "parasha": "משפטים",
        "versenikud": "מְכַשֵּׁפָ֖ה לֹ֥א תְחַיֶּֽה׃ ",
        "versenonikud": "מכשפה לא תחיה "
    },
    {
        "bookchapter": "שמות",
        "chapter": "כב",
        "versechapter": "יח",
        "bookseder": "שמות",
        "seder": "טז",
        "verseseder": "נה",
        "parasha": "משפטים",
        "versenikud": "כָּל־ שֹׁכֵ֥ב עִם־ בְּהֵמָ֖ה מ֥וֹת יוּמָֽת׃ ",
        "versenonikud": "כל שכב עם בהמה מות יומת "
    },
    {
        "bookchapter": "שמות",
        "chapter": "כב",
        "versechapter": "יט",
        "bookseder": "שמות",
        "seder": "טז",
        "verseseder": "נו",
        "parasha": "משפטים",
        "versenikud": "זֹבֵ֥חַ לָאֱלֹהִ֖ים יָֽחֳרָ֑ם בִּלְתִּ֥י לַיהוָ֖ה לְבַדּֽוֹ׃ ",
        "versenonikud": "זבח לאלהים יחרם בלתי ליהוה לבדו "
    },
    {
        "bookchapter": "שמות",
        "chapter": "כב",
        "versechapter": "כ",
        "bookseder": "שמות",
        "seder": "טז",
        "verseseder": "נז",
        "parasha": "משפטים",
        "versenikud": "וְגֵ֥ר לֹא־ תוֹנֶ֖ה וְלֹ֣א תִלְחָצֶ֑נּוּ כִּֽי־ גֵרִ֥ים הֱיִיתֶ֖ם בְּאֶ֥רֶץ מִצְרָֽיִם׃ ",
        "versenonikud": "וגר לא תונה ולא תלחצנו כי גרים הייתם בארץ מצרים "
    },
    {
        "bookchapter": "שמות",
        "chapter": "כב",
        "versechapter": "כא",
        "bookseder": "שמות",
        "seder": "טז",
        "verseseder": "נח",
        "parasha": "משפטים",
        "versenikud": "כָּל־ אַלְמָנָ֥ה וְיָת֖וֹם לֹ֥א תְעַנּֽוּן׃ ",
        "versenonikud": "כל אלמנה ויתום לא תענון "
    },
    {
        "bookchapter": "שמות",
        "chapter": "כב",
        "versechapter": "כב",
        "bookseder": "שמות",
        "seder": "טז",
        "verseseder": "נט",
        "parasha": "משפטים",
        "versenikud": "אִם־ עַנֵּ֥ה תְעַנֶּ֖ה אֹת֑וֹ כִּ֣י אִם־ צָעֹ֤ק יִצְעַק֙ אֵלַ֔י שָׁמֹ֥עַ אֶשְׁמַ֖ע צַעֲקָתֽוֹ׃ ",
        "versenonikud": "אם ענה תענה אתו כי אם צעק יצעק אלי שמע אשמע צעקתו "
    },
    {
        "bookchapter": "שמות",
        "chapter": "כב",
        "versechapter": "כג",
        "bookseder": "שמות",
        "seder": "טז",
        "verseseder": "ס",
        "parasha": "משפטים",
        "versenikud": "וְחָרָ֣ה אַפִּ֔י וְהָרַגְתִּ֥י אֶתְכֶ֖ם בֶּחָ֑רֶב וְהָי֤וּ נְשֵׁיכֶם֙ אַלְמָנ֔וֹת וּבְנֵיכֶ֖ם יְתֹמִֽים׃ ",
        "versenonikud": "וחרה אפי והרגתי אתכם בחרב והיו נשיכם אלמנות ובניכם יתמים "
    },
    {
        "bookchapter": "שמות",
        "chapter": "כב",
        "versechapter": "כד",
        "bookseder": "שמות",
        "seder": "יז",
        "verseseder": "א",
        "parasha": "משפטים",
        "versenikud": "אִם־ כֶּ֣סֶף ׀ תַּלְוֶ֣ה אֶת־ עַמִּ֗י אֶת־ הֶֽעָנִי֙ עִמָּ֔ךְ לֹא־ תִהְיֶ֥ה ל֖וֹ כְּנֹשֶׁ֑ה לֹֽא־ תְשִׂימ֥וּן עָלָ֖יו נֶֽשֶׁךְ׃ ",
        "versenonikud": "אם כסף  תלוה את עמי את העני עמך לא תהיה לו כנשה לא תשימון עליו נשך "
    },
    {
        "bookchapter": "שמות",
        "chapter": "כב",
        "versechapter": "כה",
        "bookseder": "שמות",
        "seder": "יז",
        "verseseder": "ב",
        "parasha": "משפטים",
        "versenikud": "אִם־ חָבֹ֥ל תַּחְבֹּ֖ל שַׂלְמַ֣ת רֵעֶ֑ךָ עַד־ בֹּ֥א הַשֶּׁ֖מֶשׁ תְּשִׁיבֶ֥נּוּ לֽוֹ׃ ",
        "versenonikud": "אם חבל תחבל שלמת רעך עד בא השמש תשיבנו לו "
    },
    {
        "bookchapter": "שמות",
        "chapter": "כב",
        "versechapter": "כו",
        "bookseder": "שמות",
        "seder": "יז",
        "verseseder": "ג",
        "parasha": "משפטים",
        "versenikud": "כִּ֣י הִ֤וא כסותה כְסוּתוֹ֙ לְבַדָּ֔הּ הִ֥וא שִׂמְלָת֖וֹ לְעֹר֑וֹ בַּמֶּ֣ה יִשְׁכָּ֔ב וְהָיָה֙ כִּֽי־ יִצְעַ֣ק אֵלַ֔י וְשָׁמַעְתִּ֖י כִּֽי־ חַנּ֥וּן אָֽנִי׃ ",
        "versenonikud": "כי הוא כסותה כסותו לבדה הוא שמלתו לערו במה ישכב והיה כי יצעק אלי ושמעתי כי חנון אני "
    },
    {
        "bookchapter": "שמות",
        "chapter": "כב",
        "versechapter": "כז",
        "bookseder": "שמות",
        "seder": "יז",
        "verseseder": "ד",
        "parasha": "משפטים",
        "versenikud": "אֱלֹהִ֖ים לֹ֣א תְקַלֵּ֑ל וְנָשִׂ֥יא בְעַמְּךָ֖ לֹ֥א תָאֹֽר׃ ",
        "versenonikud": "אלהים לא תקלל ונשיא בעמך לא תאר "
    },
    {
        "bookchapter": "שמות",
        "chapter": "כב",
        "versechapter": "כח",
        "bookseder": "שמות",
        "seder": "יז",
        "verseseder": "ה",
        "parasha": "משפטים",
        "versenikud": "מְלֵאָתְךָ֥ וְדִמְעֲךָ֖ לֹ֣א תְאַחֵ֑ר בְּכ֥וֹר בָּנֶ֖יךָ תִּתֶּן־ לִּֽי׃ ",
        "versenonikud": "מלאתך ודמעך לא תאחר בכור בניך תתן לי "
    },
    {
        "bookchapter": "שמות",
        "chapter": "כב",
        "versechapter": "כט",
        "bookseder": "שמות",
        "seder": "יז",
        "verseseder": "ו",
        "parasha": "משפטים",
        "versenikud": "כֵּֽן־ תַּעֲשֶׂ֥ה לְשֹׁרְךָ֖ לְצֹאנֶ֑ךָ שִׁבְעַ֤ת יָמִים֙ יִהְיֶ֣ה עִם־ אִמּ֔וֹ בַּיּ֥וֹם הַשְּׁמִינִ֖י תִּתְּנוֹ־ לִֽי׃ ",
        "versenonikud": "כן תעשה לשרך לצאנך שבעת ימים יהיה עם אמו ביום השמיני תתנו לי "
    },
    {
        "bookchapter": "שמות",
        "chapter": "כב",
        "versechapter": "ל",
        "bookseder": "שמות",
        "seder": "יז",
        "verseseder": "ז",
        "parasha": "משפטים",
        "versenikud": "וְאַנְשֵׁי־ קֹ֖דֶשׁ תִּהְי֣וּן לִ֑י וּבָשָׂ֨ר בַּשָּׂדֶ֤ה טְרֵפָה֙ לֹ֣א תֹאכֵ֔לוּ לַכֶּ֖לֶב תַּשְׁלִכ֥וּן אֹתֽוֹ׃ ",
        "versenonikud": "ואנשי קדש תהיון לי ובשר בשדה טרפה לא תאכלו לכלב תשלכון אתו "
    }
]