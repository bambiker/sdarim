[
    {
        "bookchapter": "תהילים",
        "chapter": "כא",
        "versechapter": "א",
        "bookseder": "תהילים",
        "seder": "ג",
        "verseseder": "ב",
        "versenikud": "לַמְנַצֵּ֗חַ מִזְמ֥וֹר לְדָוִֽד׃ ",
        "versenonikud": "למנצח מזמור לדוד "
    },
    {
        "bookchapter": "תהילים",
        "chapter": "כא",
        "versechapter": "ב",
        "bookseder": "תהילים",
        "seder": "ג",
        "verseseder": "ג",
        "versenikud": "יְֽהוָ֗ה בְּעָזְּךָ֥ יִשְׂמַח־ מֶ֑לֶךְ וּ֝בִישׁ֥וּעָתְךָ֗ מַה־ יגיל יָּ֥גֶל מְאֹֽד׃ ",
        "versenonikud": "יהוה בעזך ישמח מלך ובישועתך מה יגיל יגל מאד "
    },
    {
        "bookchapter": "תהילים",
        "chapter": "כא",
        "versechapter": "ג",
        "bookseder": "תהילים",
        "seder": "ג",
        "verseseder": "ד",
        "versenikud": "תַּאֲוַ֣ת לִ֭בּוֹ נָתַ֣תָּה לּ֑וֹ וַאֲרֶ֥שֶׁת שְׂ֝פָתָ֗יו בַּל־ מָנַ֥עְתָּ סֶּֽלָה׃ ",
        "versenonikud": "תאות לבו נתתה לו וארשת שפתיו בל מנעת סלה "
    },
    {
        "bookchapter": "תהילים",
        "chapter": "כא",
        "versechapter": "ד",
        "bookseder": "תהילים",
        "seder": "ג",
        "verseseder": "ה",
        "versenikud": "כִּֽי־ תְ֭קַדְּמֶנּוּ בִּרְכ֣וֹת ט֑וֹב תָּשִׁ֥ית לְ֝רֹאשׁ֗וֹ עֲטֶ֣רֶת פָּֽז׃ ",
        "versenonikud": "כי תקדמנו ברכות טוב תשית לראשו עטרת פז "
    },
    {
        "bookchapter": "תהילים",
        "chapter": "כא",
        "versechapter": "ה",
        "bookseder": "תהילים",
        "seder": "ג",
        "verseseder": "ו",
        "versenikud": "חַיִּ֤ים ׀ שָׁאַ֣ל מִ֭מְּךָ נָתַ֣תָּה לּ֑וֹ אֹ֥רֶךְ יָ֝מִ֗ים עוֹלָ֥ם וָעֶֽד׃ ",
        "versenonikud": "חיים  שאל ממך נתתה לו ארך ימים עולם ועד "
    },
    {
        "bookchapter": "תהילים",
        "chapter": "כא",
        "versechapter": "ו",
        "bookseder": "תהילים",
        "seder": "ג",
        "verseseder": "ז",
        "versenikud": "גָּד֣וֹל כְּ֭בוֹדוֹ בִּישׁוּעָתֶ֑ךָ ה֥וֹד וְ֝הָדָר תְּשַׁוֶּ֥ה עָלָֽיו׃ ",
        "versenonikud": "גדול כבודו בישועתך הוד והדר תשוה עליו "
    },
    {
        "bookchapter": "תהילים",
        "chapter": "כא",
        "versechapter": "ז",
        "bookseder": "תהילים",
        "seder": "ג",
        "verseseder": "ח",
        "versenikud": "כִּֽי־ תְשִׁיתֵ֣הוּ בְרָכ֣וֹת לָעַ֑ד תְּחַדֵּ֥הוּ בְ֝שִׂמְחָ֗ה אֶת־ פָּנֶֽיךָ׃ ",
        "versenonikud": "כי תשיתהו ברכות לעד תחדהו בשמחה את פניך "
    },
    {
        "bookchapter": "תהילים",
        "chapter": "כא",
        "versechapter": "ח",
        "bookseder": "תהילים",
        "seder": "ג",
        "verseseder": "ט",
        "versenikud": "כִּֽי־ הַ֭מֶּלֶךְ בֹּטֵ֣חַ בַּיהוָ֑ה וּבְחֶ֥סֶד עֶ֝לְי֗וֹן בַּל־ יִמּֽוֹט׃ ",
        "versenonikud": "כי המלך בטח ביהוה ובחסד עליון בל ימוט "
    },
    {
        "bookchapter": "תהילים",
        "chapter": "כא",
        "versechapter": "ט",
        "bookseder": "תהילים",
        "seder": "ג",
        "verseseder": "י",
        "versenikud": "תִּמְצָ֣א יָ֭דְךָ לְכָל־ אֹיְבֶ֑יךָ יְ֝מִֽינְךָ תִּמְצָ֥א שֹׂנְאֶֽיךָ׃ ",
        "versenonikud": "תמצא ידך לכל איביך ימינך תמצא שנאיך "
    },
    {
        "bookchapter": "תהילים",
        "chapter": "כא",
        "versechapter": "י",
        "bookseder": "תהילים",
        "seder": "ג",
        "verseseder": "יא",
        "versenikud": "תְּשִׁיתֵ֤מוֹ ׀ כְּתַנּ֥וּר אֵשׁ֮ לְעֵ֪ת פָּ֫נֶ֥יךָ יְ֭הוָה בְּאַפּ֣וֹ יְבַלְּעֵ֑ם וְֽתֹאכְלֵ֥ם אֵֽשׁ׃ ",
        "versenonikud": "תשיתמו  כתנור אש לעת פניך יהוה באפו יבלעם ותאכלם אש "
    },
    {
        "bookchapter": "תהילים",
        "chapter": "כא",
        "versechapter": "יא",
        "bookseder": "תהילים",
        "seder": "ג",
        "verseseder": "יב",
        "versenikud": "פִּ֭רְיָמוֹ מֵאֶ֣רֶץ תְּאַבֵּ֑ד וְ֝זַרְעָ֗ם מִבְּנֵ֥י אָדָֽם׃ ",
        "versenonikud": "פרימו מארץ תאבד וזרעם מבני אדם "
    },
    {
        "bookchapter": "תהילים",
        "chapter": "כא",
        "versechapter": "יב",
        "bookseder": "תהילים",
        "seder": "ג",
        "verseseder": "יג",
        "versenikud": "כִּי־ נָט֣וּ עָלֶ֣יךָ רָעָ֑ה חָֽשְׁב֥וּ מְ֝זִמָּ֗ה בַּל־ יוּכָֽלוּ׃ ",
        "versenonikud": "כי נטו עליך רעה חשבו מזמה בל יוכלו "
    },
    {
        "bookchapter": "תהילים",
        "chapter": "כא",
        "versechapter": "יג",
        "bookseder": "תהילים",
        "seder": "ג",
        "verseseder": "יד",
        "versenikud": "כִּ֭י תְּשִׁיתֵ֣מוֹ שֶׁ֑כֶם בְּ֝מֵֽיתָרֶ֗יךָ תְּכוֹנֵ֥ן עַל־ פְּנֵיהֶֽם׃ ",
        "versenonikud": "כי תשיתמו שכם במיתריך תכונן על פניהם "
    },
    {
        "bookchapter": "תהילים",
        "chapter": "כא",
        "versechapter": "יד",
        "bookseder": "תהילים",
        "seder": "ג",
        "verseseder": "טו",
        "versenikud": "ר֣וּמָה יְהוָ֣ה בְּעֻזֶּ֑ךָ נָשִׁ֥ירָה וּֽ֝נְזַמְּרָה גְּבוּרָתֶֽךָ׃ ",
        "versenonikud": "רומה יהוה בעזך נשירה ונזמרה גבורתך "
    }
]