[
    {
        "bookchapter": "ישעיהו",
        "chapter": "לז",
        "versechapter": "כ",
        "bookseder": "ישעיהו",
        "seder": "טו",
        "verseseder": "א",
        "versenikud": "וְעַתָּה֙ יְהוָ֣ה אֱלֹהֵ֔ינוּ הוֹשִׁיעֵ֖נוּ מִיָד֑וֹ וְיֵֽדְעוּ֙ כָּל־ מַמְלְכ֣וֹת הָאָ֔רֶץ כִּֽי־ אַתָּ֥ה יְהוָ֖ה לְבַדֶּֽךָ׃ ",
        "versenonikud": "ועתה יהוה אלהינו הושיענו מידו וידעו כל ממלכות הארץ כי אתה יהוה לבדך "
    },
    {
        "bookchapter": "ישעיהו",
        "chapter": "לז",
        "versechapter": "כא",
        "bookseder": "ישעיהו",
        "seder": "טו",
        "verseseder": "ב",
        "versenikud": "וַיִּשְׁלַח֙ יְשַֽׁעְיָ֣הוּ בֶן־ אָמ֔וֹץ אֶל־ חִזְקִיָּ֖הוּ לֵאמֹ֑ר כֹּֽה־ אָמַ֤ר יְהוָה֙ אֱלֹהֵ֣י יִשְׂרָאֵ֔ל אֲשֶׁר֙ הִתְפַּלַּ֣לְתָּ אֵלַ֔י אֶל־ סַנְחֵרִ֖יב מֶ֥לֶךְ אַשּֽׁוּר׃ ",
        "versenonikud": "וישלח ישעיהו בן אמוץ אל חזקיהו לאמר כה אמר יהוה אלהי ישראל אשר התפללת אלי אל סנחריב מלך אשור "
    },
    {
        "bookchapter": "ישעיהו",
        "chapter": "לז",
        "versechapter": "כב",
        "bookseder": "ישעיהו",
        "seder": "טו",
        "verseseder": "ג",
        "versenikud": "זֶ֣ה הַדָּבָ֔ר אֲשֶׁר־ דִּבֶּ֥ר יְהוָ֖ה עָלָ֑יו בָּזָ֨ה לְךָ֜ לָעֲגָ֣ה לְךָ֗ בְּתוּלַת֙ בַּת־ צִיּ֔וֹן אַחֲרֶ֙יךָ֙ רֹ֣אשׁ הֵנִ֔יעָה בַּ֖ת יְרוּשָׁלִָֽם׃ ",
        "versenonikud": "זה הדבר אשר דבר יהוה עליו בזה לך לעגה לך בתולת בת ציון אחריך ראש הניעה בת ירושלם "
    },
    {
        "bookchapter": "ישעיהו",
        "chapter": "לז",
        "versechapter": "כג",
        "bookseder": "ישעיהו",
        "seder": "טו",
        "verseseder": "ד",
        "versenikud": "אֶת־ מִ֤י חֵרַ֙פְתָּ֙ וְגִדַּ֔פְתָּ וְעַל־ מִ֖י הֲרִימ֣וֹתָה קּ֑וֹל וַתִּשָּׂ֥א מָר֛וֹם עֵינֶ֖יךָ אֶל־ קְד֥וֹשׁ יִשְׂרָאֵֽל׃ ",
        "versenonikud": "את מי חרפת וגדפת ועל מי הרימותה קול ותשא מרום עיניך אל קדוש ישראל "
    },
    {
        "bookchapter": "ישעיהו",
        "chapter": "לז",
        "versechapter": "כד",
        "bookseder": "ישעיהו",
        "seder": "טו",
        "verseseder": "ה",
        "versenikud": "בְּיַ֣ד עֲבָדֶיךָ֮ חֵרַ֣פְתָּ ׀ אֲדֹנָי֒ וַתֹּ֗אמֶר בְּרֹ֥ב רִכְבִּ֛י אֲנִ֥י עָלִ֛יתִי מְר֥וֹם הָרִ֖ים יַרְכְּתֵ֣י לְבָנ֑וֹן וְאֶכְרֹ֞ת קוֹמַ֤ת אֲרָזָיו֙ מִבְחַ֣ר בְּרֹשָׁ֔יו וְאָבוֹא֙ מְר֣וֹם קִצּ֔וֹ יַ֖עַר כַּרְמִלּֽוֹ׃ ",
        "versenonikud": "ביד עבדיך חרפת  אדני ותאמר ברב רכבי אני עליתי מרום הרים ירכתי לבנון ואכרת קומת ארזיו מבחר ברשיו ואבוא מרום קצו יער כרמלו "
    },
    {
        "bookchapter": "ישעיהו",
        "chapter": "לז",
        "versechapter": "כה",
        "bookseder": "ישעיהו",
        "seder": "טו",
        "verseseder": "ו",
        "versenikud": "אֲנִ֥י קַ֖רְתִּי וְשָׁתִ֣יתִי מָ֑יִם וְאַחְרִב֙ בְּכַף־ פְּעָמַ֔י כֹּ֖ל יְאֹרֵ֥י מָצֽוֹר׃ ",
        "versenonikud": "אני קרתי ושתיתי מים ואחרב בכף פעמי כל יארי מצור "
    },
    {
        "bookchapter": "ישעיהו",
        "chapter": "לז",
        "versechapter": "כו",
        "bookseder": "ישעיהו",
        "seder": "טו",
        "verseseder": "ז",
        "versenikud": "הֲלֽוֹא־ שָׁמַ֤עְתָּ לְמֵֽרָחוֹק֙ אוֹתָ֣הּ עָשִׂ֔יתִי מִ֥ימֵי קֶ֖דֶם וִיצַרְתִּ֑יהָ עַתָּ֣ה הֲבֵאתִ֔יהָ וּתְהִ֗י לְהַשְׁא֛וֹת גַּלִּ֥ים נִצִּ֖ים עָרִ֥ים בְּצֻרֽוֹת׃ ",
        "versenonikud": "הלוא שמעת למרחוק אותה עשיתי מימי קדם ויצרתיה עתה הבאתיה ותהי להשאות גלים נצים ערים בצרות "
    },
    {
        "bookchapter": "ישעיהו",
        "chapter": "לז",
        "versechapter": "כז",
        "bookseder": "ישעיהו",
        "seder": "טו",
        "verseseder": "ח",
        "versenikud": "וְיֹֽשְׁבֵיהֶן֙ קִצְרֵי־ יָ֔ד חַ֖תּוּ וָבֹ֑שׁוּ הָי֞וּ עֵ֤שֶׂב שָׂדֶה֙ וִ֣ירַק דֶּ֔שֶׁא חֲצִ֣יר גַּגּ֔וֹת וּשְׁדֵמָ֖ה לִפְנֵ֥י קָמָֽה׃ ",
        "versenonikud": "וישביהן קצרי יד חתו ובשו היו עשב שדה וירק דשא חציר גגות ושדמה לפני קמה "
    },
    {
        "bookchapter": "ישעיהו",
        "chapter": "לז",
        "versechapter": "כח",
        "bookseder": "ישעיהו",
        "seder": "טו",
        "verseseder": "ט",
        "versenikud": "וְשִׁבְתְּךָ֛ וְצֵאתְךָ֥ וּבוֹאֲךָ֖ יָדָ֑עְתִּי וְאֵ֖ת הִֽתְרַגֶּזְךָ֥ אֵלָֽי׃ ",
        "versenonikud": "ושבתך וצאתך ובואך ידעתי ואת התרגזך אלי "
    },
    {
        "bookchapter": "ישעיהו",
        "chapter": "לז",
        "versechapter": "כט",
        "bookseder": "ישעיהו",
        "seder": "טו",
        "verseseder": "י",
        "versenikud": "יַ֚עַן הִתְרַגֶּזְךָ֣ אֵלַ֔י וְשַׁאֲנַנְךָ֖ עָלָ֣ה בְאָזְנָ֑י וְשַׂמְתִּ֨י חַחִ֜י בְּאַפֶּ֗ךָ וּמִתְגִּי֙ בִּשְׂפָתֶ֔יךָ וַהֲשִׁ֣יבֹתִ֔יךָ בַּדֶּ֖רֶךְ אֲשֶׁר־ בָּ֥אתָ בָּֽהּ׃ ",
        "versenonikud": "יען התרגזך אלי ושאננך עלה באזני ושמתי חחי באפך ומתגי בשפתיך והשיבתיך בדרך אשר באת בה "
    },
    {
        "bookchapter": "ישעיהו",
        "chapter": "לז",
        "versechapter": "ל",
        "bookseder": "ישעיהו",
        "seder": "טו",
        "verseseder": "יא",
        "versenikud": "וְזֶה־ לְּךָ֣ הָא֔וֹת אָכ֤וֹל הַשָּׁנָה֙ סָפִ֔יחַ וּבַשָּׁנָ֥ה הַשֵּׁנִ֖ית שָׁחִ֑יס וּבַשָּׁנָ֣ה הַשְּׁלִישִׁ֗ית זִרְע֧וּ וְקִצְר֛וּ וְנִטְע֥וּ כְרָמִ֖ים ואכול וְאִכְל֥וּ פִרְיָֽם׃ ",
        "versenonikud": "וזה לך האות אכול השנה ספיח ובשנה השנית שחיס ובשנה השלישית זרעו וקצרו ונטעו כרמים ואכול ואכלו פרים "
    },
    {
        "bookchapter": "ישעיהו",
        "chapter": "לז",
        "versechapter": "לא",
        "bookseder": "ישעיהו",
        "seder": "טו",
        "verseseder": "יב",
        "versenikud": "וְיָ֨סְפָ֜ה פְּלֵיטַ֧ת בֵּית־ יְהוּדָ֛ה הַנִּשְׁאָרָ֖ה שֹׁ֣רֶשׁ לְמָ֑טָּה וְעָשָׂ֥ה פְרִ֖י לְמָֽעְלָה׃ ",
        "versenonikud": "ויספה פליטת בית יהודה הנשארה שרש למטה ועשה פרי למעלה "
    },
    {
        "bookchapter": "ישעיהו",
        "chapter": "לז",
        "versechapter": "לב",
        "bookseder": "ישעיהו",
        "seder": "טו",
        "verseseder": "יג",
        "versenikud": "כִּ֤י מִירֽוּשָׁלִַ֙ם֙ תֵּצֵ֣א שְׁאֵרִ֔ית וּפְלֵיטָ֖ה מֵהַ֣ר צִיּ֑וֹן קִנְאַ֛ת יְהוָ֥ה צְבָא֖וֹת תַּֽעֲשֶׂה־ זֹּֽאת׃ ",
        "versenonikud": "כי מירושלם תצא שארית ופליטה מהר ציון קנאת יהוה צבאות תעשה זאת "
    },
    {
        "bookchapter": "ישעיהו",
        "chapter": "לז",
        "versechapter": "לג",
        "bookseder": "ישעיהו",
        "seder": "טו",
        "verseseder": "יד",
        "versenikud": "לָכֵ֗ן כֹּֽה־ אָמַ֤ר יְהוָה֙ אֶל־ מֶ֣לֶךְ אַשּׁ֔וּר לֹ֤א יָבוֹא֙ אֶל־ הָעִ֣יר הַזֹּ֔את וְלֹֽא־ יוֹרֶ֥ה שָׁ֖ם חֵ֑ץ וְלֹֽא־ יְקַדְּמֶ֣נָּה מָגֵ֔ן וְלֹֽא־ יִשְׁפֹּ֥ךְ עֳלֶ֖יהָ סֹלְלָֽה׃ ",
        "versenonikud": "לכן כה אמר יהוה אל מלך אשור לא יבוא אל העיר הזאת ולא יורה שם חץ ולא יקדמנה מגן ולא ישפך עליה סללה "
    },
    {
        "bookchapter": "ישעיהו",
        "chapter": "לז",
        "versechapter": "לד",
        "bookseder": "ישעיהו",
        "seder": "טו",
        "verseseder": "טו",
        "versenikud": "בַּדֶּ֥רֶךְ אֲשֶׁר־ בָּ֖א בָּ֣הּ יָשׁ֑וּב וְאֶל־ הָעִ֥יר הַזֹּ֛את לֹ֥א יָב֖וֹא נְאֻם־ יְהוָֽה׃ ",
        "versenonikud": "בדרך אשר בא בה ישוב ואל העיר הזאת לא יבוא נאם יהוה "
    },
    {
        "bookchapter": "ישעיהו",
        "chapter": "לז",
        "versechapter": "לה",
        "bookseder": "ישעיהו",
        "seder": "טו",
        "verseseder": "טז",
        "versenikud": "וְגַנּוֹתִ֛י עַל־ הָעִ֥יר הַזֹּ֖את לְהֽוֹשִׁיעָ֑הּ לְמַֽעֲנִ֔י וּלְמַ֖עַן דָּוִ֥ד עַבְדִּֽי׃ ",
        "versenonikud": "וגנותי על העיר הזאת להושיעה למעני ולמען דוד עבדי "
    },
    {
        "bookchapter": "ישעיהו",
        "chapter": "לז",
        "versechapter": "לו",
        "bookseder": "ישעיהו",
        "seder": "טו",
        "verseseder": "יז",
        "versenikud": "וַיֵּצֵ֣א ׀ מַלְאַ֣ךְ יְהוָ֗ה וַיַּכֶּה֙ בְּמַחֲנֵ֣ה אַשּׁ֔וּר מֵאָ֛ה וּשְׁמֹנִ֥ים וַחֲמִשָּׁ֖ה אָ֑לֶף וַיַּשְׁכִּ֣ימוּ בַבֹּ֔קֶר וְהִנֵּ֥ה כֻלָּ֖ם פְּגָרִ֥ים מֵתִֽים׃ ",
        "versenonikud": "ויצא  מלאך יהוה ויכה במחנה אשור מאה ושמנים וחמשה אלף וישכימו בבקר והנה כלם פגרים מתים "
    },
    {
        "bookchapter": "ישעיהו",
        "chapter": "לז",
        "versechapter": "לז",
        "bookseder": "ישעיהו",
        "seder": "טו",
        "verseseder": "יח",
        "versenikud": "וַיִּסַּ֣ע וַיֵּ֔לֶךְ וַיָּ֖שָׁב סַנְחֵרִ֣יב מֶֽלֶךְ־ אַשּׁ֑וּר וַיֵּ֖שֶׁב בְּנִֽינְוֵֽה׃ ",
        "versenonikud": "ויסע וילך וישב סנחריב מלך אשור וישב בנינוה "
    },
    {
        "bookchapter": "ישעיהו",
        "chapter": "לז",
        "versechapter": "לח",
        "bookseder": "ישעיהו",
        "seder": "טו",
        "verseseder": "יט",
        "versenikud": "וַיְהִי֩ ה֨וּא מִֽשְׁתַּחֲוֶ֜ה בֵּ֣ית ׀ נִסְרֹ֣ךְ אֱלֹהָ֗יו וְֽאַדְרַמֶּ֨לֶךְ וְשַׂרְאֶ֤צֶר בָּנָיו֙ הִכֻּ֣הוּ בַחֶ֔רֶב וְהֵ֥מָּה נִמְלְט֖וּ אֶ֣רֶץ אֲרָרָ֑ט וַיִּמְלֹ֛ךְ אֵֽסַר־ חַדֹּ֥ן בְּנ֖וֹ תַּחְתָּֽיו׃ ",
        "versenonikud": "ויהי הוא משתחוה בית  נסרך אלהיו ואדרמלך ושראצר בניו הכהו בחרב והמה נמלטו ארץ אררט וימלך אסר חדן בנו תחתיו "
    },
    {
        "bookchapter": "ישעיהו",
        "chapter": "לח",
        "versechapter": "א",
        "bookseder": "ישעיהו",
        "seder": "טו",
        "verseseder": "כ",
        "versenikud": "בַּיָּמִ֣ים הָהֵ֔ם חָלָ֥ה חִזְקִיָּ֖הוּ לָמ֑וּת וַיָּב֣וֹא אֵ֠לָיו יְשַׁעְיָ֨הוּ בֶן־ אָמ֜וֹץ הַנָּבִ֗יא וַיֹּ֨אמֶר אֵלָ֜יו כֹּֽה־ אָמַ֤ר יְהוָה֙ צַ֣ו לְבֵיתֶ֔ךָ כִּ֛י מֵ֥ת אַתָּ֖ה וְלֹ֥א תִֽחְיֶֽה׃ ",
        "versenonikud": "בימים ההם חלה חזקיהו למות ויבוא אליו ישעיהו בן אמוץ הנביא ויאמר אליו כה אמר יהוה צו לביתך כי מת אתה ולא תחיה "
    },
    {
        "bookchapter": "ישעיהו",
        "chapter": "לח",
        "versechapter": "ב",
        "bookseder": "ישעיהו",
        "seder": "טו",
        "verseseder": "כא",
        "versenikud": "וַיַּסֵּ֧ב חִזְקִיָּ֛הוּ פָּנָ֖יו אֶל־ הַקִּ֑יר וַיִּתְפַּלֵּ֖ל אֶל־ יְהוָֽה׃ ",
        "versenonikud": "ויסב חזקיהו פניו אל הקיר ויתפלל אל יהוה "
    },
    {
        "bookchapter": "ישעיהו",
        "chapter": "לח",
        "versechapter": "ג",
        "bookseder": "ישעיהו",
        "seder": "טו",
        "verseseder": "כב",
        "versenikud": "וַיֹּאמַ֗ר אָנָּ֤ה יְהוָה֙ זְכָר־ נָ֞א אֵ֣ת אֲשֶׁ֧ר הִתְהַלַּ֣כְתִּי לְפָנֶ֗יךָ בֶּֽאֱמֶת֙ וּבְלֵ֣ב שָׁלֵ֔ם וְהַטּ֥וֹב בְּעֵינֶ֖יךָ עָשִׂ֑יתִי וַיֵּ֥בְךְּ חִזְקִיָּ֖הוּ בְּכִ֥י גָדֽוֹל׃ ",
        "versenonikud": "ויאמר אנה יהוה זכר נא את אשר התהלכתי לפניך באמת ובלב שלם והטוב בעיניך עשיתי ויבך חזקיהו בכי גדול "
    },
    {
        "bookchapter": "ישעיהו",
        "chapter": "לח",
        "versechapter": "ד",
        "bookseder": "ישעיהו",
        "seder": "טו",
        "verseseder": "כג",
        "versenikud": "וַֽיְהִי֙ דְּבַר־ יְהוָ֔ה אֶֽל־ יְשַׁעְיָ֖הוּ לֵאמֹֽר׃ ",
        "versenonikud": "ויהי דבר יהוה אל ישעיהו לאמר "
    },
    {
        "bookchapter": "ישעיהו",
        "chapter": "לח",
        "versechapter": "ה",
        "bookseder": "ישעיהו",
        "seder": "טו",
        "verseseder": "כד",
        "versenikud": "הָל֞וֹךְ וְאָמַרְתָּ֣ אֶל־ חִזְקִיָּ֗הוּ כֹּֽה־ אָמַ֤ר יְהוָה֙ אֱלֹהֵי֙ דָּוִ֣ד אָבִ֔יךָ שָׁמַ֙עְתִּי֙ אֶת־ תְּפִלָּתֶ֔ךָ רָאִ֖יתִי אֶת־ דִּמְעָתֶ֑ךָ הִנְנִי֙ יוֹסִ֣ף עַל־ יָמֶ֔יךָ חֲמֵ֥שׁ עֶשְׂרֵ֖ה שָׁנָֽה׃ ",
        "versenonikud": "הלוך ואמרת אל חזקיהו כה אמר יהוה אלהי דוד אביך שמעתי את תפלתך ראיתי את דמעתך הנני יוסף על ימיך חמש עשרה שנה "
    },
    {
        "bookchapter": "ישעיהו",
        "chapter": "לח",
        "versechapter": "ו",
        "bookseder": "ישעיהו",
        "seder": "טו",
        "verseseder": "כה",
        "versenikud": "וּמִכַּ֤ף מֶֽלֶךְ־ אַשּׁוּר֙ אַצִּ֣ילְךָ֔ וְאֵ֖ת הָעִ֣יר הַזֹּ֑את וְגַנּוֹתִ֖י עַל־ הָעִ֥יר הַזֹּֽאת׃ ",
        "versenonikud": "ומכף מלך אשור אצילך ואת העיר הזאת וגנותי על העיר הזאת "
    },
    {
        "bookchapter": "ישעיהו",
        "chapter": "לח",
        "versechapter": "ז",
        "bookseder": "ישעיהו",
        "seder": "טו",
        "verseseder": "כו",
        "versenikud": "וְזֶה־ לְּךָ֥ הָא֖וֹת מֵאֵ֣ת יְהוָ֑ה אֲשֶׁר֙ יַעֲשֶׂ֣ה יְהוָ֔ה אֶת־ הַדָּבָ֥ר הַזֶּ֖ה אֲשֶׁ֥ר דִּבֵּֽר׃ ",
        "versenonikud": "וזה לך האות מאת יהוה אשר יעשה יהוה את הדבר הזה אשר דבר "
    },
    {
        "bookchapter": "ישעיהו",
        "chapter": "לח",
        "versechapter": "ח",
        "bookseder": "ישעיהו",
        "seder": "טו",
        "verseseder": "כז",
        "versenikud": "הִנְנִ֣י מֵשִׁ֣יב אֶת־ צֵ֣ל הַֽמַּעֲל֡וֹת אֲשֶׁ֣ר יָרְדָה֩ בְמַעֲל֨וֹת אָחָ֥ז בַּשֶּׁ֛מֶשׁ אֲחֹרַנִּ֖ית עֶ֣שֶׂר מַעֲל֑וֹת וַתָּ֤שָׁב הַשֶּׁ֙מֶשׁ֙ עֶ֣שֶׂר מַעֲל֔וֹת בַּֽמַּעֲל֖וֹת אֲשֶׁ֥ר יָרָֽדָה׃ ",
        "versenonikud": "הנני משיב את צל המעלות אשר ירדה במעלות אחז בשמש אחרנית עשר מעלות ותשב השמש עשר מעלות במעלות אשר ירדה "
    },
    {
        "bookchapter": "ישעיהו",
        "chapter": "לח",
        "versechapter": "ט",
        "bookseder": "ישעיהו",
        "seder": "טו",
        "verseseder": "כח",
        "versenikud": "מִכְתָּ֖ב לְחִזְקִיָּ֣הוּ מֶֽלֶךְ־ יְהוּדָ֑ה בַּחֲלֹת֕וֹ וַיְחִ֖י מֵחָלְיֽוֹ׃ ",
        "versenonikud": "מכתב לחזקיהו מלך יהודה בחלתו ויחי מחליו "
    },
    {
        "bookchapter": "ישעיהו",
        "chapter": "לח",
        "versechapter": "י",
        "bookseder": "ישעיהו",
        "seder": "טו",
        "verseseder": "כט",
        "versenikud": "אֲנִ֣י אָמַ֗רְתִּי בִּדְמִ֥י יָמַ֛י אֵלֵ֖כָה בְּשַׁעֲרֵ֣י שְׁא֑וֹל פֻּקַּ֖דְתִּי יֶ֥תֶר שְׁנוֹתָֽי׃ ",
        "versenonikud": "אני אמרתי בדמי ימי אלכה בשערי שאול פקדתי יתר שנותי "
    },
    {
        "bookchapter": "ישעיהו",
        "chapter": "לח",
        "versechapter": "יא",
        "bookseder": "ישעיהו",
        "seder": "טו",
        "verseseder": "ל",
        "versenikud": "אָמַ֙רְתִּי֙ לֹא־ אֶרְאֶ֣ה יָ֔הּ יָ֖הּ בְּאֶ֣רֶץ הַחַיִּ֑ים לֹא־ אַבִּ֥יט אָדָ֛ם ע֖וֹד עִם־ י֥וֹשְׁבֵי חָֽדֶל׃ ",
        "versenonikud": "אמרתי לא אראה יה יה בארץ החיים לא אביט אדם עוד עם יושבי חדל "
    },
    {
        "bookchapter": "ישעיהו",
        "chapter": "לח",
        "versechapter": "יב",
        "bookseder": "ישעיהו",
        "seder": "טו",
        "verseseder": "לא",
        "versenikud": "דּוֹרִ֗י נִסַּ֧ע וְנִגְלָ֛ה מִנִּ֖י כְּאֹ֣הֶל רֹעִ֑י קִפַּ֨דְתִּי כָאֹרֵ֤ג חַיַּי֙ מִדַּלָּ֣ה יְבַצְּעֵ֔נִי מִיּ֥וֹם עַד־ לַ֖יְלָה תַּשְׁלִימֵֽנִי׃ ",
        "versenonikud": "דורי נסע ונגלה מני כאהל רעי קפדתי כארג חיי מדלה יבצעני מיום עד לילה תשלימני "
    },
    {
        "bookchapter": "ישעיהו",
        "chapter": "לח",
        "versechapter": "יג",
        "bookseder": "ישעיהו",
        "seder": "טו",
        "verseseder": "לב",
        "versenikud": "שִׁוִּ֤יתִי עַד־ בֹּ֙קֶר֙ כָּֽאֲרִ֔י כֵּ֥ן יְשַׁבֵּ֖ר כָּל־ עַצְמוֹתָ֑י מִיּ֥וֹם עַד־ לַ֖יְלָה תַּשְׁלִימֵֽנִי׃ ",
        "versenonikud": "שויתי עד בקר כארי כן ישבר כל עצמותי מיום עד לילה תשלימני "
    },
    {
        "bookchapter": "ישעיהו",
        "chapter": "לח",
        "versechapter": "יד",
        "bookseder": "ישעיהו",
        "seder": "טו",
        "verseseder": "לג",
        "versenikud": "כְּס֤וּס עָגוּר֙ כֵּ֣ן אֲצַפְצֵ֔ף אֶהְגֶּ֖ה כַּיּוֹנָ֑ה דַּלּ֤וּ עֵינַי֙ לַמָּר֔וֹם אֲדֹנָ֖י עָֽשְׁקָה־ לִּ֥י עָרְבֵֽנִי׃ ",
        "versenonikud": "כסוס עגור כן אצפצף אהגה כיונה דלו עיני למרום אדני עשקה לי ערבני "
    },
    {
        "bookchapter": "ישעיהו",
        "chapter": "לח",
        "versechapter": "טו",
        "bookseder": "ישעיהו",
        "seder": "טו",
        "verseseder": "לד",
        "versenikud": "מָֽה־ אֲדַבֵּ֥ר וְאָֽמַר־ לִ֖י וְה֣וּא עָשָׂ֑ה אֶדַּדֶּ֥ה כָל־ שְׁנוֹתַ֖י עַל־ מַ֥ר נַפְשִֽׁי׃ ",
        "versenonikud": "מה אדבר ואמר לי והוא עשה אדדה כל שנותי על מר נפשי "
    },
    {
        "bookchapter": "ישעיהו",
        "chapter": "לח",
        "versechapter": "טז",
        "bookseder": "ישעיהו",
        "seder": "טו",
        "verseseder": "לה",
        "versenikud": "אֲדֹנָ֖י עֲלֵיהֶ֣ם יִֽחְי֑וּ וּלְכָל־ בָּהֶן֙ חַיֵּ֣י רוּחִ֔י וְתַחֲלִימֵ֖נִי וְהַחֲיֵֽנִי׃ ",
        "versenonikud": "אדני עליהם יחיו ולכל בהן חיי רוחי ותחלימני והחיני "
    },
    {
        "bookchapter": "ישעיהו",
        "chapter": "לח",
        "versechapter": "יז",
        "bookseder": "ישעיהו",
        "seder": "טו",
        "verseseder": "לו",
        "versenikud": "הִנֵּ֥ה לְשָׁל֖וֹם מַר־ לִ֣י מָ֑ר וְאַתָּ֞ה חָשַׁ֤קְתָּ נַפְשִׁי֙ מִשַּׁ֣חַת בְּלִ֔י כִּ֥י הִשְׁלַ֛כְתָּ אַחֲרֵ֥י גֵוְךָ֖ כָּל־ חֲטָאָֽי׃ ",
        "versenonikud": "הנה לשלום מר לי מר ואתה חשקת נפשי משחת בלי כי השלכת אחרי גוך כל חטאי "
    },
    {
        "bookchapter": "ישעיהו",
        "chapter": "לח",
        "versechapter": "יח",
        "bookseder": "ישעיהו",
        "seder": "טו",
        "verseseder": "לז",
        "versenikud": "כִּ֣י לֹ֥א שְׁא֛וֹל תּוֹדֶ֖ךָּ מָ֣וֶת יְהַלְלֶ֑ךָּ לֹֽא־ יְשַׂבְּר֥וּ יֽוֹרְדֵי־ ב֖וֹר אֶל־ אֲמִתֶּֽךָ׃ ",
        "versenonikud": "כי לא שאול תודך מות יהללך לא ישברו יורדי בור אל אמתך "
    },
    {
        "bookchapter": "ישעיהו",
        "chapter": "לח",
        "versechapter": "יט",
        "bookseder": "ישעיהו",
        "seder": "טו",
        "verseseder": "לח",
        "versenikud": "חַ֥י חַ֛י ה֥וּא יוֹדֶ֖ךָ כָּמ֣וֹנִי הַיּ֑וֹם אָ֣ב לְבָנִ֔ים יוֹדִ֖יעַ אֶל־ אֲמִתֶּֽךָ׃ ",
        "versenonikud": "חי חי הוא יודך כמוני היום אב לבנים יודיע אל אמתך "
    },
    {
        "bookchapter": "ישעיהו",
        "chapter": "לח",
        "versechapter": "כ",
        "bookseder": "ישעיהו",
        "seder": "טו",
        "verseseder": "לט",
        "versenikud": "יְהוָ֖ה לְהוֹשִׁיעֵ֑נִי וּנְגִנוֹתַ֧י נְנַגֵּ֛ן כָּל־ יְמֵ֥י חַיֵּ֖ינוּ עַל־ בֵּ֥ית יְהוָֽה׃ ",
        "versenonikud": "יהוה להושיעני ונגנותי ננגן כל ימי חיינו על בית יהוה "
    },
    {
        "bookchapter": "ישעיהו",
        "chapter": "לח",
        "versechapter": "כא",
        "bookseder": "ישעיהו",
        "seder": "טו",
        "verseseder": "מ",
        "versenikud": "וַיֹּ֣אמֶר יְשַׁעְיָ֔הוּ יִשְׂא֖וּ דְּבֶ֣לֶת תְּאֵנִ֑ים וְיִמְרְח֥וּ עַֽל־ הַשְּׁחִ֖ין וְיֶֽחִי׃ ",
        "versenonikud": "ויאמר ישעיהו ישאו דבלת תאנים וימרחו על השחין ויחי "
    },
    {
        "bookchapter": "ישעיהו",
        "chapter": "לח",
        "versechapter": "כב",
        "bookseder": "ישעיהו",
        "seder": "טו",
        "verseseder": "מא",
        "versenikud": "וַיֹּ֥אמֶר חִזְקִיָּ֖הוּ מָ֣ה א֑וֹת כִּ֥י אֶעֱלֶ֖ה בֵּ֥ית יְהוָֽה׃ ",
        "versenonikud": "ויאמר חזקיהו מה אות כי אעלה בית יהוה "
    },
    {
        "bookchapter": "ישעיהו",
        "chapter": "לט",
        "versechapter": "א",
        "bookseder": "ישעיהו",
        "seder": "טו",
        "verseseder": "מב",
        "versenikud": "בָּעֵ֣ת הַהִ֡וא שָׁלַ֡ח מְרֹדַ֣ךְ בַּ֠לְאֲדָן בֶּֽן־ בַּלְאֲדָ֧ן מֶֽלֶךְ־ בָּבֶ֛ל סְפָרִ֥ים וּמִנְחָ֖ה אֶל־ חִזְקִיָּ֑הוּ וַיִּשְׁמַ֕ע כִּ֥י חָלָ֖ה וַֽיֶּחֱזָֽק׃ ",
        "versenonikud": "בעת ההוא שלח מרדך בלאדן בן בלאדן מלך בבל ספרים ומנחה אל חזקיהו וישמע כי חלה ויחזק "
    },
    {
        "bookchapter": "ישעיהו",
        "chapter": "לט",
        "versechapter": "ב",
        "bookseder": "ישעיהו",
        "seder": "טו",
        "verseseder": "מג",
        "versenikud": "וַיִּשְׂמַ֣ח עֲלֵיהֶם֮ חִזְקִיָּהוּ֒ וַיַּרְאֵ֣ם אֶת־ בֵּ֣ית נכתה נְכֹת֡וֹ אֶת־ הַכֶּסֶף֩ וְאֶת־ הַזָּהָ֨ב וְאֶת־ הַבְּשָׂמִ֜ים וְאֵ֣ת ׀ הַשֶּׁ֣מֶן הַטּ֗וֹב וְאֵת֙ כָּל־ בֵּ֣ית כֵּלָ֔יו וְאֵ֛ת כָּל־ אֲשֶׁ֥ר נִמְצָ֖א בְּאֹֽצְרֹתָ֑יו לֹֽא־ הָיָ֣ה דָבָ֗ר אֲ֠שֶׁר לֹֽא־ הֶרְאָ֧ם חִזְקִיָּ֛הוּ בְּבֵית֖וֹ וּבְכָל־ מֶמְשַׁלְתּֽוֹ׃ ",
        "versenonikud": "וישמח עליהם חזקיהו ויראם את בית נכתה נכתו את הכסף ואת הזהב ואת הבשמים ואת  השמן הטוב ואת כל בית כליו ואת כל אשר נמצא באצרתיו לא היה דבר אשר לא הראם חזקיהו בביתו ובכל ממשלתו "
    },
    {
        "bookchapter": "ישעיהו",
        "chapter": "לט",
        "versechapter": "ג",
        "bookseder": "ישעיהו",
        "seder": "טו",
        "verseseder": "מד",
        "versenikud": "וַיָּבֹא֙ יְשַׁעְיָ֣הוּ הַנָּבִ֔יא אֶל־ הַמֶּ֖לֶךְ חִזְקִיָּ֑הוּ וַיֹּ֨אמֶר אֵלָ֜יו מָ֥ה אָמְר֣וּ ׀ הָאֲנָשִׁ֣ים הָאֵ֗לֶּה וּמֵאַ֙יִן֙ יָבֹ֣אוּ אֵלֶ֔יךָ וַיֹּ֙אמֶר֙ חִזְקִיָּ֔הוּ מֵאֶ֧רֶץ רְחוֹקָ֛ה בָּ֥אוּ אֵלַ֖י מִבָּבֶֽל׃ ",
        "versenonikud": "ויבא ישעיהו הנביא אל המלך חזקיהו ויאמר אליו מה אמרו  האנשים האלה ומאין יבאו אליך ויאמר חזקיהו מארץ רחוקה באו אלי מבבל "
    },
    {
        "bookchapter": "ישעיהו",
        "chapter": "לט",
        "versechapter": "ד",
        "bookseder": "ישעיהו",
        "seder": "טו",
        "verseseder": "מה",
        "versenikud": "וַיֹּ֕אמֶר מָ֥ה רָא֖וּ בְּבֵיתֶ֑ךָ וַיֹּ֣אמֶר חִזְקִיָּ֗הוּ אֵ֣ת כָּל־ אֲשֶׁ֤ר בְּבֵיתִי֙ רָא֔וּ לֹֽא־ הָיָ֥ה דָבָ֛ר אֲשֶׁ֥ר לֹֽא־ הִרְאִיתִ֖ים בְּאוֹצְרֹתָֽי׃ ",
        "versenonikud": "ויאמר מה ראו בביתך ויאמר חזקיהו את כל אשר בביתי ראו לא היה דבר אשר לא הראיתים באוצרתי "
    },
    {
        "bookchapter": "ישעיהו",
        "chapter": "לט",
        "versechapter": "ה",
        "bookseder": "ישעיהו",
        "seder": "טו",
        "verseseder": "מו",
        "versenikud": "וַיֹּ֥אמֶר יְשַׁעְיָ֖הוּ אֶל־ חִזְקִיָּ֑הוּ שְׁמַ֖ע דְּבַר־ יְהוָ֥ה צְבָאֽוֹת׃ ",
        "versenonikud": "ויאמר ישעיהו אל חזקיהו שמע דבר יהוה צבאות "
    },
    {
        "bookchapter": "ישעיהו",
        "chapter": "לט",
        "versechapter": "ו",
        "bookseder": "ישעיהו",
        "seder": "טו",
        "verseseder": "מז",
        "versenikud": "הִנֵּה֮ יָמִ֣ים בָּאִים֒ וְנִשָּׂ֣א ׀ כָּל־ אֲשֶׁ֣ר בְּבֵיתֶ֗ךָ וַאֲשֶׁ֨ר אָצְר֧וּ אֲבֹתֶ֛יךָ עַד־ הַיּ֥וֹם הַזֶּ֖ה בָּבֶ֑ל לֹֽא־ יִוָּתֵ֥ר דָּבָ֖ר אָמַ֥ר יְהוָֽה׃ ",
        "versenonikud": "הנה ימים באים ונשא  כל אשר בביתך ואשר אצרו אבתיך עד היום הזה בבל לא יותר דבר אמר יהוה "
    },
    {
        "bookchapter": "ישעיהו",
        "chapter": "לט",
        "versechapter": "ז",
        "bookseder": "ישעיהו",
        "seder": "טו",
        "verseseder": "מח",
        "versenikud": "וּמִבָּנֶ֜יךָ אֲשֶׁ֨ר יֵצְא֧וּ מִמְּךָ֛ אֲשֶׁ֥ר תּוֹלִ֖יד יִקָּ֑חוּ וְהָיוּ֙ סָרִיסִ֔ים בְּהֵיכַ֖ל מֶ֥לֶךְ בָּבֶֽל׃ ",
        "versenonikud": "ומבניך אשר יצאו ממך אשר תוליד יקחו והיו סריסים בהיכל מלך בבל "
    },
    {
        "bookchapter": "ישעיהו",
        "chapter": "לט",
        "versechapter": "ח",
        "bookseder": "ישעיהו",
        "seder": "טו",
        "verseseder": "מט",
        "versenikud": "וַיֹּ֤אמֶר חִזְקִיָּ֙הוּ֙ אֶֽל־ יְשַׁעְיָ֔הוּ ט֥וֹב דְּבַר־ יְהוָ֖ה אֲשֶׁ֣ר דִּבַּ֑רְתָּ וַיֹּ֕אמֶר כִּ֥י יִהְיֶ֛ה שָׁל֥וֹם וֶאֱמֶ֖ת בְּיָמָֽי׃ ",
        "versenonikud": "ויאמר חזקיהו אל ישעיהו טוב דבר יהוה אשר דברת ויאמר כי יהיה שלום ואמת בימי "
    }
]