[
    {
        "bookchapter": "תהילים",
        "chapter": "נז",
        "versechapter": "יב",
        "bookseder": "תהילים",
        "seder": "ח",
        "verseseder": "א",
        "versenikud": "ר֣וּמָה עַל־ שָׁמַ֣יִם אֱלֹהִ֑ים עַ֖ל כָּל־ הָאָ֣רֶץ כְּבוֹדֶֽךָ׃ ",
        "versenonikud": "רומה על שמים אלהים על כל הארץ כבודך "
    },
    {
        "bookchapter": "תהילים",
        "chapter": "נח",
        "versechapter": "א",
        "bookseder": "תהילים",
        "seder": "ח",
        "verseseder": "ב",
        "versenikud": "לַמְנַצֵּ֥חַ אַל־ תַּשְׁחֵ֗ת לְדָוִ֥ד מִכְתָּֽם׃ ",
        "versenonikud": "למנצח אל תשחת לדוד מכתם "
    },
    {
        "bookchapter": "תהילים",
        "chapter": "נח",
        "versechapter": "ב",
        "bookseder": "תהילים",
        "seder": "ח",
        "verseseder": "ג",
        "versenikud": "הַֽאֻמְנָ֗ם אֵ֣לֶם צֶ֭דֶק תְּדַבֵּר֑וּן מֵישָׁרִ֥ים תִּ֝שְׁפְּט֗וּ בְּנֵ֣י אָדָֽם׃ ",
        "versenonikud": "האמנם אלם צדק תדברון מישרים תשפטו בני אדם "
    },
    {
        "bookchapter": "תהילים",
        "chapter": "נח",
        "versechapter": "ג",
        "bookseder": "תהילים",
        "seder": "ח",
        "verseseder": "ד",
        "versenikud": "אַף־ בְּלֵב֮ עוֹלֹ֪ת תִּפְעָ֫ל֥וּן בָּאָ֡רֶץ חֲמַ֥ס יְ֝דֵיכֶ֗ם תְּפַלֵּֽסֽוּן׃ ",
        "versenonikud": "אף בלב עולת תפעלון בארץ חמס ידיכם תפלסון "
    },
    {
        "bookchapter": "תהילים",
        "chapter": "נח",
        "versechapter": "ד",
        "bookseder": "תהילים",
        "seder": "ח",
        "verseseder": "ה",
        "versenikud": "זֹ֣רוּ רְשָׁעִ֣ים מֵרָ֑חֶם תָּע֥וּ מִ֝בֶּ֗טֶן דֹּבְרֵ֥י כָזָֽב׃ ",
        "versenonikud": "זרו רשעים מרחם תעו מבטן דברי כזב "
    },
    {
        "bookchapter": "תהילים",
        "chapter": "נח",
        "versechapter": "ה",
        "bookseder": "תהילים",
        "seder": "ח",
        "verseseder": "ו",
        "versenikud": "חֲמַת־ לָ֗מוֹ כִּדְמ֥וּת חֲמַת־ נָחָ֑שׁ כְּמוֹ־ פֶ֥תֶן חֵ֝רֵ֗שׁ יַאְטֵ֥ם אָזְנֽוֹ׃ ",
        "versenonikud": "חמת למו כדמות חמת נחש כמו פתן חרש יאטם אזנו "
    },
    {
        "bookchapter": "תהילים",
        "chapter": "נח",
        "versechapter": "ו",
        "bookseder": "תהילים",
        "seder": "ח",
        "verseseder": "ז",
        "versenikud": "אֲשֶׁ֣ר לֹא־ יִ֭שְׁמַע לְק֣וֹל מְלַחֲשִׁ֑ים חוֹבֵ֖ר חֲבָרִ֣ים מְחֻכָּֽם׃ ",
        "versenonikud": "אשר לא ישמע לקול מלחשים חובר חברים מחכם "
    },
    {
        "bookchapter": "תהילים",
        "chapter": "נח",
        "versechapter": "ז",
        "bookseder": "תהילים",
        "seder": "ח",
        "verseseder": "ח",
        "versenikud": "אֱ‍ֽלֹהִ֗ים הֲרָס־ שִׁנֵּ֥ימוֹ בְּפִ֑ימוֹ מַלְתְּע֥וֹת כְּ֝פִירִ֗ים נְתֹ֣ץ ׀ יְהוָֽה׃ ",
        "versenonikud": "אלהים הרס שנימו בפימו מלתעות כפירים נתץ  יהוה "
    },
    {
        "bookchapter": "תהילים",
        "chapter": "נח",
        "versechapter": "ח",
        "bookseder": "תהילים",
        "seder": "ח",
        "verseseder": "ט",
        "versenikud": "יִמָּאֲס֣וּ כְמוֹ־ מַ֭יִם יִתְהַלְּכוּ־ לָ֑מוֹ יִדְרֹ֥ךְ חצו חִ֝צָּ֗יו כְּמ֣וֹ יִתְמֹלָֽלוּ׃ ",
        "versenonikud": "ימאסו כמו מים יתהלכו למו ידרך חצו חציו כמו יתמללו "
    },
    {
        "bookchapter": "תהילים",
        "chapter": "נח",
        "versechapter": "ט",
        "bookseder": "תהילים",
        "seder": "ח",
        "verseseder": "י",
        "versenikud": "כְּמ֣וֹ שַׁ֭בְּלוּל תֶּ֣מֶס יַהֲלֹ֑ךְ נֵ֥פֶל אֵ֝֗שֶׁת בַּל־ חָ֥זוּ שָֽׁמֶשׁ׃ ",
        "versenonikud": "כמו שבלול תמס יהלך נפל אשת בל חזו שמש "
    },
    {
        "bookchapter": "תהילים",
        "chapter": "נח",
        "versechapter": "י",
        "bookseder": "תהילים",
        "seder": "ח",
        "verseseder": "יא",
        "versenikud": "בְּטֶ֤רֶם יָבִ֣ינוּ סִּֽירֹתֵיכֶ֣ם אָטָ֑ד כְּמוֹ־ חַ֥י כְּמוֹ־ חָ֝ר֗וֹן יִשְׂעָרֶֽנּוּ׃ ",
        "versenonikud": "בטרם יבינו סירתיכם אטד כמו חי כמו חרון ישערנו "
    },
    {
        "bookchapter": "תהילים",
        "chapter": "נח",
        "versechapter": "יא",
        "bookseder": "תהילים",
        "seder": "ח",
        "verseseder": "יב",
        "versenikud": "יִשְׂמַ֣ח צַ֭דִּיק כִּי־ חָזָ֣ה נָקָ֑ם פְּעָמָ֥יו יִ֝רְחַ֗ץ בְּדַ֣ם הָרָשָֽׁע׃ ",
        "versenonikud": "ישמח צדיק כי חזה נקם פעמיו ירחץ בדם הרשע "
    },
    {
        "bookchapter": "תהילים",
        "chapter": "נח",
        "versechapter": "יב",
        "bookseder": "תהילים",
        "seder": "ח",
        "verseseder": "יג",
        "versenikud": "וְיֹאמַ֣ר אָ֭דָם אַךְ־ פְּרִ֣י לַצַּדִּ֑יק אַ֥ךְ יֵשׁ־ אֱ֝לֹהִ֗ים שֹׁפְטִ֥ים בָּאָֽרֶץ׃ ",
        "versenonikud": "ויאמר אדם אך פרי לצדיק אך יש אלהים שפטים בארץ "
    },
    {
        "bookchapter": "תהילים",
        "chapter": "נט",
        "versechapter": "א",
        "bookseder": "תהילים",
        "seder": "ח",
        "verseseder": "יד",
        "versenikud": "לַמְנַצֵּ֣חַ אַל־ תַּשְׁחֵת֮ לְדָוִ֪ד מִ֫כְתָּ֥ם בִּשְׁלֹ֥חַ שָׁא֑וּל וַֽיִּשְׁמְר֥וּ אֶת־ הַ֝בַּ֗יִת לַהֲמִיתֽוֹ׃ ",
        "versenonikud": "למנצח אל תשחת לדוד מכתם בשלח שאול וישמרו את הבית להמיתו "
    },
    {
        "bookchapter": "תהילים",
        "chapter": "נט",
        "versechapter": "ב",
        "bookseder": "תהילים",
        "seder": "ח",
        "verseseder": "טו",
        "versenikud": "הַצִּילֵ֖נִי מֵאֹיְבַ֥י ׀ אֱלֹהָ֑י מִּמִתְקוֹמְמַ֥י תְּשַׂגְּבֵֽנִי׃ ",
        "versenonikud": "הצילני מאיבי  אלהי ממתקוממי תשגבני "
    },
    {
        "bookchapter": "תהילים",
        "chapter": "נט",
        "versechapter": "ג",
        "bookseder": "תהילים",
        "seder": "ח",
        "verseseder": "טז",
        "versenikud": "הַ֭צִּילֵנִי מִפֹּ֣עֲלֵי אָ֑וֶן וּֽמֵאַנְשֵׁ֥י דָ֝מִ֗ים הוֹשִׁיעֵֽנִי׃ ",
        "versenonikud": "הצילני מפעלי און ומאנשי דמים הושיעני "
    },
    {
        "bookchapter": "תהילים",
        "chapter": "נט",
        "versechapter": "ד",
        "bookseder": "תהילים",
        "seder": "ח",
        "verseseder": "יז",
        "versenikud": "כִּ֤י הִנֵּ֪ה אָֽרְב֡וּ לְנַפְשִׁ֗י יָג֣וּרוּ עָלַ֣י עַזִ֑ים לֹא־ פִשְׁעִ֖י וְלֹא־ חַטָּאתִ֣י יְהוָֽה׃ ",
        "versenonikud": "כי הנה ארבו לנפשי יגורו עלי עזים לא פשעי ולא חטאתי יהוה "
    },
    {
        "bookchapter": "תהילים",
        "chapter": "נט",
        "versechapter": "ה",
        "bookseder": "תהילים",
        "seder": "ח",
        "verseseder": "יח",
        "versenikud": "בְּֽלִי־ עָ֭וֺן יְרוּצ֣וּן וְיִכּוֹנָ֑נוּ ע֖וּרָה לִקְרָאתִ֣י וּרְאֵה׃ ",
        "versenonikud": "בלי עון ירוצון ויכוננו עורה לקראתי וראה "
    },
    {
        "bookchapter": "תהילים",
        "chapter": "נט",
        "versechapter": "ו",
        "bookseder": "תהילים",
        "seder": "ח",
        "verseseder": "יט",
        "versenikud": "וְאַתָּ֤ה יְהוָֽה־ אֱלֹהִ֥ים ׀ צְבָא֡וֹת אֱלֹ֘הֵ֤י יִשְׂרָאֵ֗ל הָקִ֗יצָה לִפְקֹ֥ד כָּֽל־ הַגּוֹיִ֑ם אַל־ תָּחֹ֨ן כָּל־ בֹּ֖גְדֵי אָ֣וֶן סֶֽלָה׃ ",
        "versenonikud": "ואתה יהוה אלהים  צבאות אלהי ישראל הקיצה לפקד כל הגוים אל תחן כל בגדי און סלה "
    },
    {
        "bookchapter": "תהילים",
        "chapter": "נט",
        "versechapter": "ז",
        "bookseder": "תהילים",
        "seder": "ח",
        "verseseder": "כ",
        "versenikud": "יָשׁ֣וּבוּ לָ֭עֶרֶב יֶהֱמ֥וּ כַכָּ֗לֶב וִיס֥וֹבְבוּ עִֽיר׃ ",
        "versenonikud": "ישובו לערב יהמו ככלב ויסובבו עיר "
    },
    {
        "bookchapter": "תהילים",
        "chapter": "נט",
        "versechapter": "ח",
        "bookseder": "תהילים",
        "seder": "ח",
        "verseseder": "כא",
        "versenikud": "הִנֵּ֤ה ׀ יַבִּ֘יע֤וּן בְּפִיהֶ֗ם חֲ֭רָבוֹת בְּשִׂפְתוֹתֵיהֶ֑ם כִּי־ מִ֥י שֹׁמֵֽעַ׃ ",
        "versenonikud": "הנה  יביעון בפיהם חרבות בשפתותיהם כי מי שמע "
    },
    {
        "bookchapter": "תהילים",
        "chapter": "נט",
        "versechapter": "ט",
        "bookseder": "תהילים",
        "seder": "ח",
        "verseseder": "כב",
        "versenikud": "וְאַתָּ֣ה יְ֭הוָה תִּשְׂחַק־ לָ֑מוֹ תִּ֝לְעַ֗ג לְכָל־ גּוֹיִֽם׃ ",
        "versenonikud": "ואתה יהוה תשחק למו תלעג לכל גוים "
    },
    {
        "bookchapter": "תהילים",
        "chapter": "נט",
        "versechapter": "י",
        "bookseder": "תהילים",
        "seder": "ח",
        "verseseder": "כג",
        "versenikud": "עֻ֭זּוֹ אֵלֶ֣יךָ אֶשְׁמֹ֑רָה כִּֽי־ אֱ֝לֹהִ֗ים מִשְׂגַּבִּֽי׃ ",
        "versenonikud": "עזו אליך אשמרה כי אלהים משגבי "
    },
    {
        "bookchapter": "תהילים",
        "chapter": "נט",
        "versechapter": "יא",
        "bookseder": "תהילים",
        "seder": "ח",
        "verseseder": "כד",
        "versenikud": "אֱלֹהֵ֣י חסדו חַסְדִּ֣י יְקַדְּמֵ֑נִי אֱ֝לֹהִ֗ים יַרְאֵ֥נִי בְשֹׁרְרָֽי׃ ",
        "versenonikud": "אלהי חסדו חסדי יקדמני אלהים יראני בשררי "
    },
    {
        "bookchapter": "תהילים",
        "chapter": "נט",
        "versechapter": "יב",
        "bookseder": "תהילים",
        "seder": "ח",
        "verseseder": "כה",
        "versenikud": "אַל־ תַּהַרְגֵ֤ם ׀ פֶּֽן־ יִשְׁכְּח֬וּ עַמִּ֗י הֲנִיעֵ֣מוֹ בְ֭חֵילְךָ וְהוֹרִידֵ֑מוֹ מָֽגִנֵּ֣נוּ אֲדֹנָֽי׃ ",
        "versenonikud": "אל תהרגם  פן ישכחו עמי הניעמו בחילך והורידמו מגננו אדני "
    },
    {
        "bookchapter": "תהילים",
        "chapter": "נט",
        "versechapter": "יג",
        "bookseder": "תהילים",
        "seder": "ח",
        "verseseder": "כו",
        "versenikud": "חַטַּאת־ פִּ֗ימוֹ דְּֽבַר־ שְׂפָ֫תֵ֥ימוֹ וְיִלָּכְד֥וּ בִגְאוֹנָ֑ם וּמֵאָלָ֖ה וּמִכַּ֣חַשׁ יְסַפֵּֽרוּ׃ ",
        "versenonikud": "חטאת פימו דבר שפתימו וילכדו בגאונם ומאלה ומכחש יספרו "
    },
    {
        "bookchapter": "תהילים",
        "chapter": "נט",
        "versechapter": "יד",
        "bookseder": "תהילים",
        "seder": "ח",
        "verseseder": "כז",
        "versenikud": "כַּלֵּ֥ה בְחֵמָה֮ כַּלֵּ֪ה וְֽאֵ֫ינֵ֥מוֹ וְֽיֵדְע֗וּ כִּֽי־ אֱ֭לֹהִים מֹשֵׁ֣ל בְּיַעֲקֹ֑ב לְאַפְסֵ֖י הָאָ֣רֶץ סֶֽלָה׃ ",
        "versenonikud": "כלה בחמה כלה ואינמו וידעו כי אלהים משל ביעקב לאפסי הארץ סלה "
    },
    {
        "bookchapter": "תהילים",
        "chapter": "נט",
        "versechapter": "טו",
        "bookseder": "תהילים",
        "seder": "ח",
        "verseseder": "כח",
        "versenikud": "וְיָשׁ֣וּבוּ לָ֭עֶרֶב יֶהֱמ֥וּ כַכָּ֗לֶב וִיס֥וֹבְבוּ עִֽיר׃ ",
        "versenonikud": "וישובו לערב יהמו ככלב ויסובבו עיר "
    },
    {
        "bookchapter": "תהילים",
        "chapter": "נט",
        "versechapter": "טז",
        "bookseder": "תהילים",
        "seder": "ח",
        "verseseder": "כט",
        "versenikud": "הֵ֭מָּה ינועון יְנִיע֣וּן לֶאֱכֹ֑ל אִם־ לֹ֥א יִ֝שְׂבְּע֗וּ וַיָּלִֽינוּ׃ ",
        "versenonikud": "המה ינועון יניעון לאכל אם לא ישבעו וילינו "
    },
    {
        "bookchapter": "תהילים",
        "chapter": "נט",
        "versechapter": "יז",
        "bookseder": "תהילים",
        "seder": "ח",
        "verseseder": "ל",
        "versenikud": "וַאֲנִ֤י ׀ אָשִׁ֣יר עֻזֶּךָ֮ וַאֲרַנֵּ֥ן לַבֹּ֗קֶר חַ֫סְדֶּ֥ךָ כִּֽי־ הָיִ֣יתָ מִשְׂגָּ֣ב לִ֑י וּ֝מָנ֗וֹס בְּי֣וֹם צַר־ לִֽי׃ ",
        "versenonikud": "ואני  אשיר עזך וארנן לבקר חסדך כי היית משגב לי ומנוס ביום צר לי "
    },
    {
        "bookchapter": "תהילים",
        "chapter": "נט",
        "versechapter": "יח",
        "bookseder": "תהילים",
        "seder": "ח",
        "verseseder": "לא",
        "versenikud": "עֻ֭זִּי אֵלֶ֣יךָ אֲזַמֵּ֑רָה כִּֽי־ אֱלֹהִ֥ים מִ֝שְׂגַּבִּ֗י אֱלֹהֵ֥י חַסְדִּֽי׃ ",
        "versenonikud": "עזי אליך אזמרה כי אלהים משגבי אלהי חסדי "
    },
    {
        "bookchapter": "תהילים",
        "chapter": "ס",
        "versechapter": "א",
        "bookseder": "תהילים",
        "seder": "ח",
        "verseseder": "לב",
        "versenikud": "לַ֭מְנַצֵּחַ עַל־ שׁוּשַׁ֣ן עֵד֑וּת מִכְתָּ֖ם לְדָוִ֣ד לְלַמֵּֽד׃ ",
        "versenonikud": "למנצח על שושן עדות מכתם לדוד ללמד "
    },
    {
        "bookchapter": "תהילים",
        "chapter": "ס",
        "versechapter": "ב",
        "bookseder": "תהילים",
        "seder": "ח",
        "verseseder": "לג",
        "versenikud": "בְּהַצּוֹת֨וֹ ׀ אֶ֥ת אֲרַ֣ם נַהֲרַיִם֮ וְאֶת־ אֲרַ֪ם צ֫וֹבָ֥ה וַיָּ֤שָׁב יוֹאָ֗ב וַיַּ֣ךְ אֶת־ אֱד֣וֹם בְּגֵיא־ מֶ֑לַח שְׁנֵ֖ים עָשָׂ֣ר אָֽלֶף׃ ",
        "versenonikud": "בהצותו  את ארם נהרים ואת ארם צובה וישב יואב ויך את אדום בגיא מלח שנים עשר אלף "
    },
    {
        "bookchapter": "תהילים",
        "chapter": "ס",
        "versechapter": "ג",
        "bookseder": "תהילים",
        "seder": "ח",
        "verseseder": "לד",
        "versenikud": "אֱ֭לֹהִים זְנַחְתָּ֣נוּ פְרַצְתָּ֑נוּ אָ֝נַ֗פְתָּ תְּשׁ֣וֹבֵ֥ב לָֽנוּ׃ ",
        "versenonikud": "אלהים זנחתנו פרצתנו אנפת תשובב לנו "
    },
    {
        "bookchapter": "תהילים",
        "chapter": "ס",
        "versechapter": "ד",
        "bookseder": "תהילים",
        "seder": "ח",
        "verseseder": "לה",
        "versenikud": "הִרְעַ֣שְׁתָּה אֶ֣רֶץ פְּצַמְתָּ֑הּ רְפָ֖ה שְׁבָרֶ֣יהָ כִי־ מָֽטָה׃ ",
        "versenonikud": "הרעשתה ארץ פצמתה רפה שבריה כי מטה "
    },
    {
        "bookchapter": "תהילים",
        "chapter": "ס",
        "versechapter": "ה",
        "bookseder": "תהילים",
        "seder": "ח",
        "verseseder": "לו",
        "versenikud": "הִרְאִ֣יתָה עַמְּךָ֣ קָשָׁ֑ה הִ֝שְׁקִיתָ֗נוּ יַ֣יִן תַּרְעֵלָֽה׃ ",
        "versenonikud": "הראיתה עמך קשה השקיתנו יין תרעלה "
    },
    {
        "bookchapter": "תהילים",
        "chapter": "ס",
        "versechapter": "ו",
        "bookseder": "תהילים",
        "seder": "ח",
        "verseseder": "לז",
        "versenikud": "נָ֘תַ֤תָּה לִּירֵאֶ֣יךָ נֵּ֭ס לְהִתְנוֹסֵ֑ס מִ֝פְּנֵ֗י קֹ֣שֶׁט סֶֽלָה׃ ",
        "versenonikud": "נתתה ליראיך נס להתנוסס מפני קשט סלה "
    },
    {
        "bookchapter": "תהילים",
        "chapter": "ס",
        "versechapter": "ז",
        "bookseder": "תהילים",
        "seder": "ח",
        "verseseder": "לח",
        "versenikud": "לְ֭מַעַן יֵחָלְצ֣וּן יְדִידֶ֑יךָ הוֹשִׁ֖יעָה יְמִֽינְךָ֣ ועננו וַעֲנֵֽנִי׃ ",
        "versenonikud": "למען יחלצון ידידיך הושיעה ימינך ועננו וענני "
    },
    {
        "bookchapter": "תהילים",
        "chapter": "ס",
        "versechapter": "ח",
        "bookseder": "תהילים",
        "seder": "ח",
        "verseseder": "לט",
        "versenikud": "אֱלֹהִ֤ים ׀ דִּבֶּ֥ר בְּקָדְשׁ֗וֹ אֶ֫עְלֹ֥זָה אֲחַלְּקָ֥ה שְׁכֶ֑ם וְעֵ֖מֶק סֻכּ֣וֹת אֲמַדֵּֽד׃ ",
        "versenonikud": "אלהים  דבר בקדשו אעלזה אחלקה שכם ועמק סכות אמדד "
    },
    {
        "bookchapter": "תהילים",
        "chapter": "ס",
        "versechapter": "ט",
        "bookseder": "תהילים",
        "seder": "ח",
        "verseseder": "מ",
        "versenikud": "לִ֤י גִלְעָ֨ד ׀ וְלִ֬י מְנַשֶּׁ֗ה וְ֭אֶפְרַיִם מָע֣וֹז רֹאשִׁ֑י יְ֝הוּדָ֗ה מְחֹֽקְקִי׃ ",
        "versenonikud": "לי גלעד  ולי מנשה ואפרים מעוז ראשי יהודה מחקקי "
    },
    {
        "bookchapter": "תהילים",
        "chapter": "ס",
        "versechapter": "י",
        "bookseder": "תהילים",
        "seder": "ח",
        "verseseder": "מא",
        "versenikud": "מוֹאָ֤ב ׀ סִ֬יר רַחְצִ֗י עַל־ אֱ֭דוֹם אַשְׁלִ֣יךְ נַעֲלִ֑י עָ֝לַ֗י פְּלֶ֣שֶׁת הִתְרֹעָֽעִֽי׃ ",
        "versenonikud": "מואב  סיר רחצי על אדום אשליך נעלי עלי פלשת התרעעי "
    },
    {
        "bookchapter": "תהילים",
        "chapter": "ס",
        "versechapter": "יא",
        "bookseder": "תהילים",
        "seder": "ח",
        "verseseder": "מב",
        "versenikud": "מִ֣י יֹ֭בִלֵנִי עִ֣יר מָצ֑וֹר מִ֖י נָחַ֣נִי עַד־ אֱדֽוֹם׃ ",
        "versenonikud": "מי יבלני עיר מצור מי נחני עד אדום "
    },
    {
        "bookchapter": "תהילים",
        "chapter": "ס",
        "versechapter": "יב",
        "bookseder": "תהילים",
        "seder": "ח",
        "verseseder": "מג",
        "versenikud": "הֲלֹֽא־ אַתָּ֣ה אֱלֹהִ֣ים זְנַחְתָּ֑נוּ וְֽלֹא־ תֵצֵ֥א אֱ֝לֹהִ֗ים בְּצִבְאוֹתֵֽינוּ׃ ",
        "versenonikud": "הלא אתה אלהים זנחתנו ולא תצא אלהים בצבאותינו "
    },
    {
        "bookchapter": "תהילים",
        "chapter": "ס",
        "versechapter": "יג",
        "bookseder": "תהילים",
        "seder": "ח",
        "verseseder": "מד",
        "versenikud": "הָֽבָה־ לָּ֣נוּ עֶזְרָ֣ת מִצָּ֑ר וְ֝שָׁ֗וְא תְּשׁוּעַ֥ת אָדָם׃ ",
        "versenonikud": "הבה לנו עזרת מצר ושוא תשועת אדם "
    },
    {
        "bookchapter": "תהילים",
        "chapter": "ס",
        "versechapter": "יד",
        "bookseder": "תהילים",
        "seder": "ח",
        "verseseder": "מה",
        "versenikud": "בֵּֽאלֹהִ֥ים נַעֲשֶׂה־ חָ֑יִל וְ֝ה֗וּא יָב֥וּס צָרֵֽינוּ׃ ",
        "versenonikud": "באלהים נעשה חיל והוא יבוס צרינו "
    },
    {
        "bookchapter": "תהילים",
        "chapter": "סא",
        "versechapter": "א",
        "bookseder": "תהילים",
        "seder": "ח",
        "verseseder": "מו",
        "versenikud": "לַמְנַצֵּ֬חַ ׀ עַֽל־ נְגִינַ֬ת לְדָוִֽד׃ ",
        "versenonikud": "למנצח  על נגינת לדוד "
    },
    {
        "bookchapter": "תהילים",
        "chapter": "סא",
        "versechapter": "ב",
        "bookseder": "תהילים",
        "seder": "ח",
        "verseseder": "מז",
        "versenikud": "שִׁמְעָ֣ה אֱ֭לֹהִים רִנָּתִ֑י הַ֝קְשִׁ֗יבָה תְּפִלָּתִֽי׃ ",
        "versenonikud": "שמעה אלהים רנתי הקשיבה תפלתי "
    },
    {
        "bookchapter": "תהילים",
        "chapter": "סא",
        "versechapter": "ג",
        "bookseder": "תהילים",
        "seder": "ח",
        "verseseder": "מח",
        "versenikud": "מִקְצֵ֤ה הָאָ֨רֶץ ׀ אֵלֶ֣יךָ אֶ֭קְרָא בַּעֲטֹ֣ף לִבִּ֑י בְּצוּר־ יָר֖וּם מִמֶּ֣נִּי תַנְחֵֽנִי׃ ",
        "versenonikud": "מקצה הארץ  אליך אקרא בעטף לבי בצור ירום ממני תנחני "
    },
    {
        "bookchapter": "תהילים",
        "chapter": "סא",
        "versechapter": "ד",
        "bookseder": "תהילים",
        "seder": "ח",
        "verseseder": "מט",
        "versenikud": "כִּֽי־ הָיִ֣יתָ מַחְסֶ֣ה לִ֑י מִגְדַּל־ עֹ֝֗ז מִפְּנֵ֥י אוֹיֵֽב׃ ",
        "versenonikud": "כי היית מחסה לי מגדל עז מפני אויב "
    },
    {
        "bookchapter": "תהילים",
        "chapter": "סא",
        "versechapter": "ה",
        "bookseder": "תהילים",
        "seder": "ח",
        "verseseder": "נ",
        "versenikud": "אָג֣וּרָה בְ֭אָהָלְךָ עוֹלָמִ֑ים אֶֽחֱסֶ֨ה בְסֵ֖תֶר כְּנָפֶ֣יךָ סֶּֽלָה׃ ",
        "versenonikud": "אגורה באהלך עולמים אחסה בסתר כנפיך סלה "
    },
    {
        "bookchapter": "תהילים",
        "chapter": "סא",
        "versechapter": "ו",
        "bookseder": "תהילים",
        "seder": "ח",
        "verseseder": "נא",
        "versenikud": "כִּֽי־ אַתָּ֣ה אֱ֭לֹהִים שָׁמַ֣עְתָּ לִנְדָרָ֑י נָתַ֥תָּ יְ֝רֻשַּׁ֗ת יִרְאֵ֥י שְׁמֶֽךָ׃ ",
        "versenonikud": "כי אתה אלהים שמעת לנדרי נתת ירשת יראי שמך "
    },
    {
        "bookchapter": "תהילים",
        "chapter": "סא",
        "versechapter": "ז",
        "bookseder": "תהילים",
        "seder": "ח",
        "verseseder": "נב",
        "versenikud": "יָמִ֣ים עַל־ יְמֵי־ מֶ֣לֶךְ תּוֹסִ֑יף שְׁ֝נוֹתָ֗יו כְּמוֹ־ דֹ֥ר וָדֹֽר׃ ",
        "versenonikud": "ימים על ימי מלך תוסיף שנותיו כמו דר ודר "
    },
    {
        "bookchapter": "תהילים",
        "chapter": "סא",
        "versechapter": "ח",
        "bookseder": "תהילים",
        "seder": "ח",
        "verseseder": "נג",
        "versenikud": "יֵשֵׁ֣ב ע֭וֹלָם לִפְנֵ֣י אֱלֹהִ֑ים חֶ֥סֶד וֶ֝אֱמֶ֗ת מַ֣ן יִנְצְרֻֽהוּ׃ ",
        "versenonikud": "ישב עולם לפני אלהים חסד ואמת מן ינצרהו "
    },
    {
        "bookchapter": "תהילים",
        "chapter": "סא",
        "versechapter": "ט",
        "bookseder": "תהילים",
        "seder": "ח",
        "verseseder": "נד",
        "versenikud": "כֵּ֤ן אֲזַמְּרָ֣ה שִׁמְךָ֣ לָעַ֑ד לְֽשַׁלְּמִ֥י נְדָרַ֗י י֣וֹם ׀ יֽוֹם׃ ",
        "versenonikud": "כן אזמרה שמך לעד לשלמי נדרי יום  יום "
    },
    {
        "bookchapter": "תהילים",
        "chapter": "סב",
        "versechapter": "א",
        "bookseder": "תהילים",
        "seder": "ח",
        "verseseder": "נה",
        "versenikud": "לַמְנַצֵּ֥חַ עַֽל־ יְדוּת֗וּן מִזְמ֥וֹר לְדָוִֽד׃ ",
        "versenonikud": "למנצח על ידותון מזמור לדוד "
    },
    {
        "bookchapter": "תהילים",
        "chapter": "סב",
        "versechapter": "ב",
        "bookseder": "תהילים",
        "seder": "ח",
        "verseseder": "נו",
        "versenikud": "אַ֣ךְ אֶל־ אֱ֭לֹהִים דּֽוּמִיָּ֣ה נַפְשִׁ֑י מִ֝מֶּ֗נּוּ יְשׁוּעָתִֽי׃ ",
        "versenonikud": "אך אל אלהים דומיה נפשי ממנו ישועתי "
    },
    {
        "bookchapter": "תהילים",
        "chapter": "סב",
        "versechapter": "ג",
        "bookseder": "תהילים",
        "seder": "ח",
        "verseseder": "נז",
        "versenikud": "אַךְ־ ה֣וּא צ֭וּרִי וִֽישׁוּעָתִ֑י מִ֝שְׂגַּבִּ֗י לֹא־ אֶמּ֥וֹט רַבָּֽה׃ ",
        "versenonikud": "אך הוא צורי וישועתי משגבי לא אמוט רבה "
    },
    {
        "bookchapter": "תהילים",
        "chapter": "סב",
        "versechapter": "ד",
        "bookseder": "תהילים",
        "seder": "ח",
        "verseseder": "נח",
        "versenikud": "עַד־ אָ֤נָה ׀ תְּהֽוֹתְת֣וּ עַל אִישׁ֮ תְּרָצְּח֪וּ כֻ֫לְּכֶ֥ם כְּקִ֥יר נָט֑וּי גָּ֝דֵ֗ר הַדְּחוּיָֽה׃ ",
        "versenonikud": "עד אנה  תהותתו על איש תרצחו כלכם כקיר נטוי גדר הדחויה "
    },
    {
        "bookchapter": "תהילים",
        "chapter": "סב",
        "versechapter": "ה",
        "bookseder": "תהילים",
        "seder": "ח",
        "verseseder": "נט",
        "versenikud": "אַ֤ךְ מִשְּׂאֵת֨וֹ ׀ יָעֲצ֣וּ לְהַדִּיחַ֮ יִרְצ֪וּ כָ֫זָ֥ב בְּפִ֥יו יְבָרֵ֑כוּ וּ֝בְקִרְבָּ֗ם יְקַלְלוּ־ סֶֽלָה׃ ",
        "versenonikud": "אך משאתו  יעצו להדיח ירצו כזב בפיו יברכו ובקרבם יקללו סלה "
    },
    {
        "bookchapter": "תהילים",
        "chapter": "סב",
        "versechapter": "ו",
        "bookseder": "תהילים",
        "seder": "ח",
        "verseseder": "ס",
        "versenikud": "אַ֣ךְ לֵ֭אלֹהִים דּ֣וֹמִּי נַפְשִׁ֑י כִּי־ מִ֝מֶּ֗נּוּ תִּקְוָתִֽי׃ ",
        "versenonikud": "אך לאלהים דומי נפשי כי ממנו תקותי "
    },
    {
        "bookchapter": "תהילים",
        "chapter": "סב",
        "versechapter": "ז",
        "bookseder": "תהילים",
        "seder": "ח",
        "verseseder": "סא",
        "versenikud": "אַךְ־ ה֣וּא צ֭וּרִי וִֽישׁוּעָתִ֑י מִ֝שְׂגַּבִּ֗י לֹ֣א אֶמּֽוֹט׃ ",
        "versenonikud": "אך הוא צורי וישועתי משגבי לא אמוט "
    },
    {
        "bookchapter": "תהילים",
        "chapter": "סב",
        "versechapter": "ח",
        "bookseder": "תהילים",
        "seder": "ח",
        "verseseder": "סב",
        "versenikud": "עַל־ אֱ֭לֹהִים יִשְׁעִ֣י וּכְבוֹדִ֑י צוּר־ עֻזִּ֥י מַ֝חְסִ֗י בֵּֽאלֹהִֽים׃ ",
        "versenonikud": "על אלהים ישעי וכבודי צור עזי מחסי באלהים "
    },
    {
        "bookchapter": "תהילים",
        "chapter": "סב",
        "versechapter": "ט",
        "bookseder": "תהילים",
        "seder": "ח",
        "verseseder": "סג",
        "versenikud": "בִּטְח֘וּ ב֤וֹ בְכָל־ עֵ֨ת ׀ עָ֗ם שִׁפְכֽוּ־ לְפָנָ֥יו לְבַבְכֶ֑ם אֱלֹהִ֖ים מַחֲסֶה־ לָּ֣נוּ סֶֽלָה׃ ",
        "versenonikud": "בטחו בו בכל עת  עם שפכו לפניו לבבכם אלהים מחסה לנו סלה "
    },
    {
        "bookchapter": "תהילים",
        "chapter": "סב",
        "versechapter": "י",
        "bookseder": "תהילים",
        "seder": "ח",
        "verseseder": "סד",
        "versenikud": "אַ֤ךְ ׀ הֶ֥בֶל בְּנֵֽי־ אָדָם֮ כָּזָ֪ב בְּנֵ֫י אִ֥ישׁ בְּמֹאזְנַ֥יִם לַעֲל֑וֹת הֵ֝֗מָּה מֵהֶ֥בֶל יָֽחַד׃ ",
        "versenonikud": "אך  הבל בני אדם כזב בני איש במאזנים לעלות המה מהבל יחד "
    },
    {
        "bookchapter": "תהילים",
        "chapter": "סב",
        "versechapter": "יא",
        "bookseder": "תהילים",
        "seder": "ח",
        "verseseder": "סה",
        "versenikud": "אַל־ תִּבְטְח֣וּ בְעֹשֶׁק֮ וּבְגָזֵ֪ל אַל־ תֶּ֫הְבָּ֥לוּ חַ֤יִל ׀ כִּֽי־ יָנ֑וּב אַל־ תָּשִׁ֥יתוּ לֵֽב׃ ",
        "versenonikud": "אל תבטחו בעשק ובגזל אל תהבלו חיל  כי ינוב אל תשיתו לב "
    },
    {
        "bookchapter": "תהילים",
        "chapter": "סב",
        "versechapter": "יב",
        "bookseder": "תהילים",
        "seder": "ח",
        "verseseder": "סו",
        "versenikud": "אַחַ֤ת ׀ דִּבֶּ֬ר אֱלֹהִ֗ים שְׁתַּֽיִם־ ז֥וּ שָׁמָ֑עְתִּי כִּ֥י עֹ֝֗ז לֵאלֹהִֽים׃ ",
        "versenonikud": "אחת  דבר אלהים שתים זו שמעתי כי עז לאלהים "
    },
    {
        "bookchapter": "תהילים",
        "chapter": "סב",
        "versechapter": "יג",
        "bookseder": "תהילים",
        "seder": "ח",
        "verseseder": "סז",
        "versenikud": "וּלְךָֽ־ אֲדֹנָ֥י חָ֑סֶד כִּֽי־ אַתָּ֨ה תְשַׁלֵּ֖ם לְאִ֣ישׁ כְּֽמַעֲשֵֽׂהוּ׃ ",
        "versenonikud": "ולך אדני חסד כי אתה תשלם לאיש כמעשהו "
    },
    {
        "bookchapter": "תהילים",
        "chapter": "סג",
        "versechapter": "א",
        "bookseder": "תהילים",
        "seder": "ח",
        "verseseder": "סח",
        "versenikud": "מִזְמ֥וֹר לְדָוִ֑ד בִּ֝הְיוֹת֗וֹ בְּמִדְבַּ֥ר יְהוּדָֽה׃ ",
        "versenonikud": "מזמור לדוד בהיותו במדבר יהודה "
    },
    {
        "bookchapter": "תהילים",
        "chapter": "סג",
        "versechapter": "ב",
        "bookseder": "תהילים",
        "seder": "ח",
        "verseseder": "סט",
        "versenikud": "אֱלֹהִ֤ים ׀ אֵלִ֥י אַתָּ֗ה אֲ‍ֽשַׁחֲ֫רֶ֥ךָּ צָמְאָ֬ה לְךָ֨ ׀ נַפְשִׁ֗י כָּמַ֣הּ לְךָ֣ בְשָׂרִ֑י בְּאֶֽרֶץ־ צִיָּ֖ה וְעָיֵ֣ף בְּלִי־ מָֽיִם׃ ",
        "versenonikud": "אלהים  אלי אתה אשחרך צמאה לך  נפשי כמה לך בשרי בארץ ציה ועיף בלי מים "
    },
    {
        "bookchapter": "תהילים",
        "chapter": "סג",
        "versechapter": "ג",
        "bookseder": "תהילים",
        "seder": "ח",
        "verseseder": "ע",
        "versenikud": "כֵּ֭ן בַּקֹּ֣דֶשׁ חֲזִיתִ֑יךָ לִרְא֥וֹת עֻ֝זְּךָ֗ וּכְבוֹדֶֽךָ׃ ",
        "versenonikud": "כן בקדש חזיתיך לראות עזך וכבודך "
    },
    {
        "bookchapter": "תהילים",
        "chapter": "סג",
        "versechapter": "ד",
        "bookseder": "תהילים",
        "seder": "ח",
        "verseseder": "עא",
        "versenikud": "כִּי־ ט֣וֹב חַ֭סְדְּךָ מֵֽחַיִּ֗ים שְׂפָתַ֥י יְשַׁבְּחֽוּנְךָ׃ ",
        "versenonikud": "כי טוב חסדך מחיים שפתי ישבחונך "
    },
    {
        "bookchapter": "תהילים",
        "chapter": "סג",
        "versechapter": "ה",
        "bookseder": "תהילים",
        "seder": "ח",
        "verseseder": "עב",
        "versenikud": "כֵּ֣ן אֲבָרֶכְךָ֣ בְחַיָּ֑י בְּ֝שִׁמְךָ אֶשָּׂ֥א כַפָּֽי׃ ",
        "versenonikud": "כן אברכך בחיי בשמך אשא כפי "
    },
    {
        "bookchapter": "תהילים",
        "chapter": "סג",
        "versechapter": "ו",
        "bookseder": "תהילים",
        "seder": "ח",
        "verseseder": "עג",
        "versenikud": "כְּמ֤וֹ חֵ֣לֶב וָ֭דֶשֶׁן תִּשְׂבַּ֣ע נַפְשִׁ֑י וְשִׂפְתֵ֥י רְ֝נָנ֗וֹת יְהַלֶּל־ פִּֽי׃ ",
        "versenonikud": "כמו חלב ודשן תשבע נפשי ושפתי רננות יהלל פי "
    },
    {
        "bookchapter": "תהילים",
        "chapter": "סג",
        "versechapter": "ז",
        "bookseder": "תהילים",
        "seder": "ח",
        "verseseder": "עד",
        "versenikud": "אִם־ זְכַרְתִּ֥יךָ עַל־ יְצוּעָ֑י בְּ֝אַשְׁמֻר֗וֹת אֶהְגֶּה־ בָּֽךְ׃ ",
        "versenonikud": "אם זכרתיך על יצועי באשמרות אהגה בך "
    },
    {
        "bookchapter": "תהילים",
        "chapter": "סג",
        "versechapter": "ח",
        "bookseder": "תהילים",
        "seder": "ח",
        "verseseder": "עה",
        "versenikud": "כִּֽי־ הָיִ֣יתָ עֶזְרָ֣תָה לִּ֑י וּבְצֵ֖ל כְּנָפֶ֣יךָ אֲרַנֵּֽן׃ ",
        "versenonikud": "כי היית עזרתה לי ובצל כנפיך ארנן "
    },
    {
        "bookchapter": "תהילים",
        "chapter": "סג",
        "versechapter": "ט",
        "bookseder": "תהילים",
        "seder": "ח",
        "verseseder": "עו",
        "versenikud": "דָּבְקָ֣ה נַפְשִׁ֣י אַחֲרֶ֑יךָ בִּ֝֗י תָּמְכָ֥ה יְמִינֶֽךָ׃ ",
        "versenonikud": "דבקה נפשי אחריך בי תמכה ימינך "
    },
    {
        "bookchapter": "תהילים",
        "chapter": "סג",
        "versechapter": "י",
        "bookseder": "תהילים",
        "seder": "ח",
        "verseseder": "עז",
        "versenikud": "וְהֵ֗מָּה לְ֭שׁוֹאָה יְבַקְשׁ֣וּ נַפְשִׁ֑י יָ֝בֹ֗אוּ בְּֽתַחְתִּיּ֥וֹת הָאָֽרֶץ׃ ",
        "versenonikud": "והמה לשואה יבקשו נפשי יבאו בתחתיות הארץ "
    },
    {
        "bookchapter": "תהילים",
        "chapter": "סג",
        "versechapter": "יא",
        "bookseder": "תהילים",
        "seder": "ח",
        "verseseder": "עח",
        "versenikud": "יַגִּירֻ֥הוּ עַל־ יְדֵי־ חָ֑רֶב מְנָ֖ת שֻׁעָלִ֣ים יִהְיֽוּ׃ ",
        "versenonikud": "יגירהו על ידי חרב מנת שעלים יהיו "
    },
    {
        "bookchapter": "תהילים",
        "chapter": "סג",
        "versechapter": "יב",
        "bookseder": "תהילים",
        "seder": "ח",
        "verseseder": "עט",
        "versenikud": "וְהַמֶּלֶךְ֮ יִשְׂמַ֪ח בֵּאלֹ֫הִ֥ים יִ֭תְהַלֵּל כָּל־ הַנִּשְׁבָּ֣ע בּ֑וֹ כִּ֥י יִ֝סָּכֵ֗ר פִּ֣י דֽוֹבְרֵי־ שָֽׁקֶר׃ ",
        "versenonikud": "והמלך ישמח באלהים יתהלל כל הנשבע בו כי יסכר פי דוברי שקר "
    },
    {
        "bookchapter": "תהילים",
        "chapter": "סד",
        "versechapter": "א",
        "bookseder": "תהילים",
        "seder": "ח",
        "verseseder": "פ",
        "versenikud": "לַמְנַצֵּ֗חַ מִזְמ֥וֹר לְדָוִֽד׃ ",
        "versenonikud": "למנצח מזמור לדוד "
    },
    {
        "bookchapter": "תהילים",
        "chapter": "סד",
        "versechapter": "ב",
        "bookseder": "תהילים",
        "seder": "ח",
        "verseseder": "פא",
        "versenikud": "שְׁמַע־ אֱלֹהִ֣ים קוֹלִ֣י בְשִׂיחִ֑י מִפַּ֥חַד א֝וֹיֵ֗ב תִּצֹּ֥ר חַיָּֽי׃ ",
        "versenonikud": "שמע אלהים קולי בשיחי מפחד אויב תצר חיי "
    },
    {
        "bookchapter": "תהילים",
        "chapter": "סד",
        "versechapter": "ג",
        "bookseder": "תהילים",
        "seder": "ח",
        "verseseder": "פב",
        "versenikud": "תַּ֭סְתִּירֵנִי מִסּ֣וֹד מְרֵעִ֑ים מֵ֝רִגְשַׁ֗ת פֹּ֣עֲלֵי אָֽוֶן׃ ",
        "versenonikud": "תסתירני מסוד מרעים מרגשת פעלי און "
    },
    {
        "bookchapter": "תהילים",
        "chapter": "סד",
        "versechapter": "ד",
        "bookseder": "תהילים",
        "seder": "ח",
        "verseseder": "פג",
        "versenikud": "אֲשֶׁ֤ר שָׁנְנ֣וּ כַחֶ֣רֶב לְשׁוֹנָ֑ם דָּרְכ֥וּ חִ֝צָּ֗ם דָּבָ֥ר מָֽר׃ ",
        "versenonikud": "אשר שננו כחרב לשונם דרכו חצם דבר מר "
    },
    {
        "bookchapter": "תהילים",
        "chapter": "סד",
        "versechapter": "ה",
        "bookseder": "תהילים",
        "seder": "ח",
        "verseseder": "פד",
        "versenikud": "לִיר֣וֹת בַּמִּסְתָּרִ֣ים תָּ֑ם פִּתְאֹ֥ם יֹ֝רֻ֗הוּ וְלֹ֣א יִירָֽאוּ׃ ",
        "versenonikud": "לירות במסתרים תם פתאם ירהו ולא ייראו "
    },
    {
        "bookchapter": "תהילים",
        "chapter": "סד",
        "versechapter": "ו",
        "bookseder": "תהילים",
        "seder": "ח",
        "verseseder": "פה",
        "versenikud": "יְחַזְּקוּ־ לָ֨מוֹ ׀ דָּ֘בָ֤ר רָ֗ע יְֽ֭סַפְּרוּ לִטְמ֣וֹן מוֹקְשִׁ֑ים אָ֝מְר֗וּ מִ֣י יִרְאֶה־ לָּֽמוֹ׃ ",
        "versenonikud": "יחזקו למו  דבר רע יספרו לטמון מוקשים אמרו מי יראה למו "
    },
    {
        "bookchapter": "תהילים",
        "chapter": "סד",
        "versechapter": "ז",
        "bookseder": "תהילים",
        "seder": "ח",
        "verseseder": "פו",
        "versenikud": "יַֽחְפְּֽשׂוּ־ עוֹלֹ֗ת תַּ֭מְנוּ חֵ֣פֶשׂ מְחֻפָּ֑שׂ וְקֶ֥רֶב אִ֝֗ישׁ וְלֵ֣ב עָמֹֽק׃ ",
        "versenonikud": "יחפשו עולת תמנו חפש מחפש וקרב איש ולב עמק "
    },
    {
        "bookchapter": "תהילים",
        "chapter": "סד",
        "versechapter": "ח",
        "bookseder": "תהילים",
        "seder": "ח",
        "verseseder": "פז",
        "versenikud": "וַיֹּרֵ֗ם אֱלֹ֫הִ֥ים חֵ֥ץ פִּתְא֑וֹם הָ֝י֗וּ מַכּוֹתָֽם׃ ",
        "versenonikud": "וירם אלהים חץ פתאום היו מכותם "
    },
    {
        "bookchapter": "תהילים",
        "chapter": "סד",
        "versechapter": "ט",
        "bookseder": "תהילים",
        "seder": "ח",
        "verseseder": "פח",
        "versenikud": "וַיַּכְשִׁיל֣וּהוּ עָלֵ֣ימוֹ לְשׁוֹנָ֑ם יִ֝תְנֹדֲד֗וּ כָּל־ רֹ֥אֵה בָֽם׃ ",
        "versenonikud": "ויכשילוהו עלימו לשונם יתנדדו כל ראה בם "
    },
    {
        "bookchapter": "תהילים",
        "chapter": "סד",
        "versechapter": "י",
        "bookseder": "תהילים",
        "seder": "ח",
        "verseseder": "פט",
        "versenikud": "וַיִּֽירְא֗וּ כָּל־ אָ֫דָ֥ם וַ֭יַּגִּידוּ פֹּ֥עַל אֱלֹהִ֗ים וּֽמַעֲשֵׂ֥הוּ הִשְׂכִּֽילוּ׃ ",
        "versenonikud": "וייראו כל אדם ויגידו פעל אלהים ומעשהו השכילו "
    },
    {
        "bookchapter": "תהילים",
        "chapter": "סד",
        "versechapter": "יא",
        "bookseder": "תהילים",
        "seder": "ח",
        "verseseder": "צ",
        "versenikud": "יִשְׂמַ֬ח צַדִּ֣יק בַּ֭יהוָה וְחָ֣סָה ב֑וֹ וְ֝יִתְהַֽלְל֗וּ כָּל־ יִשְׁרֵי־ לֵֽב׃ ",
        "versenonikud": "ישמח צדיק ביהוה וחסה בו ויתהללו כל ישרי לב "
    },
    {
        "bookchapter": "תהילים",
        "chapter": "סה",
        "versechapter": "א",
        "bookseder": "תהילים",
        "seder": "ח",
        "verseseder": "צא",
        "versenikud": "לַמְנַצֵּ֥חַ מִזְמ֗וֹר לְדָוִ֥ד שִֽׁיר׃ ",
        "versenonikud": "למנצח מזמור לדוד שיר "
    },
    {
        "bookchapter": "תהילים",
        "chapter": "סה",
        "versechapter": "ב",
        "bookseder": "תהילים",
        "seder": "ח",
        "verseseder": "צב",
        "versenikud": "לְךָ֤ דֻֽמִיָּ֬ה תְהִלָּ֓ה אֱלֹ֘הִ֥ים בְּצִיּ֑וֹן וּ֝לְךָ֗ יְשֻׁלַּם־ נֶֽדֶר׃ ",
        "versenonikud": "לך דמיה תהלה אלהים בציון ולך ישלם נדר "
    },
    {
        "bookchapter": "תהילים",
        "chapter": "סה",
        "versechapter": "ג",
        "bookseder": "תהילים",
        "seder": "ח",
        "verseseder": "צג",
        "versenikud": "שֹׁמֵ֥עַ תְּפִלָּ֑ה עָ֝דֶ֗יךָ כָּל־ בָּשָׂ֥ר יָבֹֽאוּ׃ ",
        "versenonikud": "שמע תפלה עדיך כל בשר יבאו "
    },
    {
        "bookchapter": "תהילים",
        "chapter": "סה",
        "versechapter": "ד",
        "bookseder": "תהילים",
        "seder": "ח",
        "verseseder": "צד",
        "versenikud": "דִּבְרֵ֣י עֲ֭וֺנֹת גָּ֣בְרוּ מֶ֑נִּי פְּ֝שָׁעֵ֗ינוּ אַתָּ֥ה תְכַפְּרֵֽם׃ ",
        "versenonikud": "דברי עונת גברו מני פשעינו אתה תכפרם "
    },
    {
        "bookchapter": "תהילים",
        "chapter": "סה",
        "versechapter": "ה",
        "bookseder": "תהילים",
        "seder": "ח",
        "verseseder": "צה",
        "versenikud": "אַשְׁרֵ֤י ׀ תִּֽבְחַ֣ר וּתְקָרֵב֮ יִשְׁכֹּ֪ן חֲצֵ֫רֶ֥יךָ נִ֭שְׂבְּעָה בְּט֣וּב בֵּיתֶ֑ךָ קְ֝דֹ֗שׁ הֵיכָלֶֽךָ׃ ",
        "versenonikud": "אשרי  תבחר ותקרב ישכן חצריך נשבעה בטוב ביתך קדש היכלך "
    },
    {
        "bookchapter": "תהילים",
        "chapter": "סה",
        "versechapter": "ו",
        "bookseder": "תהילים",
        "seder": "ח",
        "verseseder": "צו",
        "versenikud": "נ֤וֹרָא֨וֹת ׀ בְּצֶ֣דֶק תַּ֭עֲנֵנוּ אֱלֹהֵ֣י יִשְׁעֵ֑נוּ מִבְטָ֥ח כָּל־ קַצְוֵי־ אֶ֝֗רֶץ וְיָ֣ם רְחֹקִֽים׃ ",
        "versenonikud": "נוראות  בצדק תעננו אלהי ישענו מבטח כל קצוי ארץ וים רחקים "
    },
    {
        "bookchapter": "תהילים",
        "chapter": "סה",
        "versechapter": "ז",
        "bookseder": "תהילים",
        "seder": "ח",
        "verseseder": "צז",
        "versenikud": "מֵכִ֣ין הָרִ֣ים בְּכֹח֑וֹ נֶ֝אְזָ֗ר בִּגְבוּרָֽה׃ ",
        "versenonikud": "מכין הרים בכחו נאזר בגבורה "
    },
    {
        "bookchapter": "תהילים",
        "chapter": "סה",
        "versechapter": "ח",
        "bookseder": "תהילים",
        "seder": "ח",
        "verseseder": "צח",
        "versenikud": "מַשְׁבִּ֤יחַ ׀ שְׁא֣וֹן יַ֭מִּים שְׁא֥וֹן גַּלֵּיהֶ֗ם וַהֲמ֥וֹן לְאֻמִּֽים׃ ",
        "versenonikud": "משביח  שאון ימים שאון גליהם והמון לאמים "
    },
    {
        "bookchapter": "תהילים",
        "chapter": "סה",
        "versechapter": "ט",
        "bookseder": "תהילים",
        "seder": "ח",
        "verseseder": "צט",
        "versenikud": "וַיִּ֤ירְא֨וּ ׀ יֹשְׁבֵ֣י קְ֭צָוֺת מֵאוֹתֹתֶ֑יךָ מ֤וֹצָֽאֵי־ בֹ֖קֶר וָעֶ֣רֶב תַּרְנִֽין׃ ",
        "versenonikud": "וייראו  ישבי קצות מאותתיך מוצאי בקר וערב תרנין "
    },
    {
        "bookchapter": "תהילים",
        "chapter": "סה",
        "versechapter": "י",
        "bookseder": "תהילים",
        "seder": "ח",
        "verseseder": "ק",
        "versenikud": "פָּקַ֥דְתָּ הָאָ֨רֶץ ׀ וַתְּשֹׁ֪קְקֶ֡הָ רַבַּ֬ת תַּעְשְׁרֶ֗נָּה פֶּ֣לֶג אֱ֭לֹהִים מָ֣לֵא מָ֑יִם תָּכִ֥ין דְּ֝גָנָ֗ם כִּי־ כֵ֥ן תְּכִינֶֽהָ׃ ",
        "versenonikud": "פקדת הארץ  ותשקקה רבת תעשרנה פלג אלהים מלא מים תכין דגנם כי כן תכינה "
    },
    {
        "bookchapter": "תהילים",
        "chapter": "סה",
        "versechapter": "יא",
        "bookseder": "תהילים",
        "seder": "ח",
        "verseseder": "קא",
        "versenikud": "תְּלָמֶ֣יהָ רַ֭וֵּה נַחֵ֣ת גְּדוּדֶ֑יהָ בִּרְבִיבִ֥ים תְּ֝מֹגְגֶ֗נָּה צִמְחָ֥הּ תְּבָרֵֽךְ׃ ",
        "versenonikud": "תלמיה רוה נחת גדודיה ברביבים תמגגנה צמחה תברך "
    },
    {
        "bookchapter": "תהילים",
        "chapter": "סה",
        "versechapter": "יב",
        "bookseder": "תהילים",
        "seder": "ח",
        "verseseder": "קב",
        "versenikud": "עִ֭טַּרְתָּ שְׁנַ֣ת טוֹבָתֶ֑ךָ וּ֝מַעְגָּלֶ֗יךָ יִרְעֲפ֥וּן דָּֽשֶׁן׃ ",
        "versenonikud": "עטרת שנת טובתך ומעגליך ירעפון דשן "
    },
    {
        "bookchapter": "תהילים",
        "chapter": "סה",
        "versechapter": "יג",
        "bookseder": "תהילים",
        "seder": "ח",
        "verseseder": "קג",
        "versenikud": "יִ֭רְעֲפוּ נְא֣וֹת מִדְבָּ֑ר וְ֝גִ֗יל גְּבָע֥וֹת תַּחְגֹּֽרְנָה׃ ",
        "versenonikud": "ירעפו נאות מדבר וגיל גבעות תחגרנה "
    },
    {
        "bookchapter": "תהילים",
        "chapter": "סה",
        "versechapter": "יד",
        "bookseder": "תהילים",
        "seder": "ח",
        "verseseder": "קד",
        "versenikud": "לָבְשׁ֬וּ כָרִ֨ים ׀ הַצֹּ֗אן וַעֲמָקִ֥ים יַֽעַטְפוּ־ בָ֑ר יִ֝תְרוֹעֲע֗וּ אַף־ יָשִֽׁירוּ׃ ",
        "versenonikud": "לבשו כרים  הצאן ועמקים יעטפו בר יתרועעו אף ישירו "
    },
    {
        "bookchapter": "תהילים",
        "chapter": "סו",
        "versechapter": "א",
        "bookseder": "תהילים",
        "seder": "ח",
        "verseseder": "קה",
        "versenikud": "לַ֭מְנַצֵּחַ שִׁ֣יר מִזְמ֑וֹר הָרִ֥יעוּ לֵ֝אלֹהִים כָּל־ הָאָֽרֶץ׃ ",
        "versenonikud": "למנצח שיר מזמור הריעו לאלהים כל הארץ "
    },
    {
        "bookchapter": "תהילים",
        "chapter": "סו",
        "versechapter": "ב",
        "bookseder": "תהילים",
        "seder": "ח",
        "verseseder": "קו",
        "versenikud": "זַמְּר֥וּ כְבֽוֹד־ שְׁמ֑וֹ שִׂ֥ימוּ כָ֝ב֗וֹד תְּהִלָּתֽוֹ׃ ",
        "versenonikud": "זמרו כבוד שמו שימו כבוד תהלתו "
    },
    {
        "bookchapter": "תהילים",
        "chapter": "סו",
        "versechapter": "ג",
        "bookseder": "תהילים",
        "seder": "ח",
        "verseseder": "קז",
        "versenikud": "אִמְר֣וּ לֵ֭אלֹהִים מַה־ נּוֹרָ֣א מַעֲשֶׂ֑יךָ בְּרֹ֥ב עֻ֝זְּךָ֗ יְֽכַחֲשׁ֖וּ לְךָ֣ אֹיְבֶֽיךָ׃ ",
        "versenonikud": "אמרו לאלהים מה נורא מעשיך ברב עזך יכחשו לך איביך "
    },
    {
        "bookchapter": "תהילים",
        "chapter": "סו",
        "versechapter": "ד",
        "bookseder": "תהילים",
        "seder": "ח",
        "verseseder": "קח",
        "versenikud": "כָּל־ הָאָ֤רֶץ ׀ יִשְׁתַּחֲו֣וּ לְ֭ךָ וִֽיזַמְּרוּ־ לָ֑ךְ יְזַמְּר֖וּ שִׁמְךָ֣ סֶֽלָה׃ ",
        "versenonikud": "כל הארץ  ישתחוו לך ויזמרו לך יזמרו שמך סלה "
    },
    {
        "bookchapter": "תהילים",
        "chapter": "סו",
        "versechapter": "ה",
        "bookseder": "תהילים",
        "seder": "ח",
        "verseseder": "קט",
        "versenikud": "לְכ֣וּ וּ֭רְאוּ מִפְעֲל֣וֹת אֱלֹהִ֑ים נוֹרָ֥א עֲ֝לִילָ֗ה עַל־ בְּנֵ֥י אָדָֽם׃ ",
        "versenonikud": "לכו וראו מפעלות אלהים נורא עלילה על בני אדם "
    },
    {
        "bookchapter": "תהילים",
        "chapter": "סו",
        "versechapter": "ו",
        "bookseder": "תהילים",
        "seder": "ח",
        "verseseder": "קי",
        "versenikud": "הָ֤פַךְ יָ֨ם ׀ לְֽיַבָּשָׁ֗ה בַּ֭נָּהָר יַֽעַבְר֣וּ בְרָ֑גֶל שָׁ֝֗ם נִשְׂמְחָה־ בּֽוֹ׃ ",
        "versenonikud": "הפך ים  ליבשה בנהר יעברו ברגל שם נשמחה בו "
    },
    {
        "bookchapter": "תהילים",
        "chapter": "סו",
        "versechapter": "ז",
        "bookseder": "תהילים",
        "seder": "ח",
        "verseseder": "קיא",
        "versenikud": "מֹ֘שֵׁ֤ל בִּגְבוּרָת֨וֹ ׀ עוֹלָ֗ם עֵ֭ינָיו בַּגּוֹיִ֣ם תִּצְפֶּ֑ינָה הַסּוֹרְרִ֓ים ׀ אַל־ ירימו יָר֖וּמוּ לָ֣מוֹ סֶֽלָה׃ ",
        "versenonikud": "משל בגבורתו  עולם עיניו בגוים תצפינה הסוררים  אל ירימו ירומו למו סלה "
    },
    {
        "bookchapter": "תהילים",
        "chapter": "סו",
        "versechapter": "ח",
        "bookseder": "תהילים",
        "seder": "ח",
        "verseseder": "קיב",
        "versenikud": "בָּרְכ֖וּ עַמִּ֥ים ׀ אֱלֹהֵ֑ינוּ וְ֝הַשְׁמִ֗יעוּ ק֣וֹל תְּהִלָּתֽוֹ׃ ",
        "versenonikud": "ברכו עמים  אלהינו והשמיעו קול תהלתו "
    },
    {
        "bookchapter": "תהילים",
        "chapter": "סו",
        "versechapter": "ט",
        "bookseder": "תהילים",
        "seder": "ח",
        "verseseder": "קיג",
        "versenikud": "הַשָּׂ֣ם נַ֭פְשֵׁנוּ בַּֽחַיִּ֑ים וְלֹֽא־ נָתַ֖ן לַמּ֣וֹט רַגְלֵֽנוּ׃ ",
        "versenonikud": "השם נפשנו בחיים ולא נתן למוט רגלנו "
    },
    {
        "bookchapter": "תהילים",
        "chapter": "סו",
        "versechapter": "י",
        "bookseder": "תהילים",
        "seder": "ח",
        "verseseder": "קיד",
        "versenikud": "כִּֽי־ בְחַנְתָּ֥נוּ אֱלֹהִ֑ים צְ֝רַפְתָּ֗נוּ כִּצְרָף־ כָּֽסֶף׃ ",
        "versenonikud": "כי בחנתנו אלהים צרפתנו כצרף כסף "
    },
    {
        "bookchapter": "תהילים",
        "chapter": "סו",
        "versechapter": "יא",
        "bookseder": "תהילים",
        "seder": "ח",
        "verseseder": "קטו",
        "versenikud": "הֲבֵאתָ֥נוּ בַמְּצוּדָ֑ה שַׂ֖מְתָּ מוּעָקָ֣ה בְמָתְנֵֽינוּ׃ ",
        "versenonikud": "הבאתנו במצודה שמת מועקה במתנינו "
    },
    {
        "bookchapter": "תהילים",
        "chapter": "סו",
        "versechapter": "יב",
        "bookseder": "תהילים",
        "seder": "ח",
        "verseseder": "קטז",
        "versenikud": "הִרְכַּ֥בְתָּ אֱנ֗וֹשׁ לְרֹ֫אשֵׁ֥נוּ בָּֽאנוּ־ בָאֵ֥שׁ וּבַמַּ֑יִם וַ֝תּוֹצִיאֵ֗נוּ לָֽרְוָיָֽה׃ ",
        "versenonikud": "הרכבת אנוש לראשנו באנו באש ובמים ותוציאנו לרויה "
    },
    {
        "bookchapter": "תהילים",
        "chapter": "סו",
        "versechapter": "יג",
        "bookseder": "תהילים",
        "seder": "ח",
        "verseseder": "קיז",
        "versenikud": "אָב֣וֹא בֵיתְךָ֣ בְעוֹל֑וֹת אֲשַׁלֵּ֖ם לְךָ֣ נְדָרָֽי׃ ",
        "versenonikud": "אבוא ביתך בעולות אשלם לך נדרי "
    },
    {
        "bookchapter": "תהילים",
        "chapter": "סו",
        "versechapter": "יד",
        "bookseder": "תהילים",
        "seder": "ח",
        "verseseder": "קיח",
        "versenikud": "אֲשֶׁר־ פָּצ֥וּ שְׂפָתָ֑י וְדִבֶּר־ פִּ֝֗י בַּצַּר־ לִֽי׃ ",
        "versenonikud": "אשר פצו שפתי ודבר פי בצר לי "
    },
    {
        "bookchapter": "תהילים",
        "chapter": "סו",
        "versechapter": "טו",
        "bookseder": "תהילים",
        "seder": "ח",
        "verseseder": "קיט",
        "versenikud": "עֹ֘ל֤וֹת מֵחִ֣ים אַעֲלֶה־ לָּ֭ךְ עִם־ קְטֹ֣רֶת אֵילִ֑ים אֶ֥עֱשֶֽׂה בָקָ֖ר עִם־ עַתּוּדִ֣ים סֶֽלָה׃ ",
        "versenonikud": "עלות מחים אעלה לך עם קטרת אילים אעשה בקר עם עתודים סלה "
    },
    {
        "bookchapter": "תהילים",
        "chapter": "סו",
        "versechapter": "טז",
        "bookseder": "תהילים",
        "seder": "ח",
        "verseseder": "קכ",
        "versenikud": "לְכֽוּ־ שִׁמְע֣וּ וַ֭אֲסַפְּרָה כָּל־ יִרְאֵ֣י אֱלֹהִ֑ים אֲשֶׁ֖ר עָשָׂ֣ה לְנַפְשִֽׁי׃ ",
        "versenonikud": "לכו שמעו ואספרה כל יראי אלהים אשר עשה לנפשי "
    },
    {
        "bookchapter": "תהילים",
        "chapter": "סו",
        "versechapter": "יז",
        "bookseder": "תהילים",
        "seder": "ח",
        "verseseder": "קכא",
        "versenikud": "אֵלָ֥יו פִּֽי־ קָרָ֑אתִי וְ֝רוֹמַ֗ם תַּ֣חַת לְשׁוֹנִֽי׃ ",
        "versenonikud": "אליו פי קראתי ורומם תחת לשוני "
    },
    {
        "bookchapter": "תהילים",
        "chapter": "סו",
        "versechapter": "יח",
        "bookseder": "תהילים",
        "seder": "ח",
        "verseseder": "קכב",
        "versenikud": "אָ֭וֶן אִם־ רָאִ֣יתִי בְלִבִּ֑י לֹ֖א יִשְׁמַ֣ע ׀ אֲדֹנָֽי׃ ",
        "versenonikud": "און אם ראיתי בלבי לא ישמע  אדני "
    },
    {
        "bookchapter": "תהילים",
        "chapter": "סו",
        "versechapter": "יט",
        "bookseder": "תהילים",
        "seder": "ח",
        "verseseder": "קכג",
        "versenikud": "אָ֭כֵן שָׁמַ֣ע אֱלֹהִ֑ים הִ֝קְשִׁ֗יב בְּק֣וֹל תְּפִלָּתִֽי׃ ",
        "versenonikud": "אכן שמע אלהים הקשיב בקול תפלתי "
    },
    {
        "bookchapter": "תהילים",
        "chapter": "סו",
        "versechapter": "כ",
        "bookseder": "תהילים",
        "seder": "ח",
        "verseseder": "קכד",
        "versenikud": "בָּר֥וּךְ אֱלֹהִ֑ים אֲשֶׁ֥ר לֹֽא־ הֵסִ֘יר תְּפִלָּתִ֥י וְ֝חַסְדּ֗וֹ מֵאִתִּֽי׃ ",
        "versenonikud": "ברוך אלהים אשר לא הסיר תפלתי וחסדו מאתי "
    },
    {
        "bookchapter": "תהילים",
        "chapter": "סז",
        "versechapter": "א",
        "bookseder": "תהילים",
        "seder": "ח",
        "verseseder": "קכה",
        "versenikud": "לַמְנַצֵּ֥ח בִּנְגִינֹ֗ת מִזְמ֥וֹר שִֽׁיר׃ ",
        "versenonikud": "למנצח בנגינת מזמור שיר "
    },
    {
        "bookchapter": "תהילים",
        "chapter": "סז",
        "versechapter": "ב",
        "bookseder": "תהילים",
        "seder": "ח",
        "verseseder": "קכו",
        "versenikud": "אֱלֹהִ֗ים יְחָנֵּ֥נוּ וִֽיבָרְכֵ֑נוּ יָ֤אֵ֥ר פָּנָ֖יו אִתָּ֣נוּ סֶֽלָה׃ ",
        "versenonikud": "אלהים יחננו ויברכנו יאר פניו אתנו סלה "
    },
    {
        "bookchapter": "תהילים",
        "chapter": "סז",
        "versechapter": "ג",
        "bookseder": "תהילים",
        "seder": "ח",
        "verseseder": "קכז",
        "versenikud": "לָדַ֣עַת בָּאָ֣רֶץ דַּרְכֶּ֑ךָ בְּכָל־ גּ֝וֹיִ֗ם יְשׁוּעָתֶֽךָ׃ ",
        "versenonikud": "לדעת בארץ דרכך בכל גוים ישועתך "
    },
    {
        "bookchapter": "תהילים",
        "chapter": "סז",
        "versechapter": "ד",
        "bookseder": "תהילים",
        "seder": "ח",
        "verseseder": "קכח",
        "versenikud": "יוֹד֖וּךָ עַמִּ֥ים ׀ אֱלֹהִ֑ים י֝וֹד֗וּךָ עַמִּ֥ים כֻּלָּֽם׃ ",
        "versenonikud": "יודוך עמים  אלהים יודוך עמים כלם "
    },
    {
        "bookchapter": "תהילים",
        "chapter": "סז",
        "versechapter": "ה",
        "bookseder": "תהילים",
        "seder": "ח",
        "verseseder": "קכט",
        "versenikud": "יִֽשְׂמְח֥וּ וִֽירַנְּנ֗וּ לְאֻ֫מִּ֥ים כִּֽי־ תִשְׁפֹּ֣ט עַמִּ֣ים מִישׁ֑וֹר וּלְאֻמִּ֓ים ׀ בָּאָ֖רֶץ תַּנְחֵ֣ם סֶֽלָה׃ ",
        "versenonikud": "ישמחו וירננו לאמים כי תשפט עמים מישור ולאמים  בארץ תנחם סלה "
    },
    {
        "bookchapter": "תהילים",
        "chapter": "סז",
        "versechapter": "ו",
        "bookseder": "תהילים",
        "seder": "ח",
        "verseseder": "קל",
        "versenikud": "יוֹד֖וּךָ עַמִּ֥ים ׀ אֱלֹהִ֑ים י֝וֹד֗וּךָ עַמִּ֥ים כֻּלָּֽם׃ ",
        "versenonikud": "יודוך עמים  אלהים יודוך עמים כלם "
    },
    {
        "bookchapter": "תהילים",
        "chapter": "סז",
        "versechapter": "ז",
        "bookseder": "תהילים",
        "seder": "ח",
        "verseseder": "קלא",
        "versenikud": "אֶ֭רֶץ נָתְנָ֣ה יְבוּלָ֑הּ יְ֝בָרְכֵ֗נוּ אֱלֹהִ֥ים אֱלֹהֵֽינוּ׃ ",
        "versenonikud": "ארץ נתנה יבולה יברכנו אלהים אלהינו "
    }
]