[
    {
        "bookchapter": "תהילים",
        "chapter": "קיב",
        "versechapter": "א",
        "bookseder": "תהילים",
        "seder": "טז",
        "verseseder": "ב",
        "versenikud": "הַ֥לְלוּ יָ֨הּ ׀ אַשְׁרֵי־ אִ֭ישׁ יָרֵ֣א אֶת־ יְהוָ֑ה בְּ֝מִצְוֺתָ֗יו חָפֵ֥ץ מְאֹֽד׃ ",
        "versenonikud": "הללו יה  אשרי איש ירא את יהוה במצותיו חפץ מאד "
    },
    {
        "bookchapter": "תהילים",
        "chapter": "קיב",
        "versechapter": "ב",
        "bookseder": "תהילים",
        "seder": "טז",
        "verseseder": "ג",
        "versenikud": "גִּבּ֣וֹר בָּ֭אָרֶץ יִהְיֶ֣ה זַרְע֑וֹ דּ֭וֹר יְשָׁרִ֣ים יְבֹרָֽךְ׃ ",
        "versenonikud": "גבור בארץ יהיה זרעו דור ישרים יברך "
    },
    {
        "bookchapter": "תהילים",
        "chapter": "קיב",
        "versechapter": "ג",
        "bookseder": "תהילים",
        "seder": "טז",
        "verseseder": "ד",
        "versenikud": "הוֹן־ וָעֹ֥שֶׁר בְּבֵית֑וֹ וְ֝צִדְקָת֗וֹ עֹמֶ֥דֶת לָעַֽד׃ ",
        "versenonikud": "הון ועשר בביתו וצדקתו עמדת לעד "
    },
    {
        "bookchapter": "תהילים",
        "chapter": "קיב",
        "versechapter": "ד",
        "bookseder": "תהילים",
        "seder": "טז",
        "verseseder": "ה",
        "versenikud": "זָ֘רַ֤ח בַּחֹ֣שֶׁךְ א֭וֹר לַיְשָׁרִ֑ים חַנּ֖וּן וְרַח֣וּם וְצַדִּֽיק׃ ",
        "versenonikud": "זרח בחשך אור לישרים חנון ורחום וצדיק "
    },
    {
        "bookchapter": "תהילים",
        "chapter": "קיב",
        "versechapter": "ה",
        "bookseder": "תהילים",
        "seder": "טז",
        "verseseder": "ו",
        "versenikud": "טֽוֹב־ אִ֭ישׁ חוֹנֵ֣ן וּמַלְוֶ֑ה יְכַלְכֵּ֖ל דְּבָרָ֣יו בְּמִשְׁפָּֽט׃ ",
        "versenonikud": "טוב איש חונן ומלוה יכלכל דבריו במשפט "
    },
    {
        "bookchapter": "תהילים",
        "chapter": "קיב",
        "versechapter": "ו",
        "bookseder": "תהילים",
        "seder": "טז",
        "verseseder": "ז",
        "versenikud": "כִּֽי־ לְעוֹלָ֥ם לֹא־ יִמּ֑וֹט לְזֵ֥כֶר ע֝וֹלָ֗ם יִהְיֶ֥ה צַדִּֽיק׃ ",
        "versenonikud": "כי לעולם לא ימוט לזכר עולם יהיה צדיק "
    },
    {
        "bookchapter": "תהילים",
        "chapter": "קיב",
        "versechapter": "ז",
        "bookseder": "תהילים",
        "seder": "טז",
        "verseseder": "ח",
        "versenikud": "מִשְּׁמוּעָ֣ה רָ֭עָה לֹ֣א יִירָ֑א נָכ֥וֹן לִ֝בּ֗וֹ בָּטֻ֥חַ בַּיהוָֽה׃ ",
        "versenonikud": "משמועה רעה לא יירא נכון לבו בטח ביהוה "
    },
    {
        "bookchapter": "תהילים",
        "chapter": "קיב",
        "versechapter": "ח",
        "bookseder": "תהילים",
        "seder": "טז",
        "verseseder": "ט",
        "versenikud": "סָמ֣וּךְ לִ֭בּוֹ לֹ֣א יִירָ֑א עַ֖ד אֲשֶׁר־ יִרְאֶ֣ה בְצָרָֽיו׃ ",
        "versenonikud": "סמוך לבו לא יירא עד אשר יראה בצריו "
    },
    {
        "bookchapter": "תהילים",
        "chapter": "קיב",
        "versechapter": "ט",
        "bookseder": "תהילים",
        "seder": "טז",
        "verseseder": "י",
        "versenikud": "פִּזַּ֤ר ׀ נָ֘תַ֤ן לָאֶבְיוֹנִ֗ים צִ֭דְקָתוֹ עֹמֶ֣דֶת לָעַ֑ד קַ֝רְנ֗וֹ תָּר֥וּם בְּכָבֽוֹד׃ ",
        "versenonikud": "פזר  נתן לאביונים צדקתו עמדת לעד קרנו תרום בכבוד "
    },
    {
        "bookchapter": "תהילים",
        "chapter": "קיב",
        "versechapter": "י",
        "bookseder": "תהילים",
        "seder": "טז",
        "verseseder": "יא",
        "versenikud": "רָ֘שָׁ֤ע יִרְאֶ֨ה ׀ וְכָעָ֗ס שִׁנָּ֣יו יַחֲרֹ֣ק וְנָמָ֑ס תַּאֲוַ֖ת רְשָׁעִ֣ים תֹּאבֵֽד׃ ",
        "versenonikud": "רשע יראה  וכעס שניו יחרק ונמס תאות רשעים תאבד "
    }
]