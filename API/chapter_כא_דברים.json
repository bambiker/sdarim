[
    {
        "bookchapter": "דברים",
        "chapter": "כא",
        "versechapter": "א",
        "bookseder": "דברים",
        "seder": "טז",
        "verseseder": "יב",
        "parasha": "שפטים",
        "versenikud": "כִּי־ יִמָּצֵ֣א חָלָ֗ל בָּאֲדָמָה֙ אֲשֶׁר֩ יְהוָ֨ה אֱלֹהֶ֜יךָ נֹתֵ֤ן לְךָ֙ לְרִשְׁתָּ֔הּ נֹפֵ֖ל בַּשָּׂדֶ֑ה לֹ֥א נוֹדַ֖ע מִ֥י הִכָּֽהוּ׃ ",
        "versenonikud": "כי ימצא חלל באדמה אשר יהוה אלהיך נתן לך לרשתה נפל בשדה לא נודע מי הכהו "
    },
    {
        "bookchapter": "דברים",
        "chapter": "כא",
        "versechapter": "ב",
        "bookseder": "דברים",
        "seder": "טז",
        "verseseder": "יג",
        "parasha": "שפטים",
        "versenikud": "וְיָצְא֥וּ זְקֵנֶ֖יךָ וְשֹׁפְטֶ֑יךָ וּמָדְדוּ֙ אֶל־ הֶ֣עָרִ֔ים אֲשֶׁ֖ר סְבִיבֹ֥ת הֶחָלָֽל׃ ",
        "versenonikud": "ויצאו זקניך ושפטיך ומדדו אל הערים אשר סביבת החלל "
    },
    {
        "bookchapter": "דברים",
        "chapter": "כא",
        "versechapter": "ג",
        "bookseder": "דברים",
        "seder": "טז",
        "verseseder": "יד",
        "parasha": "שפטים",
        "versenikud": "וְהָיָ֣ה הָעִ֔יר הַקְּרֹבָ֖ה אֶל־ הֶחָלָ֑ל וְלָֽקְח֡וּ זִקְנֵי֩ הָעִ֨יר הַהִ֜וא עֶגְלַ֣ת בָּקָ֗ר אֲשֶׁ֤ר לֹֽא־ עֻבַּד֙ בָּ֔הּ אֲשֶׁ֥ר לֹא־ מָשְׁכָ֖ה בְּעֹֽל׃ ",
        "versenonikud": "והיה העיר הקרבה אל החלל ולקחו זקני העיר ההוא עגלת בקר אשר לא עבד בה אשר לא משכה בעל "
    },
    {
        "bookchapter": "דברים",
        "chapter": "כא",
        "versechapter": "ד",
        "bookseder": "דברים",
        "seder": "טז",
        "verseseder": "טו",
        "parasha": "שפטים",
        "versenikud": "וְהוֹרִ֡דוּ זִקְנֵי֩ הָעִ֨יר הַהִ֤וא אֶת־ הָֽעֶגְלָה֙ אֶל־ נַ֣חַל אֵיתָ֔ן אֲשֶׁ֛ר לֹא־ יֵעָבֵ֥ד בּ֖וֹ וְלֹ֣א יִזָּרֵ֑עַ וְעָֽרְפוּ־ שָׁ֥ם אֶת־ הָעֶגְלָ֖ה בַּנָּֽחַל׃ ",
        "versenonikud": "והורדו זקני העיר ההוא את העגלה אל נחל איתן אשר לא יעבד בו ולא יזרע וערפו שם את העגלה בנחל "
    },
    {
        "bookchapter": "דברים",
        "chapter": "כא",
        "versechapter": "ה",
        "bookseder": "דברים",
        "seder": "טז",
        "verseseder": "טז",
        "parasha": "שפטים",
        "versenikud": "וְנִגְּשׁ֣וּ הַכֹּהֲנִים֮ בְּנֵ֣י לֵוִי֒ כִּ֣י בָ֗ם בָּחַ֞ר יְהוָ֤ה אֱלֹהֶ֙יךָ֙ לְשָׁ֣רְת֔וֹ וּלְבָרֵ֖ךְ בְּשֵׁ֣ם יְהוָ֑ה וְעַל־ פִּיהֶ֥ם יִהְיֶ֖ה כָּל־ רִ֥יב וְכָל־ נָֽגַע׃ ",
        "versenonikud": "ונגשו הכהנים בני לוי כי בם בחר יהוה אלהיך לשרתו ולברך בשם יהוה ועל פיהם יהיה כל ריב וכל נגע "
    },
    {
        "bookchapter": "דברים",
        "chapter": "כא",
        "versechapter": "ו",
        "bookseder": "דברים",
        "seder": "טז",
        "verseseder": "יז",
        "parasha": "שפטים",
        "versenikud": "וְכֹ֗ל זִקְנֵי֙ הָעִ֣יר הַהִ֔וא הַקְּרֹבִ֖ים אֶל־ הֶחָלָ֑ל יִרְחֲצוּ֙ אֶת־ יְדֵיהֶ֔ם עַל־ הָעֶגְלָ֖ה הָעֲרוּפָ֥ה בַנָּֽחַל׃ ",
        "versenonikud": "וכל זקני העיר ההוא הקרבים אל החלל ירחצו את ידיהם על העגלה הערופה בנחל "
    },
    {
        "bookchapter": "דברים",
        "chapter": "כא",
        "versechapter": "ז",
        "bookseder": "דברים",
        "seder": "טז",
        "verseseder": "יח",
        "parasha": "שפטים",
        "versenikud": "וְעָנ֖וּ וְאָמְר֑וּ יָדֵ֗ינוּ לֹ֤א שפכה שָֽׁפְכוּ֙ אֶת־ הַדָּ֣ם הַזֶּ֔ה וְעֵינֵ֖ינוּ לֹ֥א רָאֽוּ׃ ",
        "versenonikud": "וענו ואמרו ידינו לא שפכה שפכו את הדם הזה ועינינו לא ראו "
    },
    {
        "bookchapter": "דברים",
        "chapter": "כא",
        "versechapter": "ח",
        "bookseder": "דברים",
        "seder": "טז",
        "verseseder": "יט",
        "parasha": "שפטים",
        "versenikud": "כַּפֵּר֩ לְעַמְּךָ֨ יִשְׂרָאֵ֤ל אֲשֶׁר־ פָּדִ֙יתָ֙ יְהוָ֔ה וְאַל־ תִּתֵּן֙ דָּ֣ם נָקִ֔י בְּקֶ֖רֶב עַמְּךָ֣ יִשְׂרָאֵ֑ל וְנִכַּפֵּ֥ר לָהֶ֖ם הַדָּֽם׃ ",
        "versenonikud": "כפר לעמך ישראל אשר פדית יהוה ואל תתן דם נקי בקרב עמך ישראל ונכפר להם הדם "
    },
    {
        "bookchapter": "דברים",
        "chapter": "כא",
        "versechapter": "ט",
        "bookseder": "דברים",
        "seder": "טז",
        "verseseder": "כ",
        "parasha": "שפטים",
        "versenikud": "וְאַתָּ֗ה תְּבַעֵ֛ר הַדָּ֥ם הַנָּקִ֖י מִקִּרְבֶּ֑ךָ כִּֽי־ תַעֲשֶׂ֥ה הַיָּשָׁ֖ר בְּעֵינֵ֥י יְהוָֽה׃ ",
        "versenonikud": "ואתה תבער הדם הנקי מקרבך כי תעשה הישר בעיני יהוה "
    },
    {
        "bookchapter": "דברים",
        "chapter": "כא",
        "versechapter": "י",
        "bookseder": "דברים",
        "seder": "טז",
        "verseseder": "כא",
        "parasha": "כי תצא",
        "versenikud": "כִּֽי־ תֵצֵ֥א לַמִּלְחָמָ֖ה עַל־ אֹיְבֶ֑יךָ וּנְתָנ֞וֹ יְהוָ֧ה אֱלֹהֶ֛יךָ בְּיָדֶ֖ךָ וְשָׁבִ֥יתָ שִׁבְיֽוֹ׃ ",
        "versenonikud": "כי תצא למלחמה על איביך ונתנו יהוה אלהיך בידך ושבית שביו "
    },
    {
        "bookchapter": "דברים",
        "chapter": "כא",
        "versechapter": "יא",
        "bookseder": "דברים",
        "seder": "טז",
        "verseseder": "כב",
        "parasha": "כי תצא",
        "versenikud": "וְרָאִיתָ֙ בַּשִּׁבְיָ֔ה אֵ֖שֶׁת יְפַת־ תֹּ֑אַר וְחָשַׁקְתָּ֣ בָ֔הּ וְלָקַחְתָּ֥ לְךָ֖ לְאִשָּֽׁה׃ ",
        "versenonikud": "וראית בשביה אשת יפת תאר וחשקת בה ולקחת לך לאשה "
    },
    {
        "bookchapter": "דברים",
        "chapter": "כא",
        "versechapter": "יב",
        "bookseder": "דברים",
        "seder": "טז",
        "verseseder": "כג",
        "parasha": "כי תצא",
        "versenikud": "וַהֲבֵאתָ֖הּ אֶל־ תּ֣וֹךְ בֵּיתֶ֑ךָ וְגִלְּחָה֙ אֶת־ רֹאשָׁ֔הּ וְעָשְׂתָ֖ה אֶת־ צִפָּרְנֶֽיהָ׃ ",
        "versenonikud": "והבאתה אל תוך ביתך וגלחה את ראשה ועשתה את צפרניה "
    },
    {
        "bookchapter": "דברים",
        "chapter": "כא",
        "versechapter": "יג",
        "bookseder": "דברים",
        "seder": "טז",
        "verseseder": "כד",
        "parasha": "כי תצא",
        "versenikud": "וְהֵסִ֩ירָה֩ אֶת־ שִׂמְלַ֨ת שִׁבְיָ֜הּ מֵעָלֶ֗יהָ וְיָֽשְׁבָה֙ בְּבֵיתֶ֔ךָ וּבָֽכְתָ֛ה אֶת־ אָבִ֥יהָ וְאֶת־ אִמָּ֖הּ יֶ֣רַח יָמִ֑ים וְאַ֨חַר כֵּ֜ן תָּב֤וֹא אֵלֶ֙יהָ֙ וּבְעַלְתָּ֔הּ וְהָיְתָ֥ה לְךָ֖ לְאִשָּֽׁה׃ ",
        "versenonikud": "והסירה את שמלת שביה מעליה וישבה בביתך ובכתה את אביה ואת אמה ירח ימים ואחר כן תבוא אליה ובעלתה והיתה לך לאשה "
    },
    {
        "bookchapter": "דברים",
        "chapter": "כא",
        "versechapter": "יד",
        "bookseder": "דברים",
        "seder": "טז",
        "verseseder": "כה",
        "parasha": "כי תצא",
        "versenikud": "וְהָיָ֞ה אִם־ לֹ֧א חָפַ֣צְתָּ בָּ֗הּ וְשִׁלַּחְתָּהּ֙ לְנַפְשָׁ֔הּ וּמָכֹ֥ר לֹא־ תִמְכְּרֶ֖נָּה בַּכָּ֑סֶף לֹא־ תִתְעַמֵּ֣ר בָּ֔הּ תַּ֖חַת אֲשֶׁ֥ר עִנִּיתָֽהּ׃ ",
        "versenonikud": "והיה אם לא חפצת בה ושלחתה לנפשה ומכר לא תמכרנה בכסף לא תתעמר בה תחת אשר עניתה "
    },
    {
        "bookchapter": "דברים",
        "chapter": "כא",
        "versechapter": "טו",
        "bookseder": "דברים",
        "seder": "טז",
        "verseseder": "כו",
        "parasha": "כי תצא",
        "versenikud": "כִּֽי־ תִהְיֶ֨יןָ לְאִ֜ישׁ שְׁתֵּ֣י נָשִׁ֗ים הָאַחַ֤ת אֲהוּבָה֙ וְהָאַחַ֣ת שְׂנוּאָ֔ה וְיָֽלְדוּ־ ל֣וֹ בָנִ֔ים הָאֲהוּבָ֖ה וְהַשְּׂנוּאָ֑ה וְהָיָ֛ה הַבֵּ֥ן הַבְּכ֖וֹר לַשְּׂנִיאָֽה׃ ",
        "versenonikud": "כי תהיין לאיש שתי נשים האחת אהובה והאחת שנואה וילדו לו בנים האהובה והשנואה והיה הבן הבכור לשניאה "
    },
    {
        "bookchapter": "דברים",
        "chapter": "כא",
        "versechapter": "טז",
        "bookseder": "דברים",
        "seder": "טז",
        "verseseder": "כז",
        "parasha": "כי תצא",
        "versenikud": "וְהָיָ֗ה בְּיוֹם֙ הַנְחִיל֣וֹ אֶת־ בָּנָ֔יו אֵ֥ת אֲשֶׁר־ יִהְיֶ֖ה ל֑וֹ לֹ֣א יוּכַ֗ל לְבַכֵּר֙ אֶת־ בֶּן־ הָ֣אֲהוּבָ֔ה עַל־ פְּנֵ֥י בֶן־ הַשְּׂנוּאָ֖ה הַבְּכֹֽר׃ ",
        "versenonikud": "והיה ביום הנחילו את בניו את אשר יהיה לו לא יוכל לבכר את בן האהובה על פני בן השנואה הבכר "
    },
    {
        "bookchapter": "דברים",
        "chapter": "כא",
        "versechapter": "יז",
        "bookseder": "דברים",
        "seder": "טז",
        "verseseder": "כח",
        "parasha": "כי תצא",
        "versenikud": "כִּי֩ אֶת־ הַבְּכֹ֨ר בֶּן־ הַשְּׂנוּאָ֜ה יַכִּ֗יר לָ֤תֶת לוֹ֙ פִּ֣י שְׁנַ֔יִם בְּכֹ֥ל אֲשֶׁר־ יִמָּצֵ֖א ל֑וֹ כִּי־ הוּא֙ רֵאשִׁ֣ית אֹנ֔וֹ ל֖וֹ מִשְׁפַּ֥ט הַבְּכֹרָֽה׃ ",
        "versenonikud": "כי את הבכר בן השנואה יכיר לתת לו פי שנים בכל אשר ימצא לו כי הוא ראשית אנו לו משפט הבכרה "
    },
    {
        "bookchapter": "דברים",
        "chapter": "כא",
        "versechapter": "יח",
        "bookseder": "דברים",
        "seder": "טז",
        "verseseder": "כט",
        "parasha": "כי תצא",
        "versenikud": "כִּֽי־ יִהְיֶ֣ה לְאִ֗ישׁ בֵּ֚ן סוֹרֵ֣ר וּמוֹרֶ֔ה אֵינֶ֣נּוּ שֹׁמֵ֔עַ בְּק֥וֹל אָבִ֖יו וּבְק֣וֹל אִמּ֑וֹ וְיסְּר֣וּ אֹת֔וֹ וְלֹ֥א יִשְׁמַ֖ע אֲלֵיהֶֽם׃ ",
        "versenonikud": "כי יהיה לאיש בן סורר ומורה איננו שמע בקול אביו ובקול אמו ויסרו אתו ולא ישמע אליהם "
    },
    {
        "bookchapter": "דברים",
        "chapter": "כא",
        "versechapter": "יט",
        "bookseder": "דברים",
        "seder": "טז",
        "verseseder": "ל",
        "parasha": "כי תצא",
        "versenikud": "וְתָ֥פְשׂוּ ב֖וֹ אָבִ֣יו וְאִמּ֑וֹ וְהוֹצִ֧יאוּ אֹת֛וֹ אֶל־ זִקְנֵ֥י עִיר֖וֹ וְאֶל־ שַׁ֥עַר מְקֹמֽוֹ׃ ",
        "versenonikud": "ותפשו בו אביו ואמו והוציאו אתו אל זקני עירו ואל שער מקמו "
    },
    {
        "bookchapter": "דברים",
        "chapter": "כא",
        "versechapter": "כ",
        "bookseder": "דברים",
        "seder": "טז",
        "verseseder": "לא",
        "parasha": "כי תצא",
        "versenikud": "וְאָמְר֞וּ אֶל־ זִקְנֵ֣י עִיר֗וֹ בְּנֵ֤נוּ זֶה֙ סוֹרֵ֣ר וּמֹרֶ֔ה אֵינֶ֥נּוּ שֹׁמֵ֖עַ בְּקֹלֵ֑נוּ זוֹלֵ֖ל וְסֹבֵֽא׃ ",
        "versenonikud": "ואמרו אל זקני עירו בננו זה סורר ומרה איננו שמע בקלנו זולל וסבא "
    },
    {
        "bookchapter": "דברים",
        "chapter": "כא",
        "versechapter": "כא",
        "bookseder": "דברים",
        "seder": "טז",
        "verseseder": "לב",
        "parasha": "כי תצא",
        "versenikud": "וּ֠רְגָמֻהוּ כָּל־ אַנְשֵׁ֨י עִיר֤וֹ בָֽאֲבָנִים֙ וָמֵ֔ת וּבִֽעַרְתָּ֥ הָרָ֖ע מִקִּרְבֶּ֑ךָ וְכָל־ יִשְׂרָאֵ֖ל יִשְׁמְע֥וּ וְיִרָֽאוּ׃ ",
        "versenonikud": "ורגמהו כל אנשי עירו באבנים ומת ובערת הרע מקרבך וכל ישראל ישמעו ויראו "
    },
    {
        "bookchapter": "דברים",
        "chapter": "כא",
        "versechapter": "כב",
        "bookseder": "דברים",
        "seder": "טז",
        "verseseder": "לג",
        "parasha": "כי תצא",
        "versenikud": "וְכִֽי־ יִהְיֶ֣ה בְאִ֗ישׁ חֵ֛טְא מִשְׁפַּט־ מָ֖וֶת וְהוּמָ֑ת וְתָלִ֥יתָ אֹת֖וֹ עַל־ עֵֽץ׃ ",
        "versenonikud": "וכי יהיה באיש חטא משפט מות והומת ותלית אתו על עץ "
    },
    {
        "bookchapter": "דברים",
        "chapter": "כא",
        "versechapter": "כג",
        "bookseder": "דברים",
        "seder": "טז",
        "verseseder": "לד",
        "parasha": "כי תצא",
        "versenikud": "לֹא־ תָלִ֨ין נִבְלָת֜וֹ עַל־ הָעֵ֗ץ כִּֽי־ קָב֤וֹר תִּקְבְּרֶ֙נּוּ֙ בַּיּ֣וֹם הַה֔וּא כִּֽי־ קִלְלַ֥ת אֱלֹהִ֖ים תָּל֑וּי וְלֹ֤א תְטַמֵּא֙ אֶת־ אַדְמָ֣תְךָ֔ אֲשֶׁר֙ יְהוָ֣ה אֱלֹהֶ֔יךָ נֹתֵ֥ן לְךָ֖ נַחֲלָֽה׃ ",
        "versenonikud": "לא תלין נבלתו על העץ כי קבור תקברנו ביום ההוא כי קללת אלהים תלוי ולא תטמא את אדמתך אשר יהוה אלהיך נתן לך נחלה "
    }
]