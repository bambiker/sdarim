[
    {
        "bookchapter": "ישעיהו",
        "chapter": "כט",
        "versechapter": "כג",
        "bookseder": "ישעיהו",
        "seder": "יב",
        "verseseder": "א",
        "versenikud": "כִּ֣י בִ֠רְאֹתוֹ יְלָדָ֞יו מַעֲשֵׂ֥ה יָדַ֛י בְּקִרְבּ֖וֹ יַקְדִּ֣ישֽׁוּ שְׁמִ֑י וְהִקְדִּ֙ישׁוּ֙ אֶת־ קְד֣וֹשׁ יַֽעֲקֹ֔ב וְאֶת־ אֱלֹהֵ֥י יִשְׂרָאֵ֖ל יַעֲרִֽיצוּ׃ ",
        "versenonikud": "כי בראתו ילדיו מעשה ידי בקרבו יקדישו שמי והקדישו את קדוש יעקב ואת אלהי ישראל יעריצו "
    },
    {
        "bookchapter": "ישעיהו",
        "chapter": "כט",
        "versechapter": "כד",
        "bookseder": "ישעיהו",
        "seder": "יב",
        "verseseder": "ב",
        "versenikud": "וְיָדְע֥וּ תֹֽעֵי־ ר֖וּחַ בִּינָ֑ה וְרוֹגְנִ֖ים יִלְמְדוּ־ לֶֽקַח׃ ",
        "versenonikud": "וידעו תעי רוח בינה ורוגנים ילמדו לקח "
    },
    {
        "bookchapter": "ישעיהו",
        "chapter": "ל",
        "versechapter": "א",
        "bookseder": "ישעיהו",
        "seder": "יב",
        "verseseder": "ג",
        "versenikud": "ה֣וֹי בָּנִ֤ים סֽוֹרְרִים֙ נְאֻם־ יְהוָ֔ה לַעֲשׂ֤וֹת עֵצָה֙ וְלֹ֣א מִנִּ֔י וְלִנְסֹ֥ךְ מַסֵּכָ֖ה וְלֹ֣א רוּחִ֑י לְמַ֛עַן סְפ֥וֹת חַטָּ֖את עַל־ חַטָּֽאת׃ ",
        "versenonikud": "הוי בנים סוררים נאם יהוה לעשות עצה ולא מני ולנסך מסכה ולא רוחי למען ספות חטאת על חטאת "
    },
    {
        "bookchapter": "ישעיהו",
        "chapter": "ל",
        "versechapter": "ב",
        "bookseder": "ישעיהו",
        "seder": "יב",
        "verseseder": "ד",
        "versenikud": "הַהֹלְכִים֙ לָרֶ֣דֶת מִצְרַ֔יִם וּפִ֖י לֹ֣א שָׁאָ֑לוּ לָעוֹז֙ בְּמָע֣וֹז פַּרְעֹ֔ה וְלַחְס֖וֹת בְּצֵ֥ל מִצְרָֽיִם׃ ",
        "versenonikud": "ההלכים לרדת מצרים ופי לא שאלו לעוז במעוז פרעה ולחסות בצל מצרים "
    },
    {
        "bookchapter": "ישעיהו",
        "chapter": "ל",
        "versechapter": "ג",
        "bookseder": "ישעיהו",
        "seder": "יב",
        "verseseder": "ה",
        "versenikud": "וְהָיָ֥ה לָכֶ֛ם מָע֥וֹז פַּרְעֹ֖ה לְבֹ֑שֶׁת וְהֶחָס֥וּת בְּצֵל־ מִצְרַ֖יִם לִכְלִמָּֽה׃ ",
        "versenonikud": "והיה לכם מעוז פרעה לבשת והחסות בצל מצרים לכלמה "
    },
    {
        "bookchapter": "ישעיהו",
        "chapter": "ל",
        "versechapter": "ד",
        "bookseder": "ישעיהו",
        "seder": "יב",
        "verseseder": "ו",
        "versenikud": "כִּֽי־ הָי֥וּ בְצֹ֖עַן שָׂרָ֑יו וּמַלְאָכָ֖יו חָנֵ֥ס יַגִּֽיעוּ׃ ",
        "versenonikud": "כי היו בצען שריו ומלאכיו חנס יגיעו "
    },
    {
        "bookchapter": "ישעיהו",
        "chapter": "ל",
        "versechapter": "ה",
        "bookseder": "ישעיהו",
        "seder": "יב",
        "verseseder": "ז",
        "versenikud": "כֹּ֣ל הבאיש הֹבִ֔ישׁ עַל־ עַ֖ם לֹא־ יוֹעִ֣ילוּ לָ֑מוֹ לֹ֤א לְעֵ֙זֶר֙ וְלֹ֣א לְהוֹעִ֔יל כִּ֥י לְבֹ֖שֶׁת וְגַם־ לְחֶרְפָּֽה׃ ",
        "versenonikud": "כל הבאיש הביש על עם לא יועילו למו לא לעזר ולא להועיל כי לבשת וגם לחרפה "
    },
    {
        "bookchapter": "ישעיהו",
        "chapter": "ל",
        "versechapter": "ו",
        "bookseder": "ישעיהו",
        "seder": "יב",
        "verseseder": "ח",
        "versenikud": "מַשָּׂ֖א בַּהֲמ֣וֹת נֶ֑גֶב בְּאֶרֶץ֩ צָרָ֨ה וְצוּקָ֜ה לָבִ֧יא וָלַ֣יִשׁ מֵהֶ֗ם אֶפְעֶה֙ וְשָׂרָ֣ף מְעוֹפֵ֔ף יִשְׂאוּ֩ עַל־ כֶּ֨תֶף עֲיָרִ֜ים חֵֽילֵהֶ֗ם וְעַל־ דַּבֶּ֤שֶׁת גְּמַלִּים֙ אֽוֹצְרֹתָ֔ם עַל־ עַ֖ם לֹ֥א יוֹעִֽילוּ׃ ",
        "versenonikud": "משא בהמות נגב בארץ צרה וצוקה לביא וליש מהם אפעה ושרף מעופף ישאו על כתף עירים חילהם ועל דבשת גמלים אוצרתם על עם לא יועילו "
    },
    {
        "bookchapter": "ישעיהו",
        "chapter": "ל",
        "versechapter": "ז",
        "bookseder": "ישעיהו",
        "seder": "יב",
        "verseseder": "ט",
        "versenikud": "וּמִצְרַ֕יִם הֶ֥בֶל וָרִ֖יק יַעְזֹ֑רוּ לָכֵן֙ קָרָ֣אתִי לָזֹ֔את רַ֥הַב הֵ֖ם שָֽׁבֶת׃ ",
        "versenonikud": "ומצרים הבל וריק יעזרו לכן קראתי לזאת רהב הם שבת "
    },
    {
        "bookchapter": "ישעיהו",
        "chapter": "ל",
        "versechapter": "ח",
        "bookseder": "ישעיהו",
        "seder": "יב",
        "verseseder": "י",
        "versenikud": "עַתָּ֗ה בּ֣וֹא כָתְבָ֥הּ עַל־ ל֛וּחַ אִתָּ֖ם וְעַל־ סֵ֣פֶר חֻקָּ֑הּ וּתְהִי֙ לְי֣וֹם אַחֲר֔וֹן לָעַ֖ד עַד־ עוֹלָֽם׃ ",
        "versenonikud": "עתה בוא כתבה על לוח אתם ועל ספר חקה ותהי ליום אחרון לעד עד עולם "
    },
    {
        "bookchapter": "ישעיהו",
        "chapter": "ל",
        "versechapter": "ט",
        "bookseder": "ישעיהו",
        "seder": "יב",
        "verseseder": "יא",
        "versenikud": "כִּ֣י עַ֤ם מְרִי֙ ה֔וּא בָּנִ֖ים כֶּחָשִׁ֑ים בָּנִ֕ים לֹֽא־ אָב֥וּ שְׁמ֖וֹעַ תּוֹרַ֥ת יְהוָֽה׃ ",
        "versenonikud": "כי עם מרי הוא בנים כחשים בנים לא אבו שמוע תורת יהוה "
    },
    {
        "bookchapter": "ישעיהו",
        "chapter": "ל",
        "versechapter": "י",
        "bookseder": "ישעיהו",
        "seder": "יב",
        "verseseder": "יב",
        "versenikud": "אֲשֶׁ֨ר אָמְר֤וּ לָֽרֹאִים֙ לֹ֣א תִרְא֔וּ וְלַ֣חֹזִ֔ים לֹ֥א תֶחֱזוּ־ לָ֖נוּ נְכֹח֑וֹת דַּבְּרוּ־ לָ֣נוּ חֲלָק֔וֹת חֲז֖וּ מַהֲתַלּֽוֹת׃ ",
        "versenonikud": "אשר אמרו לראים לא תראו ולחזים לא תחזו לנו נכחות דברו לנו חלקות חזו מהתלות "
    },
    {
        "bookchapter": "ישעיהו",
        "chapter": "ל",
        "versechapter": "יא",
        "bookseder": "ישעיהו",
        "seder": "יב",
        "verseseder": "יג",
        "versenikud": "ס֚וּרוּ מִנֵּי־ דֶ֔רֶךְ הַטּ֖וּ מִנֵּי־ אֹ֑רַח הַשְׁבִּ֥יתוּ מִפָּנֵ֖ינוּ אֶת־ קְד֥וֹשׁ יִשְׂרָאֵֽל׃ ",
        "versenonikud": "סורו מני דרך הטו מני ארח השביתו מפנינו את קדוש ישראל "
    },
    {
        "bookchapter": "ישעיהו",
        "chapter": "ל",
        "versechapter": "יב",
        "bookseder": "ישעיהו",
        "seder": "יב",
        "verseseder": "יד",
        "versenikud": "לָכֵ֗ן כֹּ֤ה אָמַר֙ קְד֣וֹשׁ יִשְׂרָאֵ֔ל יַ֥עַן מָֽאָסְכֶ֖ם בַּדָּבָ֣ר הַזֶּ֑ה וַֽתִּבְטְחוּ֙ בְּעֹ֣שֶׁק וְנָל֔וֹז וַתִּֽשָּׁעֲנ֖וּ עָלָֽיו׃ ",
        "versenonikud": "לכן כה אמר קדוש ישראל יען מאסכם בדבר הזה ותבטחו בעשק ונלוז ותשענו עליו "
    },
    {
        "bookchapter": "ישעיהו",
        "chapter": "ל",
        "versechapter": "יג",
        "bookseder": "ישעיהו",
        "seder": "יב",
        "verseseder": "טו",
        "versenikud": "לָכֵ֗ן יִֽהְיֶ֤ה לָכֶם֙ הֶעָוֺ֣ן הַזֶּ֔ה כְּפֶ֣רֶץ נֹפֵ֔ל נִבְעֶ֖ה בְּחוֹמָ֣ה נִשְׂגָּבָ֑ה אֲשֶׁר־ פִּתְאֹ֥ם לְפֶ֖תַע יָב֥וֹא שִׁבְרָֽהּ׃ ",
        "versenonikud": "לכן יהיה לכם העון הזה כפרץ נפל נבעה בחומה נשגבה אשר פתאם לפתע יבוא שברה "
    },
    {
        "bookchapter": "ישעיהו",
        "chapter": "ל",
        "versechapter": "יד",
        "bookseder": "ישעיהו",
        "seder": "יב",
        "verseseder": "טז",
        "versenikud": "וּ֠שְׁבָרָהּ כְּשֵׁ֨בֶר נֵ֧בֶל יוֹצְרִ֛ים כָּת֖וּת לֹ֣א יַחְמֹ֑ל וְלֹֽא־ יִמָּצֵ֤א בִמְכִתָּתוֹ֙ חֶ֔רֶשׂ לַחְתּ֥וֹת אֵשׁ֙ מִיָּק֔וּד וְלַחְשֹׂ֥ף מַ֖יִם מִגֶּֽבֶא׃ ",
        "versenonikud": "ושברה כשבר נבל יוצרים כתות לא יחמל ולא ימצא במכתתו חרש לחתות אש מיקוד ולחשף מים מגבא "
    },
    {
        "bookchapter": "ישעיהו",
        "chapter": "ל",
        "versechapter": "טו",
        "bookseder": "ישעיהו",
        "seder": "יב",
        "verseseder": "יז",
        "versenikud": "כִּ֣י כֹֽה־ אָמַר֩ אֲדֹנָ֨י יְהוִ֜ה קְד֣וֹשׁ יִשְׂרָאֵ֗ל בְּשׁוּבָ֤ה וָנַ֙חַת֙ תִּוָּ֣שֵׁע֔וּן בְּהַשְׁקֵט֙ וּבְבִטְחָ֔ה תִּהְיֶ֖ה גְּבֽוּרַתְכֶ֑ם וְלֹ֖א אֲבִיתֶֽם׃ ",
        "versenonikud": "כי כה אמר אדני יהוה קדוש ישראל בשובה ונחת תושעון בהשקט ובבטחה תהיה גבורתכם ולא אביתם "
    },
    {
        "bookchapter": "ישעיהו",
        "chapter": "ל",
        "versechapter": "טז",
        "bookseder": "ישעיהו",
        "seder": "יב",
        "verseseder": "יח",
        "versenikud": "וַתֹּ֨אמְר֥וּ לֹא־ כִ֛י עַל־ ס֥וּס נָנ֖וּס עַל־ כֵּ֣ן תְּנוּס֑וּן וְעַל־ קַ֣ל נִרְכָּ֔ב עַל־ כֵּ֖ן יִקַּ֥לּוּ רֹדְפֵיכֶֽם׃ ",
        "versenonikud": "ותאמרו לא כי על סוס ננוס על כן תנוסון ועל קל נרכב על כן יקלו רדפיכם "
    },
    {
        "bookchapter": "ישעיהו",
        "chapter": "ל",
        "versechapter": "יז",
        "bookseder": "ישעיהו",
        "seder": "יב",
        "verseseder": "יט",
        "versenikud": "אֶ֣לֶף אֶחָ֗ד מִפְּנֵי֙ גַּעֲרַ֣ת אֶחָ֔ד מִפְּנֵ֛י גַּעֲרַ֥ת חֲמִשָּׁ֖ה תָּנֻ֑סוּ עַ֣ד אִם־ נוֹתַרְתֶּ֗ם כַּתֹּ֙רֶן֙ עַל־ רֹ֣אשׁ הָהָ֔ר וְכַנֵּ֖ס עַל־ הַגִּבְעָֽה׃ ",
        "versenonikud": "אלף אחד מפני גערת אחד מפני גערת חמשה תנסו עד אם נותרתם כתרן על ראש ההר וכנס על הגבעה "
    },
    {
        "bookchapter": "ישעיהו",
        "chapter": "ל",
        "versechapter": "יח",
        "bookseder": "ישעיהו",
        "seder": "יב",
        "verseseder": "כ",
        "versenikud": "וְלָכֵ֞ן יְחַכֶּ֤ה יְהוָה֙ לַֽחֲנַנְכֶ֔ם וְלָכֵ֥ן יָר֖וּם לְרַֽחֶמְכֶ֑ם כִּֽי־ אֱלֹהֵ֤י מִשְׁפָּט֙ יְהוָ֔ה אַשְׁרֵ֖י כָּל־ ח֥וֹכֵי לֽוֹ׃ ",
        "versenonikud": "ולכן יחכה יהוה לחננכם ולכן ירום לרחמכם כי אלהי משפט יהוה אשרי כל חוכי לו "
    },
    {
        "bookchapter": "ישעיהו",
        "chapter": "ל",
        "versechapter": "יט",
        "bookseder": "ישעיהו",
        "seder": "יב",
        "verseseder": "כא",
        "versenikud": "כִּי־ עַ֛ם בְּצִיּ֥וֹן יֵשֵׁ֖ב בִּירֽוּשָׁלִָ֑ם בָּכ֣וֹ לֹֽא־ תִבְכֶּ֗ה חָנ֤וֹן יָחְנְךָ֙ לְק֣וֹל זַעֲקֶ֔ךָ כְּשָׁמְעָת֖וֹ עָנָֽךְ׃ ",
        "versenonikud": "כי עם בציון ישב בירושלם בכו לא תבכה חנון יחנך לקול זעקך כשמעתו ענך "
    },
    {
        "bookchapter": "ישעיהו",
        "chapter": "ל",
        "versechapter": "כ",
        "bookseder": "ישעיהו",
        "seder": "יב",
        "verseseder": "כב",
        "versenikud": "וְנָתַ֨ן לָכֶ֧ם אֲדֹנָ֛י לֶ֥חֶם צָ֖ר וּמַ֣יִם לָ֑חַץ וְלֹֽא־ יִכָּנֵ֥ף עוֹד֙ מוֹרֶ֔יךָ וְהָי֥וּ עֵינֶ֖יךָ רֹא֥וֹת אֶת־ מוֹרֶֽיךָ׃ ",
        "versenonikud": "ונתן לכם אדני לחם צר ומים לחץ ולא יכנף עוד מוריך והיו עיניך ראות את מוריך "
    },
    {
        "bookchapter": "ישעיהו",
        "chapter": "ל",
        "versechapter": "כא",
        "bookseder": "ישעיהו",
        "seder": "יב",
        "verseseder": "כג",
        "versenikud": "וְאָזְנֶ֙יךָ֙ תִּשְׁמַ֣עְנָה דָבָ֔ר מֵֽאַחֲרֶ֖יךָ לֵאמֹ֑ר זֶ֤ה הַדֶּ֙רֶךְ֙ לְכ֣וּ ב֔וֹ כִּ֥י תַאֲמִ֖ינוּ וְכִ֥י תַשְׂמְאִֽילוּ׃ ",
        "versenonikud": "ואזניך תשמענה דבר מאחריך לאמר זה הדרך לכו בו כי תאמינו וכי תשמאילו "
    },
    {
        "bookchapter": "ישעיהו",
        "chapter": "ל",
        "versechapter": "כב",
        "bookseder": "ישעיהו",
        "seder": "יב",
        "verseseder": "כד",
        "versenikud": "וְטִמֵּאתֶ֗ם אֶת־ צִפּוּי֙ פְּסִילֵ֣י כַסְפֶּ֔ךָ וְאֶת־ אֲפֻדַּ֖ת מַסֵּכַ֣ת זְהָבֶ֑ךָ תִּזְרֵם֙ כְּמ֣וֹ דָוָ֔ה צֵ֖א תֹּ֥אמַר לֽוֹ׃ ",
        "versenonikud": "וטמאתם את צפוי פסילי כספך ואת אפדת מסכת זהבך תזרם כמו דוה צא תאמר לו "
    },
    {
        "bookchapter": "ישעיהו",
        "chapter": "ל",
        "versechapter": "כג",
        "bookseder": "ישעיהו",
        "seder": "יב",
        "verseseder": "כה",
        "versenikud": "וְנָתַן֩ מְטַ֨ר זַרְעֲךָ֜ אֲשֶׁר־ תִּזְרַ֣ע אֶת־ הָאֲדָמָ֗ה וְלֶ֙חֶם֙ תְּבוּאַ֣ת הָֽאֲדָמָ֔ה וְהָיָ֥ה דָשֵׁ֖ן וְשָׁמֵ֑ן יִרְעֶ֥ה מִקְנֶ֛יךָ בַּיּ֥וֹם הַה֖וּא כַּ֥ר נִרְחָֽב׃ ",
        "versenonikud": "ונתן מטר זרעך אשר תזרע את האדמה ולחם תבואת האדמה והיה דשן ושמן ירעה מקניך ביום ההוא כר נרחב "
    },
    {
        "bookchapter": "ישעיהו",
        "chapter": "ל",
        "versechapter": "כד",
        "bookseder": "ישעיהו",
        "seder": "יב",
        "verseseder": "כו",
        "versenikud": "וְהָאֲלָפִ֣ים וְהָעֲיָרִ֗ים עֹֽבְדֵי֙ הָֽאֲדָמָ֔ה בְּלִ֥יל חָמִ֖יץ יֹאכֵ֑לוּ אֲשֶׁר־ זֹרֶ֥ה בָרַ֖חַת וּבַמִּזְרֶֽה׃ ",
        "versenonikud": "והאלפים והעירים עבדי האדמה בליל חמיץ יאכלו אשר זרה ברחת ובמזרה "
    },
    {
        "bookchapter": "ישעיהו",
        "chapter": "ל",
        "versechapter": "כה",
        "bookseder": "ישעיהו",
        "seder": "יב",
        "verseseder": "כז",
        "versenikud": "וְהָיָ֣ה ׀ עַל־ כָּל־ הַ֣ר גָּבֹ֗הַ וְעַל֙ כָּל־ גִּבְעָ֣ה נִשָּׂאָ֔ה פְּלָגִ֖ים יִבְלֵי־ מָ֑יִם בְּיוֹם֙ הֶ֣רֶג רָ֔ב בִּנְפֹ֖ל מִגְדָּלִֽים׃ ",
        "versenonikud": "והיה  על כל הר גבה ועל כל גבעה נשאה פלגים יבלי מים ביום הרג רב בנפל מגדלים "
    },
    {
        "bookchapter": "ישעיהו",
        "chapter": "ל",
        "versechapter": "כו",
        "bookseder": "ישעיהו",
        "seder": "יב",
        "verseseder": "כח",
        "versenikud": "וְהָיָ֤ה אֽוֹר־ הַלְּבָנָה֙ כְּא֣וֹר הַֽחַמָּ֔ה וְא֤וֹר הַֽחַמָּה֙ יִהְיֶ֣ה שִׁבְעָתַ֔יִם כְּא֖וֹר שִׁבְעַ֣ת הַיָּמִ֑ים בְּי֗וֹם חֲבֹ֤שׁ יְהוָה֙ אֶת־ שֶׁ֣בֶר עַמּ֔וֹ וּמַ֥חַץ מַכָּת֖וֹ יִרְפָּֽא׃ ",
        "versenonikud": "והיה אור הלבנה כאור החמה ואור החמה יהיה שבעתים כאור שבעת הימים ביום חבש יהוה את שבר עמו ומחץ מכתו ירפא "
    },
    {
        "bookchapter": "ישעיהו",
        "chapter": "ל",
        "versechapter": "כז",
        "bookseder": "ישעיהו",
        "seder": "יב",
        "verseseder": "כט",
        "versenikud": "הִנֵּ֤ה שֵׁם־ יְהוָה֙ בָּ֣א מִמֶּרְחָ֔ק בֹּעֵ֣ר אַפּ֔וֹ וְכֹ֖בֶד מַשָּׂאָ֑ה שְׂפָתָיו֙ מָ֣לְאוּ זַ֔עַם וּלְשׁוֹנ֖וֹ כְּאֵ֥שׁ אֹכָֽלֶת׃ ",
        "versenonikud": "הנה שם יהוה בא ממרחק בער אפו וכבד משאה שפתיו מלאו זעם ולשונו כאש אכלת "
    },
    {
        "bookchapter": "ישעיהו",
        "chapter": "ל",
        "versechapter": "כח",
        "bookseder": "ישעיהו",
        "seder": "יב",
        "verseseder": "ל",
        "versenikud": "וְרוּח֞וֹ כְּנַ֤חַל שׁוֹטֵף֙ עַד־ צַוָּ֣אר יֶֽחֱצֶ֔ה לַהֲנָפָ֥ה גוֹיִ֖ם בְּנָ֣פַת שָׁ֑וְא וְרֶ֣סֶן מַתְעֶ֔ה עַ֖ל לְחָיֵ֥י עַמִּֽים׃ ",
        "versenonikud": "ורוחו כנחל שוטף עד צואר יחצה להנפה גוים בנפת שוא ורסן מתעה על לחיי עמים "
    },
    {
        "bookchapter": "ישעיהו",
        "chapter": "ל",
        "versechapter": "כט",
        "bookseder": "ישעיהו",
        "seder": "יב",
        "verseseder": "לא",
        "versenikud": "הַשִּׁיר֙ יִֽהְיֶ֣ה לָכֶ֔ם כְּלֵ֖יל הִתְקַדֶּשׁ־ חָ֑ג וְשִׂמְחַ֣ת לֵבָ֗ב כַּֽהוֹלֵךְ֙ בֶּֽחָלִ֔יל לָב֥וֹא בְהַר־ יְהוָ֖ה אֶל־ צ֥וּר יִשְׂרָאֵֽל׃ ",
        "versenonikud": "השיר יהיה לכם כליל התקדש חג ושמחת לבב כהולך בחליל לבוא בהר יהוה אל צור ישראל "
    },
    {
        "bookchapter": "ישעיהו",
        "chapter": "ל",
        "versechapter": "ל",
        "bookseder": "ישעיהו",
        "seder": "יב",
        "verseseder": "לב",
        "versenikud": "וְהִשְׁמִ֨יעַ יְהוָ֜ה אֶת־ ה֣וֹד קוֹל֗וֹ וְנַ֤חַת זְרוֹעוֹ֙ יַרְאֶ֔ה בְּזַ֣עַף אַ֔ף וְלַ֖הַב אֵ֣שׁ אוֹכֵלָ֑ה נֶ֥פֶץ וָזֶ֖רֶם וְאֶ֥בֶן בָּרָֽד׃ ",
        "versenonikud": "והשמיע יהוה את הוד קולו ונחת זרועו יראה בזעף אף ולהב אש אוכלה נפץ וזרם ואבן ברד "
    },
    {
        "bookchapter": "ישעיהו",
        "chapter": "ל",
        "versechapter": "לא",
        "bookseder": "ישעיהו",
        "seder": "יב",
        "verseseder": "לג",
        "versenikud": "כִּֽי־ מִקּ֥וֹל יְהוָ֖ה יֵחַ֣ת אַשּׁ֑וּר בַּשֵּׁ֖בֶט יַכֶּֽה׃ ",
        "versenonikud": "כי מקול יהוה יחת אשור בשבט יכה "
    },
    {
        "bookchapter": "ישעיהו",
        "chapter": "ל",
        "versechapter": "לב",
        "bookseder": "ישעיהו",
        "seder": "יב",
        "verseseder": "לד",
        "versenikud": "וְהָיָ֗ה כֹּ֤ל מַֽעֲבַר֙ מַטֵּ֣ה מֽוּסָדָ֔ה אֲשֶׁ֨ר יָנִ֤יחַ יְהוָה֙ עָלָ֔יו בְּתֻפִּ֖ים וּבְכִנֹּר֑וֹת וּבְמִלְחֲמ֥וֹת תְּנוּפָ֖ה נִלְחַם־ בה בָּֽם׃ ",
        "versenonikud": "והיה כל מעבר מטה מוסדה אשר יניח יהוה עליו בתפים ובכנרות ובמלחמות תנופה נלחם בה בם "
    },
    {
        "bookchapter": "ישעיהו",
        "chapter": "ל",
        "versechapter": "לג",
        "bookseder": "ישעיהו",
        "seder": "יב",
        "verseseder": "לה",
        "versenikud": "כִּֽי־ עָר֤וּךְ מֵֽאֶתְמוּל֙ תָּפְתֶּ֔ה גַּם־ הוא הִ֛יא לַמֶּ֥לֶךְ הוּכָ֖ן הֶעְמִ֣יק הִרְחִ֑ב מְדֻרָתָ֗הּ אֵ֤שׁ וְעֵצִים֙ הַרְבֵּ֔ה נִשְׁמַ֤ת יְהוָה֙ כְּנַ֣חַל גָּפְרִ֔ית בֹּעֲרָ֖ה בָּֽהּ׃ ",
        "versenonikud": "כי ערוך מאתמול תפתה גם הוא היא למלך הוכן העמיק הרחב מדרתה אש ועצים הרבה נשמת יהוה כנחל גפרית בערה בה "
    },
    {
        "bookchapter": "ישעיהו",
        "chapter": "לא",
        "versechapter": "א",
        "bookseder": "ישעיהו",
        "seder": "יב",
        "verseseder": "לו",
        "versenikud": "ה֣וֹי הַיֹּרְדִ֤ים מִצְרַ֙יִם֙ לְעֶזְרָ֔ה עַל־ סוּסִ֖ים יִשָּׁעֵ֑נוּ וַיִּבְטְח֨וּ עַל־ רֶ֜כֶב כִּ֣י רָ֗ב וְעַ֤ל פָּֽרָשִׁים֙ כִּֽי־ עָצְמ֣וּ מְאֹ֔ד וְלֹ֤א שָׁעוּ֙ עַל־ קְד֣וֹשׁ יִשְׂרָאֵ֔ל וְאֶת־ יְהוָ֖ה לֹ֥א דָרָֽשׁוּ׃ ",
        "versenonikud": "הוי הירדים מצרים לעזרה על סוסים ישענו ויבטחו על רכב כי רב ועל פרשים כי עצמו מאד ולא שעו על קדוש ישראל ואת יהוה לא דרשו "
    },
    {
        "bookchapter": "ישעיהו",
        "chapter": "לא",
        "versechapter": "ב",
        "bookseder": "ישעיהו",
        "seder": "יב",
        "verseseder": "לז",
        "versenikud": "וְגַם־ ה֤וּא חָכָם֙ וַיָּ֣בֵא רָ֔ע וְאֶת־ דְּבָרָ֖יו לֹ֣א הֵסִ֑יר וְקָם֙ עַל־ בֵּ֣ית מְרֵעִ֔ים וְעַל־ עֶזְרַ֖ת פֹּ֥עֲלֵי אָֽוֶן׃ ",
        "versenonikud": "וגם הוא חכם ויבא רע ואת דבריו לא הסיר וקם על בית מרעים ועל עזרת פעלי און "
    },
    {
        "bookchapter": "ישעיהו",
        "chapter": "לא",
        "versechapter": "ג",
        "bookseder": "ישעיהו",
        "seder": "יב",
        "verseseder": "לח",
        "versenikud": "וּמִצְרַ֤יִם אָדָם֙ וְֽלֹא־ אֵ֔ל וְסוּסֵיהֶ֥ם בָּשָׂ֖ר וְלֹא־ ר֑וּחַ וַֽיהוָ֞ה יַטֶּ֣ה יָד֗וֹ וְכָשַׁ֤ל עוֹזֵר֙ וְנָפַ֣ל עָזֻ֔ר וְיַחְדָּ֖ו כֻּלָּ֥ם יִכְלָיֽוּן׃ ",
        "versenonikud": "ומצרים אדם ולא אל וסוסיהם בשר ולא רוח ויהוה יטה ידו וכשל עוזר ונפל עזר ויחדו כלם יכליון "
    },
    {
        "bookchapter": "ישעיהו",
        "chapter": "לא",
        "versechapter": "ד",
        "bookseder": "ישעיהו",
        "seder": "יב",
        "verseseder": "לט",
        "versenikud": "כִּ֣י כֹ֣ה אָֽמַר־ יְהוָ֣ה ׀ אֵלַ֡י כַּאֲשֶׁ֣ר יֶהְגֶּה֩ הָאַרְיֵ֨ה וְהַכְּפִ֜יר עַל־ טַרְפּ֗וֹ אֲשֶׁ֨ר יִקָּרֵ֤א עָלָיו֙ מְלֹ֣א רֹעִ֔ים מִקּוֹלָם֙ לֹ֣א יֵחָ֔ת וּמֵֽהֲמוֹנָ֖ם לֹ֣א יַֽעֲנֶ֑ה כֵּ֗ן יֵרֵד֙ יְהוָ֣ה צְבָא֔וֹת לִצְבֹּ֥א עַל־ הַר־ צִיּ֖וֹן וְעַל־ גִּבְעָתָֽהּ׃ ",
        "versenonikud": "כי כה אמר יהוה  אלי כאשר יהגה האריה והכפיר על טרפו אשר יקרא עליו מלא רעים מקולם לא יחת ומהמונם לא יענה כן ירד יהוה צבאות לצבא על הר ציון ועל גבעתה "
    },
    {
        "bookchapter": "ישעיהו",
        "chapter": "לא",
        "versechapter": "ה",
        "bookseder": "ישעיהו",
        "seder": "יב",
        "verseseder": "מ",
        "versenikud": "כְּצִפֳּרִ֣ים עָפ֔וֹת כֵּ֗ן יָגֵ֛ן יְהוָ֥ה צְבָא֖וֹת עַל־ יְרֽוּשָׁלִָ֑ם גָּנ֥וֹן וְהִצִּ֖יל פָּסֹ֥חַ וְהִמְלִֽיט׃ ",
        "versenonikud": "כצפרים עפות כן יגן יהוה צבאות על ירושלם גנון והציל פסח והמליט "
    },
    {
        "bookchapter": "ישעיהו",
        "chapter": "לא",
        "versechapter": "ו",
        "bookseder": "ישעיהו",
        "seder": "יב",
        "verseseder": "מא",
        "versenikud": "שׁ֗וּבוּ לַאֲשֶׁ֛ר הֶעְמִ֥יקוּ סָרָ֖ה בְּנֵ֥י יִשְׂרָאֵֽל׃ ",
        "versenonikud": "שובו לאשר העמיקו סרה בני ישראל "
    },
    {
        "bookchapter": "ישעיהו",
        "chapter": "לא",
        "versechapter": "ז",
        "bookseder": "ישעיהו",
        "seder": "יב",
        "verseseder": "מב",
        "versenikud": "כִּ֚י בַּיּ֣וֹם הַה֔וּא יִמְאָס֗וּן אִ֚ישׁ אֱלִילֵ֣י כַסְפּ֔וֹ וֶאֱלִילֵ֖י זְהָב֑וֹ אֲשֶׁ֨ר עָשׂ֥וּ לָכֶ֛ם יְדֵיכֶ֖ם חֵֽטְא׃ ",
        "versenonikud": "כי ביום ההוא ימאסון איש אלילי כספו ואלילי זהבו אשר עשו לכם ידיכם חטא "
    },
    {
        "bookchapter": "ישעיהו",
        "chapter": "לא",
        "versechapter": "ח",
        "bookseder": "ישעיהו",
        "seder": "יב",
        "verseseder": "מג",
        "versenikud": "וְנָפַ֤ל אַשּׁוּר֙ בְּחֶ֣רֶב לֹא־ אִ֔ישׁ וְחֶ֥רֶב לֹֽא־ אָדָ֖ם תֹּֽאכֲלֶ֑נּוּ וְנָ֥ס לוֹ֙ מִפְּנֵי־ חֶ֔רֶב וּבַחוּרָ֖יו לָמַ֥ס יִהְיֽוּ׃ ",
        "versenonikud": "ונפל אשור בחרב לא איש וחרב לא אדם תאכלנו ונס לו מפני חרב ובחוריו למס יהיו "
    },
    {
        "bookchapter": "ישעיהו",
        "chapter": "לא",
        "versechapter": "ט",
        "bookseder": "ישעיהו",
        "seder": "יב",
        "verseseder": "מד",
        "versenikud": "וְסַלְעוֹ֙ מִמָּג֣וֹר יַֽעֲב֔וֹר וְחַתּ֥וּ מִנֵּ֖ס שָׂרָ֑יו נְאֻם־ יְהוָ֗ה אֲשֶׁר־ א֥וּר לוֹ֙ בְּצִיּ֔וֹן וְתַנּ֥וּר ל֖וֹ בִּירוּשָׁלִָֽם׃ ",
        "versenonikud": "וסלעו ממגור יעבור וחתו מנס שריו נאם יהוה אשר אור לו בציון ותנור לו בירושלם "
    },
    {
        "bookchapter": "ישעיהו",
        "chapter": "לב",
        "versechapter": "א",
        "bookseder": "ישעיהו",
        "seder": "יב",
        "verseseder": "מה",
        "versenikud": "הֵ֥ן לְצֶ֖דֶק יִמְלָךְ־ מֶ֑לֶךְ וּלְשָׂרִ֖ים לְמִשְׁפָּ֥ט יָשֹֽׂרוּ׃ ",
        "versenonikud": "הן לצדק ימלך מלך ולשרים למשפט ישרו "
    },
    {
        "bookchapter": "ישעיהו",
        "chapter": "לב",
        "versechapter": "ב",
        "bookseder": "ישעיהו",
        "seder": "יב",
        "verseseder": "מו",
        "versenikud": "וְהָיָה־ אִ֥ישׁ כְּמַֽחֲבֵא־ ר֖וּחַ וְסֵ֣תֶר זָ֑רֶם כְּפַלְגֵי־ מַ֣יִם בְּצָי֔וֹן כְּצֵ֥ל סֶֽלַע־ כָּבֵ֖ד בְּאֶ֥רֶץ עֲיֵפָֽה׃ ",
        "versenonikud": "והיה איש כמחבא רוח וסתר זרם כפלגי מים בציון כצל סלע כבד בארץ עיפה "
    },
    {
        "bookchapter": "ישעיהו",
        "chapter": "לב",
        "versechapter": "ג",
        "bookseder": "ישעיהו",
        "seder": "יב",
        "verseseder": "מז",
        "versenikud": "וְלֹ֥א תִשְׁעֶ֖ינָה עֵינֵ֣י רֹאִ֑ים וְאָזְנֵ֥י שֹׁמְעִ֖ים תִּקְשַֽׁבְנָה׃ ",
        "versenonikud": "ולא תשעינה עיני ראים ואזני שמעים תקשבנה "
    },
    {
        "bookchapter": "ישעיהו",
        "chapter": "לב",
        "versechapter": "ד",
        "bookseder": "ישעיהו",
        "seder": "יב",
        "verseseder": "מח",
        "versenikud": "וּלְבַ֥ב נִמְהָרִ֖ים יָבִ֣ין לָדָ֑עַת וּלְשׁ֣וֹן עִלְּגִ֔ים תְּמַהֵ֖ר לְדַבֵּ֥ר צָחֽוֹת׃ ",
        "versenonikud": "ולבב נמהרים יבין לדעת ולשון עלגים תמהר לדבר צחות "
    },
    {
        "bookchapter": "ישעיהו",
        "chapter": "לב",
        "versechapter": "ה",
        "bookseder": "ישעיהו",
        "seder": "יב",
        "verseseder": "מט",
        "versenikud": "לֹֽא־ יִקָּרֵ֥א ע֛וֹד לְנָבָ֖ל נָדִ֑יב וּלְכִילַ֕י לֹ֥א יֵֽאָמֵ֖ר שֽׁוֹעַ׃ ",
        "versenonikud": "לא יקרא עוד לנבל נדיב ולכילי לא יאמר שוע "
    },
    {
        "bookchapter": "ישעיהו",
        "chapter": "לב",
        "versechapter": "ו",
        "bookseder": "ישעיהו",
        "seder": "יב",
        "verseseder": "נ",
        "versenikud": "כִּ֤י נָבָל֙ נְבָלָ֣ה יְדַבֵּ֔ר וְלִבּ֖וֹ יַעֲשֶׂה־ אָ֑וֶן לַעֲשׂ֣וֹת חֹ֗נֶף וּלְדַבֵּ֤ר אֶל־ יְהוָה֙ תּוֹעָ֔ה לְהָרִיק֙ נֶ֣פֶשׁ רָעֵ֔ב וּמַשְׁקֶ֥ה צָמֵ֖א יַחְסִֽיר׃ ",
        "versenonikud": "כי נבל נבלה ידבר ולבו יעשה און לעשות חנף ולדבר אל יהוה תועה להריק נפש רעב ומשקה צמא יחסיר "
    },
    {
        "bookchapter": "ישעיהו",
        "chapter": "לב",
        "versechapter": "ז",
        "bookseder": "ישעיהו",
        "seder": "יב",
        "verseseder": "נא",
        "versenikud": "וְכֵלַ֖י כֵּלָ֣יו רָעִ֑ים ה֚וּא זִמּ֣וֹת יָעָ֔ץ לְחַבֵּ֤ל ענוים עֲנִיִּים֙ בְּאִמְרֵי־ שֶׁ֔קֶר וּבְדַבֵּ֥ר אֶבְי֖וֹן מִשְׁפָּֽט׃ ",
        "versenonikud": "וכלי כליו רעים הוא זמות יעץ לחבל ענוים עניים באמרי שקר ובדבר אביון משפט "
    },
    {
        "bookchapter": "ישעיהו",
        "chapter": "לב",
        "versechapter": "ח",
        "bookseder": "ישעיהו",
        "seder": "יב",
        "verseseder": "נב",
        "versenikud": "וְנָדִ֖יב נְדִיב֣וֹת יָעָ֑ץ וְה֖וּא עַל־ נְדִיב֥וֹת יָקֽוּם׃ ",
        "versenonikud": "ונדיב נדיבות יעץ והוא על נדיבות יקום "
    },
    {
        "bookchapter": "ישעיהו",
        "chapter": "לב",
        "versechapter": "ט",
        "bookseder": "ישעיהו",
        "seder": "יב",
        "verseseder": "נג",
        "versenikud": "נָשִׁים֙ שַֽׁאֲנַנּ֔וֹת קֹ֖מְנָה שְׁמַ֣עְנָה קוֹלִ֑י בָּנוֹת֙ בֹּֽטח֔וֹת הַאְזֵ֖נָּה אִמְרָתִֽי׃ ",
        "versenonikud": "נשים שאננות קמנה שמענה קולי בנות בטחות האזנה אמרתי "
    },
    {
        "bookchapter": "ישעיהו",
        "chapter": "לב",
        "versechapter": "י",
        "bookseder": "ישעיהו",
        "seder": "יב",
        "verseseder": "נד",
        "versenikud": "יָמִים֙ עַל־ שָׁנָ֔ה תִּרְגַּ֖זְנָה בֹּֽטְח֑וֹת כִּ֚י כָּלָ֣ה בָצִ֔יר אֹ֖סֶף בְּלִ֥י יָבֽוֹא׃ ",
        "versenonikud": "ימים על שנה תרגזנה בטחות כי כלה בציר אסף בלי יבוא "
    },
    {
        "bookchapter": "ישעיהו",
        "chapter": "לב",
        "versechapter": "יא",
        "bookseder": "ישעיהו",
        "seder": "יב",
        "verseseder": "נה",
        "versenikud": "חִרְדוּ֙ שַֽׁאֲנַנּ֔וֹת רְגָ֖זָה בֹּֽטְח֑וֹת פְּשֹׁ֣טָֽה וְעֹ֔רָה וַחֲג֖וֹרָה עַל־ חֲלָצָֽיִם׃ ",
        "versenonikud": "חרדו שאננות רגזה בטחות פשטה וערה וחגורה על חלצים "
    },
    {
        "bookchapter": "ישעיהו",
        "chapter": "לב",
        "versechapter": "יב",
        "bookseder": "ישעיהו",
        "seder": "יב",
        "verseseder": "נו",
        "versenikud": "עַל־ שָׁדַ֖יִם סֹֽפְדִ֑ים עַל־ שְׂדֵי־ חֶ֕מֶד עַל־ גֶּ֖פֶן פֹּרִיָּֽה׃ ",
        "versenonikud": "על שדים ספדים על שדי חמד על גפן פריה "
    },
    {
        "bookchapter": "ישעיהו",
        "chapter": "לב",
        "versechapter": "יג",
        "bookseder": "ישעיהו",
        "seder": "יב",
        "verseseder": "נז",
        "versenikud": "עַ֚ל אַדְמַ֣ת עַמִּ֔י ק֥וֹץ שָׁמִ֖יר תַּֽעֲלֶ֑ה כִּ֚י עַל־ כָּל־ בָּתֵּ֣י מָשׂ֔וֹשׂ קִרְיָ֖ה עַלִּיזָֽה׃ ",
        "versenonikud": "על אדמת עמי קוץ שמיר תעלה כי על כל בתי משוש קריה עליזה "
    },
    {
        "bookchapter": "ישעיהו",
        "chapter": "לב",
        "versechapter": "יד",
        "bookseder": "ישעיהו",
        "seder": "יב",
        "verseseder": "נח",
        "versenikud": "כִּֽי־ אַרְמ֣וֹן נֻטָּ֔שׁ הֲמ֥וֹן עִ֖יר עֻזָּ֑ב עֹ֣פֶל וָבַ֜חַן הָיָ֨ה בְעַ֤ד מְעָרוֹת֙ עַד־ עוֹלָ֔ם מְשׂ֥וֹשׂ פְּרָאִ֖ים מִרְעֵ֥ה עֲדָרִֽים׃ ",
        "versenonikud": "כי ארמון נטש המון עיר עזב עפל ובחן היה בעד מערות עד עולם משוש פראים מרעה עדרים "
    },
    {
        "bookchapter": "ישעיהו",
        "chapter": "לב",
        "versechapter": "טו",
        "bookseder": "ישעיהו",
        "seder": "יב",
        "verseseder": "נט",
        "versenikud": "עַד־ יֵ֨עָרֶ֥ה עָלֵ֛ינוּ ר֖וּחַ מִמָּר֑וֹם וְהָיָ֤ה מִדְבָּר֙ לַכַּרְמֶ֔ל וכרמל וְהַכַּרְמֶ֖ל לַיַּ֥עַר יֵחָשֵֽׁב׃ ",
        "versenonikud": "עד יערה עלינו רוח ממרום והיה מדבר לכרמל וכרמל והכרמל ליער יחשב "
    },
    {
        "bookchapter": "ישעיהו",
        "chapter": "לב",
        "versechapter": "טז",
        "bookseder": "ישעיהו",
        "seder": "יב",
        "verseseder": "ס",
        "versenikud": "וְשָׁכַ֥ן בַּמִּדְבָּ֖ר מִשְׁפָּ֑ט וּצְדָקָ֖ה בַּכַּרְמֶ֥ל תֵּשֵֽׁב׃ ",
        "versenonikud": "ושכן במדבר משפט וצדקה בכרמל תשב "
    },
    {
        "bookchapter": "ישעיהו",
        "chapter": "לב",
        "versechapter": "יז",
        "bookseder": "ישעיהו",
        "seder": "יב",
        "verseseder": "סא",
        "versenikud": "וְהָיָ֛ה מַעֲשֵׂ֥ה הַצְּדָקָ֖ה שָׁל֑וֹם וַֽעֲבֹדַת֙ הַצְּדָקָ֔ה הַשְׁקֵ֥ט וָבֶ֖טַח עַד־ עוֹלָֽם׃ ",
        "versenonikud": "והיה מעשה הצדקה שלום ועבדת הצדקה השקט ובטח עד עולם "
    }
]