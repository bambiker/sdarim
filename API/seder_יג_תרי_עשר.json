[
    {
        "bookchapter": "חבקוק",
        "chapter": "א",
        "versechapter": "א",
        "bookseder": "תרי עשר",
        "seder": "יג",
        "verseseder": "א",
        "versenikud": "הַמַּשָׂא֙ אֲשֶׁ֣ר חָזָ֔ה חֲבַקּ֖וּק הַנָּבִֽיא׃ ",
        "versenonikud": "המשא אשר חזה חבקוק הנביא "
    },
    {
        "bookchapter": "חבקוק",
        "chapter": "א",
        "versechapter": "ב",
        "bookseder": "תרי עשר",
        "seder": "יג",
        "verseseder": "ב",
        "versenikud": "עַד־ אָ֧נָה יְהוָ֛ה שִׁוַּ֖עְתִּי וְלֹ֣א תִשְׁמָ֑ע אֶזְעַ֥ק אֵלֶ֛יךָ חָמָ֖ס וְלֹ֥א תוֹשִֽׁיעַ׃ ",
        "versenonikud": "עד אנה יהוה שועתי ולא תשמע אזעק אליך חמס ולא תושיע "
    },
    {
        "bookchapter": "חבקוק",
        "chapter": "א",
        "versechapter": "ג",
        "bookseder": "תרי עשר",
        "seder": "יג",
        "verseseder": "ג",
        "versenikud": "לָ֣מָּה תַרְאֵ֤נִי אָ֙וֶן֙ וְעָמָ֣ל תַּבִּ֔יט וְשֹׁ֥ד וְחָמָ֖ס לְנֶגְדִּ֑י וַיְהִ֧י רִ֦יב וּמָד֖וֹן יִשָּֽׂא׃ ",
        "versenonikud": "למה תראני און ועמל תביט ושד וחמס לנגדי ויהי ריב ומדון ישא "
    },
    {
        "bookchapter": "חבקוק",
        "chapter": "א",
        "versechapter": "ד",
        "bookseder": "תרי עשר",
        "seder": "יג",
        "verseseder": "ד",
        "versenikud": "עַל־ כֵּן֙ תָּפ֣וּג תּוֹרָ֔ה וְלֹֽא־ יֵצֵ֥א לָנֶ֖צַח מִשְׁפָּ֑ט כִּ֤י רָשָׁע֙ מַכְתִּ֣יר אֶת־ הַצַּדִּ֔יק עַל־ כֵּ֛ן יֵצֵ֥א מִשְׁפָּ֖ט מְעֻקָּֽל׃ ",
        "versenonikud": "על כן תפוג תורה ולא יצא לנצח משפט כי רשע מכתיר את הצדיק על כן יצא משפט מעקל "
    },
    {
        "bookchapter": "חבקוק",
        "chapter": "א",
        "versechapter": "ה",
        "bookseder": "תרי עשר",
        "seder": "יג",
        "verseseder": "ה",
        "versenikud": "רְא֤וּ בַגּוֹיִם֙ וְֽהַבִּ֔יטוּ וְהִֽתַּמְּה֖וּ תְּמָ֑הוּ כִּי־ פֹ֙עַל֙ פֹּעֵ֣ל בִּֽימֵיכֶ֔ם לֹ֥א תַאֲמִ֖ינוּ כִּ֥י יְסֻפָּֽר׃ ",
        "versenonikud": "ראו בגוים והביטו והתמהו תמהו כי פעל פעל בימיכם לא תאמינו כי יספר "
    },
    {
        "bookchapter": "חבקוק",
        "chapter": "א",
        "versechapter": "ו",
        "bookseder": "תרי עשר",
        "seder": "יג",
        "verseseder": "ו",
        "versenikud": "כִּֽי־ הִנְנִ֤י מֵקִים֙ אֶת־ הַכַּשְׂדִּ֔ים הַגּ֖וֹי הַמַּ֣ר וְהַנִּמְהָ֑ר הַֽהוֹלֵךְ֙ לְמֶרְחֲבֵי־ אֶ֔רֶץ לָרֶ֖שֶׁת מִשְׁכָּנ֥וֹת לֹּא־ לֽוֹ׃ ",
        "versenonikud": "כי הנני מקים את הכשדים הגוי המר והנמהר ההולך למרחבי ארץ לרשת משכנות לא לו "
    },
    {
        "bookchapter": "חבקוק",
        "chapter": "א",
        "versechapter": "ז",
        "bookseder": "תרי עשר",
        "seder": "יג",
        "verseseder": "ז",
        "versenikud": "אָיֹ֥ם וְנוֹרָ֖א ה֑וּא מִמֶּ֕נּוּ מִשְׁפָּט֥וֹ וּשְׂאֵת֖וֹ יֵצֵֽא׃ ",
        "versenonikud": "אים ונורא הוא ממנו משפטו ושאתו יצא "
    },
    {
        "bookchapter": "חבקוק",
        "chapter": "א",
        "versechapter": "ח",
        "bookseder": "תרי עשר",
        "seder": "יג",
        "verseseder": "ח",
        "versenikud": "וְקַלּ֨וּ מִנְּמֵרִ֜ים סוּסָ֗יו וְחַדּוּ֙ מִזְּאֵ֣בֵי עֶ֔רֶב וּפָ֖שׁוּ פָּֽרָשָׁ֑יו וּפָֽרָשָׁיו֙ מֵרָח֣וֹק יָבֹ֔אוּ יָעֻ֕פוּ כְּנֶ֖שֶׁר חָ֥שׁ לֶאֱכֽוֹל׃ ",
        "versenonikud": "וקלו מנמרים סוסיו וחדו מזאבי ערב ופשו פרשיו ופרשיו מרחוק יבאו יעפו כנשר חש לאכול "
    },
    {
        "bookchapter": "חבקוק",
        "chapter": "א",
        "versechapter": "ט",
        "bookseder": "תרי עשר",
        "seder": "יג",
        "verseseder": "ט",
        "versenikud": "כֻּלֹּה֙ לְחָמָ֣ס יָב֔וֹא מְגַמַּ֥ת פְּנֵיהֶ֖ם קָדִ֑ימָה וַיֶּאֱסֹ֥ף כַּח֖וֹל שֶֽׁבִי׃ ",
        "versenonikud": "כלה לחמס יבוא מגמת פניהם קדימה ויאסף כחול שבי "
    },
    {
        "bookchapter": "חבקוק",
        "chapter": "א",
        "versechapter": "י",
        "bookseder": "תרי עשר",
        "seder": "יג",
        "verseseder": "י",
        "versenikud": "וְהוּא֙ בַּמְּלָכִ֣ים יִתְקַלָּ֔ס וְרֹזְנִ֖ים מִשְׂחָ֣ק ל֑וֹ ה֚וּא לְכָל־ מִבְצָ֣ר יִשְׂחָ֔ק וַיִּצְבֹּ֥ר עָפָ֖ר וַֽיִּלְכְּדָֽהּ׃ ",
        "versenonikud": "והוא במלכים יתקלס ורזנים משחק לו הוא לכל מבצר ישחק ויצבר עפר וילכדה "
    },
    {
        "bookchapter": "חבקוק",
        "chapter": "א",
        "versechapter": "יא",
        "bookseder": "תרי עשר",
        "seder": "יג",
        "verseseder": "יא",
        "versenikud": "אָ֣ז חָלַ֥ף ר֛וּחַ וַֽיַּעֲבֹ֖ר וְאָשֵׁ֑ם ז֥וּ כֹח֖וֹ לֵאלֹהֽוֹ׃ ",
        "versenonikud": "אז חלף רוח ויעבר ואשם זו כחו לאלהו "
    },
    {
        "bookchapter": "חבקוק",
        "chapter": "א",
        "versechapter": "יב",
        "bookseder": "תרי עשר",
        "seder": "יג",
        "verseseder": "יב",
        "versenikud": "הֲל֧וֹא אַתָּ֣ה מִקֶּ֗דֶם יְהוָ֧ה אֱלֹהַ֛י קְדֹשִׁ֖י לֹ֣א נָמ֑וּת יְהוָה֙ לְמִשְׁפָּ֣ט שַׂמְתּ֔וֹ וְצ֖וּר לְהוֹכִ֥יחַ יְסַדְתּֽוֹ׃ ",
        "versenonikud": "הלוא אתה מקדם יהוה אלהי קדשי לא נמות יהוה למשפט שמתו וצור להוכיח יסדתו "
    },
    {
        "bookchapter": "חבקוק",
        "chapter": "א",
        "versechapter": "יג",
        "bookseder": "תרי עשר",
        "seder": "יג",
        "verseseder": "יג",
        "versenikud": "טְה֤וֹר עֵינַ֙יִם֙ מֵרְא֣וֹת רָ֔ע וְהַבִּ֥יט אֶל־ עָמָ֖ל לֹ֣א תוּכָ֑ל לָ֤מָּה תַבִּיט֙ בּֽוֹגְדִ֔ים תַּחֲרִ֕ישׁ בְּבַלַּ֥ע רָשָׁ֖ע צַדִּ֥יק מִמֶּֽנּוּ׃ ",
        "versenonikud": "טהור עינים מראות רע והביט אל עמל לא תוכל למה תביט בוגדים תחריש בבלע רשע צדיק ממנו "
    },
    {
        "bookchapter": "חבקוק",
        "chapter": "א",
        "versechapter": "יד",
        "bookseder": "תרי עשר",
        "seder": "יג",
        "verseseder": "יד",
        "versenikud": "וַתַּעֲשֶׂ֥ה אָדָ֖ם כִּדְגֵ֣י הַיָּ֑ם כְּרֶ֖מֶשׂ לֹא־ מֹשֵׁ֥ל בּֽוֹ׃ ",
        "versenonikud": "ותעשה אדם כדגי הים כרמש לא משל בו "
    },
    {
        "bookchapter": "חבקוק",
        "chapter": "א",
        "versechapter": "טו",
        "bookseder": "תרי עשר",
        "seder": "יג",
        "verseseder": "טו",
        "versenikud": "כֻּלֹּה֙ בְּחַכָּ֣ה הֵֽעֲלָ֔ה יְגֹרֵ֣הוּ בְחֶרְמ֔וֹ וְיַאַסְפֵ֖הוּ בְּמִכְמַרְתּ֑וֹ עַל־ כֵּ֖ן יִשְׂמַ֥ח וְיָגִֽיל׃ ",
        "versenonikud": "כלה בחכה העלה יגרהו בחרמו ויאספהו במכמרתו על כן ישמח ויגיל "
    },
    {
        "bookchapter": "חבקוק",
        "chapter": "א",
        "versechapter": "טז",
        "bookseder": "תרי עשר",
        "seder": "יג",
        "verseseder": "טז",
        "versenikud": "עַל־ כֵּן֙ יְזַבֵּ֣חַ לְחֶרְמ֔וֹ וִֽיקַטֵּ֖ר לְמִכְמַרְתּ֑וֹ כִּ֤י בָהֵ֙מָּה֙ שָׁמֵ֣ן חֶלְק֔וֹ וּמַאֲכָל֖וֹ בְּרִאָֽה׃ ",
        "versenonikud": "על כן יזבח לחרמו ויקטר למכמרתו כי בהמה שמן חלקו ומאכלו בראה "
    },
    {
        "bookchapter": "חבקוק",
        "chapter": "א",
        "versechapter": "יז",
        "bookseder": "תרי עשר",
        "seder": "יג",
        "verseseder": "יז",
        "versenikud": "הַ֥עַל כֵּ֖ן יָרִ֣יק חֶרְמ֑וֹ וְתָמִ֛יד לַהֲרֹ֥ג גּוֹיִ֖ם לֹ֥א יַחְמֽוֹל׃ ",
        "versenonikud": "העל כן יריק חרמו ותמיד להרג גוים לא יחמול "
    },
    {
        "bookchapter": "חבקוק",
        "chapter": "ב",
        "versechapter": "א",
        "bookseder": "תרי עשר",
        "seder": "יג",
        "verseseder": "יח",
        "versenikud": "עַל־ מִשְׁמַרְתִּ֣י אֶעֱמֹ֔דָה וְאֶֽתְיַצְּבָ֖ה עַל־ מָצ֑וֹר וַאֲצַפֶּ֗ה לִרְאוֹת֙ מַה־ יְדַבֶּר־ בִּ֔י וּמָ֥ה אָשִׁ֖יב עַל־ תּוֹכַחְתִּֽי׃ ",
        "versenonikud": "על משמרתי אעמדה ואתיצבה על מצור ואצפה לראות מה ידבר בי ומה אשיב על תוכחתי "
    },
    {
        "bookchapter": "חבקוק",
        "chapter": "ב",
        "versechapter": "ב",
        "bookseder": "תרי עשר",
        "seder": "יג",
        "verseseder": "יט",
        "versenikud": "וַיַּעֲנֵ֤נִי יְהוָה֙ וַיֹּ֔אמֶר כְּת֣וֹב חָז֔וֹן וּבָאֵ֖ר עַל־ הַלֻּח֑וֹת לְמַ֥עַן יָר֖וּץ ק֥וֹרֵא בֽוֹ׃ ",
        "versenonikud": "ויענני יהוה ויאמר כתוב חזון ובאר על הלחות למען ירוץ קורא בו "
    },
    {
        "bookchapter": "חבקוק",
        "chapter": "ב",
        "versechapter": "ג",
        "bookseder": "תרי עשר",
        "seder": "יג",
        "verseseder": "כ",
        "versenikud": "כִּ֣י ע֤וֹד חָזוֹן֙ לַמּוֹעֵ֔ד וְיָפֵ֥חַ לַקֵּ֖ץ וְלֹ֣א יְכַזֵּ֑ב אִם־ יִתְמַהְמָהּ֙ חַכֵּה־ ל֔וֹ כִּֽי־ בֹ֥א יָבֹ֖א לֹ֥א יְאַחֵֽר׃ ",
        "versenonikud": "כי עוד חזון למועד ויפח לקץ ולא יכזב אם יתמהמה חכה לו כי בא יבא לא יאחר "
    },
    {
        "bookchapter": "חבקוק",
        "chapter": "ב",
        "versechapter": "ד",
        "bookseder": "תרי עשר",
        "seder": "יג",
        "verseseder": "כא",
        "versenikud": "הִנֵּ֣ה עֻפְּלָ֔ה לֹא־ יָשְׁרָ֥ה נַפְשׁ֖וֹ בּ֑וֹ וְצַדִּ֖יק בֶּאֱמוּנָת֥וֹ יִחְיֶֽה׃ ",
        "versenonikud": "הנה עפלה לא ישרה נפשו בו וצדיק באמונתו יחיה "
    },
    {
        "bookchapter": "חבקוק",
        "chapter": "ב",
        "versechapter": "ה",
        "bookseder": "תרי עשר",
        "seder": "יג",
        "verseseder": "כב",
        "versenikud": "וְאַף֙ כִּֽי־ הַיַּ֣יִן בּוֹגֵ֔ד גֶּ֥בֶר יָהִ֖יר וְלֹ֣א יִנְוֶ֑ה אֲשֶׁר֩ הִרְחִ֨יב כִּשְׁא֜וֹל נַפְשׁ֗וֹ וְה֤וּא כַמָּ֙וֶת֙ וְלֹ֣א יִשְׂבָּ֔ע וַיֶּאֱסֹ֤ף אֵלָיו֙ כָּל־ הַגּוֹיִ֔ם וַיִּקְבֹּ֥ץ אֵלָ֖יו כָּל־ הָעַמִּֽים׃ ",
        "versenonikud": "ואף כי היין בוגד גבר יהיר ולא ינוה אשר הרחיב כשאול נפשו והוא כמות ולא ישבע ויאסף אליו כל הגוים ויקבץ אליו כל העמים "
    },
    {
        "bookchapter": "חבקוק",
        "chapter": "ב",
        "versechapter": "ו",
        "bookseder": "תרי עשר",
        "seder": "יג",
        "verseseder": "כג",
        "versenikud": "הֲלוֹא־ אֵ֣לֶּה כֻלָּ֗ם עָלָיו֙ מָשָׁ֣ל יִשָּׂ֔אוּ וּמְלִיצָ֖ה חִיד֣וֹת ל֑וֹ וְיֹאמַ֗ר ה֚וֹי הַמַּרְבֶּ֣ה לֹּא־ ל֔וֹ עַד־ מָתַ֕י וּמַכְבִּ֥יד עָלָ֖יו עַבְטִֽיט׃ ",
        "versenonikud": "הלוא אלה כלם עליו משל ישאו ומליצה חידות לו ויאמר הוי המרבה לא לו עד מתי ומכביד עליו עבטיט "
    },
    {
        "bookchapter": "חבקוק",
        "chapter": "ב",
        "versechapter": "ז",
        "bookseder": "תרי עשר",
        "seder": "יג",
        "verseseder": "כד",
        "versenikud": "הֲל֣וֹא פֶ֗תַע יָק֙וּמוּ֙ נֹשְׁכֶ֔יךָ וְיִקְצ֖וּ מְזַעְזְעֶ֑יךָ וְהָיִ֥יתָ לִמְשִׁסּ֖וֹת לָֽמוֹ׃ ",
        "versenonikud": "הלוא פתע יקומו נשכיך ויקצו מזעזעיך והיית למשסות למו "
    },
    {
        "bookchapter": "חבקוק",
        "chapter": "ב",
        "versechapter": "ח",
        "bookseder": "תרי עשר",
        "seder": "יג",
        "verseseder": "כה",
        "versenikud": "כִּֽי אַתָּ֤ה שַׁלּ֙וֹתָ֙ גּוֹיִ֣ם רַבִּ֔ים יְשָׁלּ֖וּךָ כָּל־ יֶ֣תֶר עַמִּ֑ים מִדְּמֵ֤י אָדָם֙ וַחֲמַס־ אֶ֔רֶץ קִרְיָ֖ה וְכָל־ יֹ֥שְׁבֵי בָֽהּ׃ ",
        "versenonikud": "כי אתה שלות גוים רבים ישלוך כל יתר עמים מדמי אדם וחמס ארץ קריה וכל ישבי בה "
    },
    {
        "bookchapter": "חבקוק",
        "chapter": "ב",
        "versechapter": "ט",
        "bookseder": "תרי עשר",
        "seder": "יג",
        "verseseder": "כו",
        "versenikud": "ה֗וֹי בֹּצֵ֛עַ בֶּ֥צַע רָ֖ע לְבֵית֑וֹ לָשׂ֤וּם בַּמָּרוֹם֙ קִנּ֔וֹ לְהִנָּצֵ֖ל מִכַּף־ רָֽע׃ ",
        "versenonikud": "הוי בצע בצע רע לביתו לשום במרום קנו להנצל מכף רע "
    },
    {
        "bookchapter": "חבקוק",
        "chapter": "ב",
        "versechapter": "י",
        "bookseder": "תרי עשר",
        "seder": "יג",
        "verseseder": "כז",
        "versenikud": "יָעַ֥צְתָּ בֹּ֖שֶׁת לְבֵיתֶ֑ךָ קְצוֹת־ עַמִּ֥ים רַבִּ֖ים וְחוֹטֵ֥א נַפְשֶֽׁךָ׃ ",
        "versenonikud": "יעצת בשת לביתך קצות עמים רבים וחוטא נפשך "
    },
    {
        "bookchapter": "חבקוק",
        "chapter": "ב",
        "versechapter": "יא",
        "bookseder": "תרי עשר",
        "seder": "יג",
        "verseseder": "כח",
        "versenikud": "כִּי־ אֶ֖בֶן מִקִּ֣יר תִּזְעָ֑ק וְכָפִ֖יס מֵעֵ֥ץ יַעֲנֶֽנָּה׃ ",
        "versenonikud": "כי אבן מקיר תזעק וכפיס מעץ יעננה "
    },
    {
        "bookchapter": "חבקוק",
        "chapter": "ב",
        "versechapter": "יב",
        "bookseder": "תרי עשר",
        "seder": "יג",
        "verseseder": "כט",
        "versenikud": "ה֛וֹי בֹּנֶ֥ה עִ֖יר בְּדָמִ֑ים וְכוֹנֵ֥ן קִרְיָ֖ה בְּעַוְלָֽה׃ ",
        "versenonikud": "הוי בנה עיר בדמים וכונן קריה בעולה "
    },
    {
        "bookchapter": "חבקוק",
        "chapter": "ב",
        "versechapter": "יג",
        "bookseder": "תרי עשר",
        "seder": "יג",
        "verseseder": "ל",
        "versenikud": "הֲל֣וֹא הִנֵּ֔ה מֵאֵ֖ת יְהוָ֣ה צְבָא֑וֹת וְיִֽיגְע֤וּ עַמִּים֙ בְּדֵי־ אֵ֔שׁ וּלְאֻמִּ֖ים בְּדֵי־ רִ֥יק יִעָֽפוּ׃ ",
        "versenonikud": "הלוא הנה מאת יהוה צבאות וייגעו עמים בדי אש ולאמים בדי ריק יעפו "
    },
    {
        "bookchapter": "חבקוק",
        "chapter": "ב",
        "versechapter": "יד",
        "bookseder": "תרי עשר",
        "seder": "יג",
        "verseseder": "לא",
        "versenikud": "כִּ֚י תִּמָּלֵ֣א הָאָ֔רֶץ לָדַ֖עַת אֶת־ כְּב֣וֹד יְהוָ֑ה כַּמַּ֖יִם יְכַסּ֥וּ עַל־ יָֽם׃ ",
        "versenonikud": "כי תמלא הארץ לדעת את כבוד יהוה כמים יכסו על ים "
    },
    {
        "bookchapter": "חבקוק",
        "chapter": "ב",
        "versechapter": "טו",
        "bookseder": "תרי עשר",
        "seder": "יג",
        "verseseder": "לב",
        "versenikud": "ה֚וֹי מַשְׁקֵ֣ה רֵעֵ֔הוּ מְסַפֵּ֥חַ חֲמָתְךָ֖ וְאַ֣ף שַׁכֵּ֑ר לְמַ֥עַן הַבִּ֖יט עַל־ מְעוֹרֵיהֶֽם׃ ",
        "versenonikud": "הוי משקה רעהו מספח חמתך ואף שכר למען הביט על מעוריהם "
    },
    {
        "bookchapter": "חבקוק",
        "chapter": "ב",
        "versechapter": "טז",
        "bookseder": "תרי עשר",
        "seder": "יג",
        "verseseder": "לג",
        "versenikud": "שָׂבַ֤עְתָּ קָלוֹן֙ מִכָּב֔וֹד שְׁתֵ֥ה גַם־ אַ֖תָּה וְהֵֽעָרֵ֑ל תִּסּ֣וֹב עָלֶ֗יךָ כּ֚וֹס יְמִ֣ין יְהוָ֔ה וְקִיקָל֖וֹן עַל־ כְּבוֹדֶֽךָ׃ ",
        "versenonikud": "שבעת קלון מכבוד שתה גם אתה והערל תסוב עליך כוס ימין יהוה וקיקלון על כבודך "
    },
    {
        "bookchapter": "חבקוק",
        "chapter": "ב",
        "versechapter": "יז",
        "bookseder": "תרי עשר",
        "seder": "יג",
        "verseseder": "לד",
        "versenikud": "כִּ֣י חֲמַ֤ס לְבָנוֹן֙ יְכַסֶּ֔ךָּ וְשֹׁ֥ד בְּהֵמ֖וֹת יְחִיתַ֑ן מִדְּמֵ֤י אָדָם֙ וַחֲמַס־ אֶ֔רֶץ קִרְיָ֖ה וְכָל־ יֹ֥שְׁבֵי בָֽהּ׃ ",
        "versenonikud": "כי חמס לבנון יכסך ושד בהמות יחיתן מדמי אדם וחמס ארץ קריה וכל ישבי בה "
    },
    {
        "bookchapter": "חבקוק",
        "chapter": "ב",
        "versechapter": "יח",
        "bookseder": "תרי עשר",
        "seder": "יג",
        "verseseder": "לה",
        "versenikud": "מָֽה־ הוֹעִ֣יל פֶּ֗סֶל כִּ֤י פְסָלוֹ֙ יֹֽצְר֔וֹ מַסֵּכָ֖ה וּמ֣וֹרֶה שָּׁ֑קֶר כִּ֣י בָטַ֞ח יֹצֵ֤ר יִצְרוֹ֙ עָלָ֔יו לַעֲשׂ֖וֹת אֱלִילִ֥ים אִלְּמִֽים׃ ",
        "versenonikud": "מה הועיל פסל כי פסלו יצרו מסכה ומורה שקר כי בטח יצר יצרו עליו לעשות אלילים אלמים "
    },
    {
        "bookchapter": "חבקוק",
        "chapter": "ב",
        "versechapter": "יט",
        "bookseder": "תרי עשר",
        "seder": "יג",
        "verseseder": "לו",
        "versenikud": "ה֣וֹי אֹמֵ֤ר לָעֵץ֙ הָקִ֔יצָה ע֖וּרִי לְאֶ֣בֶן דּוּמָ֑ם ה֣וּא יוֹרֶ֔ה הִנֵּה־ ה֗וּא תָּפוּשׂ֙ זָהָ֣ב וָכֶ֔סֶף וְכָל־ ר֖וּחַ אֵ֥ין בְּקִרְבּֽוֹ׃ ",
        "versenonikud": "הוי אמר לעץ הקיצה עורי לאבן דומם הוא יורה הנה הוא תפוש זהב וכסף וכל רוח אין בקרבו "
    },
    {
        "bookchapter": "חבקוק",
        "chapter": "ב",
        "versechapter": "כ",
        "bookseder": "תרי עשר",
        "seder": "יג",
        "verseseder": "לז",
        "versenikud": "וַֽיהוָ֖ה בְּהֵיכַ֣ל קָדְשׁ֑וֹ הַ֥ס מִפָּנָ֖יו כָּל־ הָאָֽרֶץ׃ ",
        "versenonikud": "ויהוה בהיכל קדשו הס מפניו כל הארץ "
    },
    {
        "bookchapter": "חבקוק",
        "chapter": "ג",
        "versechapter": "א",
        "bookseder": "תרי עשר",
        "seder": "יג",
        "verseseder": "לח",
        "versenikud": "תְּפִלָּ֖ה לַחֲבַקּ֣וּק הַנָּבִ֑יא עַ֖ל שִׁגְיֹנֽוֹת׃ ",
        "versenonikud": "תפלה לחבקוק הנביא על שגינות "
    },
    {
        "bookchapter": "חבקוק",
        "chapter": "ג",
        "versechapter": "ב",
        "bookseder": "תרי עשר",
        "seder": "יג",
        "verseseder": "לט",
        "versenikud": "יְהוָ֗ה שָׁמַ֣עְתִּי שִׁמְעֲךָ֮ יָרֵאתִי֒ יְהוָ֗ה פָּֽעָלְךָ֙ בְּקֶ֤רֶב שָׁנִים֙ חַיֵּ֔יהוּ בְּקֶ֥רֶב שָׁנִ֖ים תּוֹדִ֑יעַ בְּרֹ֖גֶז רַחֵ֥ם תִּזְכּֽוֹר׃ ",
        "versenonikud": "יהוה שמעתי שמעך יראתי יהוה פעלך בקרב שנים חייהו בקרב שנים תודיע ברגז רחם תזכור "
    },
    {
        "bookchapter": "חבקוק",
        "chapter": "ג",
        "versechapter": "ג",
        "bookseder": "תרי עשר",
        "seder": "יג",
        "verseseder": "מ",
        "versenikud": "אֱל֙וֹהַ֙ מִתֵּימָ֣ן יָב֔וֹא וְקָד֥וֹשׁ מֵֽהַר־ פָּארָ֖ן סֶ֑לָה כִּסָּ֤ה שָׁמַ֙יִם֙ הוֹד֔וֹ וּתְהִלָּת֖וֹ מָלְאָ֥ה הָאָֽרֶץ׃ ",
        "versenonikud": "אלוה מתימן יבוא וקדוש מהר פארן סלה כסה שמים הודו ותהלתו מלאה הארץ "
    },
    {
        "bookchapter": "חבקוק",
        "chapter": "ג",
        "versechapter": "ד",
        "bookseder": "תרי עשר",
        "seder": "יג",
        "verseseder": "מא",
        "versenikud": "וְנֹ֙גַהּ֙ כָּא֣וֹר תִּֽהְיֶ֔ה קַרְנַ֥יִם מִיָּד֖וֹ ל֑וֹ וְשָׁ֖ם חֶבְי֥וֹן עֻזֹּֽה׃ ",
        "versenonikud": "ונגה כאור תהיה קרנים מידו לו ושם חביון עזה "
    },
    {
        "bookchapter": "חבקוק",
        "chapter": "ג",
        "versechapter": "ה",
        "bookseder": "תרי עשר",
        "seder": "יג",
        "verseseder": "מב",
        "versenikud": "לְפָנָ֖יו יֵ֣לֶךְ דָּ֑בֶר וְיֵצֵ֥א רֶ֖שֶׁף לְרַגְלָֽיו׃ ",
        "versenonikud": "לפניו ילך דבר ויצא רשף לרגליו "
    },
    {
        "bookchapter": "חבקוק",
        "chapter": "ג",
        "versechapter": "ו",
        "bookseder": "תרי עשר",
        "seder": "יג",
        "verseseder": "מג",
        "versenikud": "עָמַ֣ד ׀ וַיְמֹ֣דֶד אֶ֗רֶץ רָאָה֙ וַיַּתֵּ֣ר גּוֹיִ֔ם וַיִּתְפֹּֽצְצוּ֙ הַרְרֵי־ עַ֔ד שַׁח֖וּ גִּבְע֣וֹת עוֹלָ֑ם הֲלִיכ֥וֹת עוֹלָ֖ם לֽוֹ׃ ",
        "versenonikud": "עמד  וימדד ארץ ראה ויתר גוים ויתפצצו הררי עד שחו גבעות עולם הליכות עולם לו "
    },
    {
        "bookchapter": "חבקוק",
        "chapter": "ג",
        "versechapter": "ז",
        "bookseder": "תרי עשר",
        "seder": "יג",
        "verseseder": "מד",
        "versenikud": "תַּ֣חַת אָ֔וֶן רָאִ֖יתִי אָהֳלֵ֣י כוּשָׁ֑ן יִרְגְּז֕וּן יְרִיע֖וֹת אֶ֥רֶץ מִדְיָֽן׃ ",
        "versenonikud": "תחת און ראיתי אהלי כושן ירגזון יריעות ארץ מדין "
    },
    {
        "bookchapter": "חבקוק",
        "chapter": "ג",
        "versechapter": "ח",
        "bookseder": "תרי עשר",
        "seder": "יג",
        "verseseder": "מה",
        "versenikud": "הֲבִנְהָרִים֙ חָרָ֣ה יְהוָ֔ה אִ֤ם בַּנְּהָרִים֙ אַפֶּ֔ךָ אִם־ בַּיָּ֖ם עֶבְרָתֶ֑ךָ כִּ֤י תִרְכַּב֙ עַל־ סוּסֶ֔יךָ מַרְכְּבֹתֶ֖יךָ יְשׁוּעָֽה׃ ",
        "versenonikud": "הבנהרים חרה יהוה אם בנהרים אפך אם בים עברתך כי תרכב על סוסיך מרכבתיך ישועה "
    },
    {
        "bookchapter": "חבקוק",
        "chapter": "ג",
        "versechapter": "ט",
        "bookseder": "תרי עשר",
        "seder": "יג",
        "verseseder": "מו",
        "versenikud": "עֶרְיָ֤ה תֵעוֹר֙ קַשְׁתֶּ֔ךָ שְׁבֻע֥וֹת מַטּ֖וֹת אֹ֣מֶר סֶ֑לָה נְהָר֖וֹת תְּבַקַּע־ אָֽרֶץ׃ ",
        "versenonikud": "עריה תעור קשתך שבעות מטות אמר סלה נהרות תבקע ארץ "
    },
    {
        "bookchapter": "חבקוק",
        "chapter": "ג",
        "versechapter": "י",
        "bookseder": "תרי עשר",
        "seder": "יג",
        "verseseder": "מז",
        "versenikud": "רָא֤וּךָ יָחִ֙ילוּ֙ הָרִ֔ים זֶ֥רֶם מַ֖יִם עָבָ֑ר נָתַ֤ן תְּהוֹם֙ קוֹל֔וֹ ר֖וֹם יָדֵ֥יהוּ נָשָֽׂא׃ ",
        "versenonikud": "ראוך יחילו הרים זרם מים עבר נתן תהום קולו רום ידיהו נשא "
    },
    {
        "bookchapter": "חבקוק",
        "chapter": "ג",
        "versechapter": "יא",
        "bookseder": "תרי עשר",
        "seder": "יג",
        "verseseder": "מח",
        "versenikud": "שֶׁ֥מֶשׁ יָרֵ֖חַ עָ֣מַד זְבֻ֑לָה לְא֤וֹר חִצֶּ֙יךָ֙ יְהַלֵּ֔כוּ לְנֹ֖גַהּ בְּרַ֥ק חֲנִיתֶֽךָ׃ ",
        "versenonikud": "שמש ירח עמד זבלה לאור חציך יהלכו לנגה ברק חניתך "
    },
    {
        "bookchapter": "חבקוק",
        "chapter": "ג",
        "versechapter": "יב",
        "bookseder": "תרי עשר",
        "seder": "יג",
        "verseseder": "מט",
        "versenikud": "בְּזַ֖עַם תִּצְעַד־ אָ֑רֶץ בְּאַ֖ף תָּד֥וּשׁ גּוֹיִֽם׃ ",
        "versenonikud": "בזעם תצעד ארץ באף תדוש גוים "
    },
    {
        "bookchapter": "חבקוק",
        "chapter": "ג",
        "versechapter": "יג",
        "bookseder": "תרי עשר",
        "seder": "יג",
        "verseseder": "נ",
        "versenikud": "יָצָ֙אתָ֙ לְיֵ֣שַׁע עַמֶּ֔ךָ לְיֵ֖שַׁע אֶת־ מְשִׁיחֶ֑ךָ מָחַ֤צְתָּ רֹּאשׁ֙ מִבֵּ֣ית רָשָׁ֔ע עָר֛וֹת יְס֥וֹד עַד־ צַוָּ֖אר סֶֽלָה׃ ",
        "versenonikud": "יצאת לישע עמך לישע את משיחך מחצת ראש מבית רשע ערות יסוד עד צואר סלה "
    },
    {
        "bookchapter": "חבקוק",
        "chapter": "ג",
        "versechapter": "יד",
        "bookseder": "תרי עשר",
        "seder": "יג",
        "verseseder": "נא",
        "versenikud": "נָקַ֤בְתָּ בְמַטָּיו֙ רֹ֣אשׁ פרזו פְּרָזָ֔יו יִסְעֲר֖וּ לַהֲפִיצֵ֑נִי עֲלִ֣יצֻתָ֔ם כְּמוֹ־ לֶאֱכֹ֥ל עָנִ֖י בַּמִּסְתָּֽר׃ ",
        "versenonikud": "נקבת במטיו ראש פרזו פרזיו יסערו להפיצני עליצתם כמו לאכל עני במסתר "
    },
    {
        "bookchapter": "חבקוק",
        "chapter": "ג",
        "versechapter": "טו",
        "bookseder": "תרי עשר",
        "seder": "יג",
        "verseseder": "נב",
        "versenikud": "דָּרַ֥כְתָּ בַיָּ֖ם סוּסֶ֑יךָ חֹ֖מֶר מַ֥יִם רַבִּֽים׃ ",
        "versenonikud": "דרכת בים סוסיך חמר מים רבים "
    },
    {
        "bookchapter": "חבקוק",
        "chapter": "ג",
        "versechapter": "טז",
        "bookseder": "תרי עשר",
        "seder": "יג",
        "verseseder": "נג",
        "versenikud": "שָׁמַ֣עְתִּי ׀ וַתִּרְגַּ֣ז בִּטְנִ֗י לְקוֹל֙ צָלֲל֣וּ שְׂפָתַ֔י יָב֥וֹא רָקָ֛ב בַּעֲצָמַ֖י וְתַחְתַּ֣י אֶרְגָּ֑ז אֲשֶׁ֤ר אָנ֙וּחַ֙ לְי֣וֹם צָרָ֔ה לַעֲל֖וֹת לְעַ֥ם יְגוּדֶֽנּוּ׃ ",
        "versenonikud": "שמעתי  ותרגז בטני לקול צללו שפתי יבוא רקב בעצמי ותחתי ארגז אשר אנוח ליום צרה לעלות לעם יגודנו "
    },
    {
        "bookchapter": "חבקוק",
        "chapter": "ג",
        "versechapter": "יז",
        "bookseder": "תרי עשר",
        "seder": "יג",
        "verseseder": "נד",
        "versenikud": "כִּֽי־ תְאֵנָ֣ה לֹֽא־ תִפְרָ֗ח וְאֵ֤ין יְבוּל֙ בַּגְּפָנִ֔ים כִּחֵשׁ֙ מַעֲשֵׂה־ זַ֔יִת וּשְׁדֵמ֖וֹת לֹא־ עָ֣שָׂה אֹ֑כֶל גָּזַ֤ר מִמִּכְלָה֙ צֹ֔אן וְאֵ֥ין בָּקָ֖ר בָּרְפָתִֽים׃ ",
        "versenonikud": "כי תאנה לא תפרח ואין יבול בגפנים כחש מעשה זית ושדמות לא עשה אכל גזר ממכלה צאן ואין בקר ברפתים "
    },
    {
        "bookchapter": "חבקוק",
        "chapter": "ג",
        "versechapter": "יח",
        "bookseder": "תרי עשר",
        "seder": "יג",
        "verseseder": "נה",
        "versenikud": "וַאֲנִ֖י בַּיהוָ֣ה אֶעְל֑וֹזָה אָגִ֖ילָה בֵּאלֹהֵ֥י יִשְׁעִֽי׃ ",
        "versenonikud": "ואני ביהוה אעלוזה אגילה באלהי ישעי "
    },
    {
        "bookchapter": "חבקוק",
        "chapter": "ג",
        "versechapter": "יט",
        "bookseder": "תרי עשר",
        "seder": "יג",
        "verseseder": "נו",
        "versenikud": "יְהוִ֤הּ אֲדֹנָי֙ חֵילִ֔י וַיָּ֤שֶׂם רַגְלַי֙ כָּֽאַיָּל֔וֹת וְעַ֥ל בָּמוֹתַ֖י יַדְרִכֵ֑נִי לַמְנַצֵּ֖חַ בִּנְגִינוֹתָֽי׃ ",
        "versenonikud": "יהוה אדני חילי וישם רגלי כאילות ועל במותי ידרכני למנצח בנגינותי "
    }
]