[
    {
        "bookchapter": "דברי הימים ב",
        "chapter": "כט",
        "versechapter": "יא",
        "bookseder": "דברי הימים",
        "seder": "כב",
        "verseseder": "א",
        "versenikud": "בָּנַ֕י עַתָּ֖ה אַל־ תִּשָּׁל֑וּ כִּֽי־ בָכֶ֞ם בָּחַ֣ר יְהוָ֗ה לַעֲמֹ֤ד לְפָנָיו֙ לְשָׁ֣רְת֔וֹ וְלִהְי֥וֹת ל֖וֹ מְשָׁרְתִ֥ים וּמַקְטִרִֽים׃ ",
        "versenonikud": "בני עתה אל תשלו כי בכם בחר יהוה לעמד לפניו לשרתו ולהיות לו משרתים ומקטרים "
    },
    {
        "bookchapter": "דברי הימים ב",
        "chapter": "כט",
        "versechapter": "יב",
        "bookseder": "דברי הימים",
        "seder": "כב",
        "verseseder": "ב",
        "versenikud": "וַיָּקֻ֣מוּ הַ֠לְוִיִּם מַ֣חַת בֶּן־ עֲמָשַׂ֞י וְיוֹאֵ֣ל בֶּן־ עֲזַרְיָהוּ֮ מִן־ בְּנֵ֣י הַקְּהָתִי֒ וּמִן־ בְּנֵ֣י מְרָרִ֔י קִ֚ישׁ בֶּן־ עַבְדִּ֔י וַעֲזַרְיָ֖הוּ בֶּן־ יְהַלֶּלְאֵ֑ל וּמִן־ הַגֵּ֣רְשֻׁנִּ֔י יוֹאָח֙ בֶּן־ זִמָּ֔ה וְעֵ֖דֶן בֶּן־ יוֹאָֽח׃ ",
        "versenonikud": "ויקמו הלוים מחת בן עמשי ויואל בן עזריהו מן בני הקהתי ומן בני מררי קיש בן עבדי ועזריהו בן יהללאל ומן הגרשני יואח בן זמה ועדן בן יואח "
    },
    {
        "bookchapter": "דברי הימים ב",
        "chapter": "כט",
        "versechapter": "יג",
        "bookseder": "דברי הימים",
        "seder": "כב",
        "verseseder": "ג",
        "versenikud": "וּמִן־ בְּנֵי֙ אֱלִ֣יצָפָ֔ן שִׁמְרִ֖י ויעואל וִיעִיאֵ֑ל וּמִן־ בְּנֵ֣י אָסָ֔ף זְכַרְיָ֖הוּ וּמַתַּנְיָֽהוּ׃ ",
        "versenonikud": "ומן בני אליצפן שמרי ויעואל ויעיאל ומן בני אסף זכריהו ומתניהו "
    },
    {
        "bookchapter": "דברי הימים ב",
        "chapter": "כט",
        "versechapter": "יד",
        "bookseder": "דברי הימים",
        "seder": "כב",
        "verseseder": "ד",
        "versenikud": "וּמִן־ בְּנֵ֥י הֵימָ֖ן יחואל יְחִיאֵ֣ל וְשִׁמְעִ֑י וּמִן־ בְּנֵ֣י יְדוּת֔וּן שְׁמַֽעְיָ֖ה וְעֻזִּיאֵֽל׃ ",
        "versenonikud": "ומן בני הימן יחואל יחיאל ושמעי ומן בני ידותון שמעיה ועזיאל "
    },
    {
        "bookchapter": "דברי הימים ב",
        "chapter": "כט",
        "versechapter": "טו",
        "bookseder": "דברי הימים",
        "seder": "כב",
        "verseseder": "ה",
        "versenikud": "וַיַּֽאַסְפ֤וּ אֶת־ אֲחֵיהֶם֙ וַיִּֽתְקַדְּשׁ֔וּ וַיָּבֹ֥אוּ כְמִצְוַת־ הַמֶּ֖לֶךְ בְּדִבְרֵ֣י יְהוָ֑ה לְטַהֵ֖ר בֵּ֥ית יְהוָֽה׃ ",
        "versenonikud": "ויאספו את אחיהם ויתקדשו ויבאו כמצות המלך בדברי יהוה לטהר בית יהוה "
    },
    {
        "bookchapter": "דברי הימים ב",
        "chapter": "כט",
        "versechapter": "טז",
        "bookseder": "דברי הימים",
        "seder": "כב",
        "verseseder": "ו",
        "versenikud": "וַיָּבֹ֣אוּ הַ֠כֹּהֲנִים לִפְנִ֣ימָה בֵית־ יְהוָה֮ לְטַהֵר֒ וַיּוֹצִ֗יאוּ אֵ֤ת כָּל־ הַטֻּמְאָה֙ אֲשֶׁ֤ר מָֽצְאוּ֙ בְּהֵיכַ֣ל יְהוָ֔ה לַחֲצַ֖ר בֵּ֣ית יְהוָ֑ה וַֽיְקַבְּלוּ֙ הַלְוִיִּ֔ם לְהוֹצִ֥יא לְנַֽחַל־ קִדְר֖וֹן חֽוּצָה׃ ",
        "versenonikud": "ויבאו הכהנים לפנימה בית יהוה לטהר ויוציאו את כל הטמאה אשר מצאו בהיכל יהוה לחצר בית יהוה ויקבלו הלוים להוציא לנחל קדרון חוצה "
    },
    {
        "bookchapter": "דברי הימים ב",
        "chapter": "כט",
        "versechapter": "יז",
        "bookseder": "דברי הימים",
        "seder": "כב",
        "verseseder": "ז",
        "versenikud": "וַ֠יָּחֵלּוּ בְּאֶחָ֞ד לַחֹ֣דֶשׁ הָרִאשׁוֹן֮ לְקַדֵּשׁ֒ וּבְי֧וֹם שְׁמוֹנָ֣ה לַחֹ֗דֶשׁ בָּ֚אוּ לְאוּלָ֣ם יְהוָ֔ה וַיְקַדְּשׁ֥וּ אֶת־ בֵּית־ יְהוָ֖ה לְיָמִ֣ים שְׁמוֹנָ֑ה וּבְי֨וֹם שִׁשָּׁ֥ה עָשָׂ֛ר לַחֹ֥דֶשׁ הָרִאשׁ֖וֹן כִּלּֽוּ׃ ",
        "versenonikud": "ויחלו באחד לחדש הראשון לקדש וביום שמונה לחדש באו לאולם יהוה ויקדשו את בית יהוה לימים שמונה וביום ששה עשר לחדש הראשון כלו "
    },
    {
        "bookchapter": "דברי הימים ב",
        "chapter": "כט",
        "versechapter": "יח",
        "bookseder": "דברי הימים",
        "seder": "כב",
        "verseseder": "ח",
        "versenikud": "וַיָּב֤וֹאוּ פְנִ֙ימָה֙ אֶל־ חִזְקִיָּ֣הוּ הַמֶּ֔לֶךְ וַיֹּ֣אמְר֔וּ טִהַ֖רְנוּ אֶת־ כָּל־ בֵּ֣ית יְהוָ֑ה אֶת־ מִזְבַּ֤ח הָעוֹלָה֙ וְאֶת־ כָּל־ כֵּלָ֔יו וְאֶת־ שֻׁלְחַ֥ן הַֽמַּעֲרֶ֖כֶת וְאֶת־ כָּל־ כֵּלָֽיו׃ ",
        "versenonikud": "ויבואו פנימה אל חזקיהו המלך ויאמרו טהרנו את כל בית יהוה את מזבח העולה ואת כל כליו ואת שלחן המערכת ואת כל כליו "
    },
    {
        "bookchapter": "דברי הימים ב",
        "chapter": "כט",
        "versechapter": "יט",
        "bookseder": "דברי הימים",
        "seder": "כב",
        "verseseder": "ט",
        "versenikud": "וְאֵ֣ת כָּל־ הַכֵּלִ֗ים אֲשֶׁ֣ר הִזְנִיחַ֩ הַמֶּ֨לֶךְ אָחָ֧ז בְּמַלְכוּת֛וֹ בְּמַעֲל֖וֹ הֵכַ֣נּוּ וְהִקְדָּ֑שְׁנוּ וְהִנָּ֕ם לִפְנֵ֖י מִזְבַּ֥ח יְהוָֽה׃ ",
        "versenonikud": "ואת כל הכלים אשר הזניח המלך אחז במלכותו במעלו הכנו והקדשנו והנם לפני מזבח יהוה "
    },
    {
        "bookchapter": "דברי הימים ב",
        "chapter": "כט",
        "versechapter": "כ",
        "bookseder": "דברי הימים",
        "seder": "כב",
        "verseseder": "י",
        "versenikud": "וַיַּשְׁכֵּם֙ יְחִזְקִיָּ֣הוּ הַמֶּ֔לֶךְ וַיֶּאֱסֹ֕ף אֵ֖ת שָׂרֵ֣י הָעִ֑יר וַיַּ֖עַל בֵּ֥ית יְהוָֽה׃ ",
        "versenonikud": "וישכם יחזקיהו המלך ויאסף את שרי העיר ויעל בית יהוה "
    },
    {
        "bookchapter": "דברי הימים ב",
        "chapter": "כט",
        "versechapter": "כא",
        "bookseder": "דברי הימים",
        "seder": "כב",
        "verseseder": "יא",
        "versenikud": "וַיָּבִ֣יאוּ פָרִים־ שִׁבְעָה֩ וְאֵילִ֨ים שִׁבְעָ֜ה וּכְבָשִׂ֣ים שִׁבְעָ֗ה וּצְפִירֵ֨י עִזִּ֤ים שִׁבְעָה֙ לְחַטָּ֔את עַל־ הַמַּמְלָכָ֥ה וְעַל־ הַמִּקְדָּ֖שׁ וְעַל־ יְהוּדָ֑ה וַיֹּ֗אמֶר לִבְנֵ֤י אַהֲרֹן֙ הַכֹּ֣הֲנִ֔ים לְהַעֲל֖וֹת עַל־ מִזְבַּ֥ח יְהוָֽה׃ ",
        "versenonikud": "ויביאו פרים שבעה ואילים שבעה וכבשים שבעה וצפירי עזים שבעה לחטאת על הממלכה ועל המקדש ועל יהודה ויאמר לבני אהרן הכהנים להעלות על מזבח יהוה "
    },
    {
        "bookchapter": "דברי הימים ב",
        "chapter": "כט",
        "versechapter": "כב",
        "bookseder": "דברי הימים",
        "seder": "כב",
        "verseseder": "יב",
        "versenikud": "וַֽיִּשְׁחֲטוּ֙ הַבָּקָ֔ר וַיְקַבְּל֤וּ הַכֹּֽהֲנִים֙ אֶת־ הַדָּ֔ם וַֽיִּזְרְק֖וּ הַמִּזְבֵּ֑חָה וַיִּשְׁחֲט֣וּ הָאֵלִ֗ים וַיִּזְרְק֤וּ הַדָּם֙ הַמִּזְבֵּ֔חָה וַֽיִּשְׁחֲטוּ֙ הַכְּבָשִׂ֔ים וַיִּזְרְק֥וּ הַדָּ֖ם הַמִּזְבֵּֽחָה׃ ",
        "versenonikud": "וישחטו הבקר ויקבלו הכהנים את הדם ויזרקו המזבחה וישחטו האלים ויזרקו הדם המזבחה וישחטו הכבשים ויזרקו הדם המזבחה "
    },
    {
        "bookchapter": "דברי הימים ב",
        "chapter": "כט",
        "versechapter": "כג",
        "bookseder": "דברי הימים",
        "seder": "כב",
        "verseseder": "יג",
        "versenikud": "וַיַּגִּ֙ישׁוּ֙ אֶת־ שְׂעִירֵ֣י הַֽחַטָּ֔את לִפְנֵ֥י הַמֶּ֖לֶךְ וְהַקָּהָ֑ל וַיִּסְמְכ֥וּ יְדֵיהֶ֖ם עֲלֵיהֶֽם׃ ",
        "versenonikud": "ויגישו את שעירי החטאת לפני המלך והקהל ויסמכו ידיהם עליהם "
    },
    {
        "bookchapter": "דברי הימים ב",
        "chapter": "כט",
        "versechapter": "כד",
        "bookseder": "דברי הימים",
        "seder": "כב",
        "verseseder": "יד",
        "versenikud": "וַיִּשְׁחָטוּם֙ הַכֹּ֣הֲנִ֔ים וַֽיְחַטְּא֤וּ אֶת־ דָּמָם֙ הַמִּזְבֵּ֔חָה לְכַפֵּ֖ר עַל־ כָּל־ יִשְׂרָאֵ֑ל כִּ֤י לְכָל־ יִשְׂרָאֵל֙ אָמַ֣ר הַמֶּ֔לֶךְ הָעוֹלָ֖ה וְהַחַטָּֽאת׃ ",
        "versenonikud": "וישחטום הכהנים ויחטאו את דמם המזבחה לכפר על כל ישראל כי לכל ישראל אמר המלך העולה והחטאת "
    },
    {
        "bookchapter": "דברי הימים ב",
        "chapter": "כט",
        "versechapter": "כה",
        "bookseder": "דברי הימים",
        "seder": "כב",
        "verseseder": "טו",
        "versenikud": "וַיַּֽעֲמֵ֨ד אֶת־ הַלְוִיִּ֜ם בֵּ֣ית יְהוָ֗ה בִּמְצִלְתַּ֙יִם֙ בִּנְבָלִ֣ים וּבְכִנֹּר֔וֹת בְּמִצְוַ֥ת דָּוִ֛יד וְגָ֥ד חֹזֵֽה־ הַמֶּ֖לֶךְ וְנָתָ֣ן הַנָּבִ֑יא כִּ֧י בְיַד־ יְהוָ֛ה הַמִּצְוָ֖ה בְּיַד־ נְבִיאָֽיו׃ ",
        "versenonikud": "ויעמד את הלוים בית יהוה במצלתים בנבלים ובכנרות במצות דויד וגד חזה המלך ונתן הנביא כי ביד יהוה המצוה ביד נביאיו "
    },
    {
        "bookchapter": "דברי הימים ב",
        "chapter": "כט",
        "versechapter": "כו",
        "bookseder": "דברי הימים",
        "seder": "כב",
        "verseseder": "טז",
        "versenikud": "וַיַּֽעַמְד֤וּ הַלְוִיִּם֙ בִּכְלֵ֣י דָוִ֔יד וְהַכֹּהֲנִ֖ים בַּחֲצֹצְרֽוֹת׃ ",
        "versenonikud": "ויעמדו הלוים בכלי דויד והכהנים בחצצרות "
    },
    {
        "bookchapter": "דברי הימים ב",
        "chapter": "כט",
        "versechapter": "כז",
        "bookseder": "דברי הימים",
        "seder": "כב",
        "verseseder": "יז",
        "versenikud": "וַיֹּ֙אמֶר֙ חִזְקִיָּ֔הוּ לְהַעֲל֥וֹת הָעֹלָ֖ה לְהַמִּזְבֵּ֑חַ וּבְעֵ֞ת הֵחֵ֣ל הָֽעוֹלָ֗ה הֵחֵ֤ל שִׁיר־ יְהוָה֙ וְהַחֲצֹ֣צְר֔וֹת וְעַ֨ל־ יְדֵ֔י כְּלֵ֖י דָּוִ֥יד מֶֽלֶךְ־ יִשְׂרָאֵֽל׃ ",
        "versenonikud": "ויאמר חזקיהו להעלות העלה להמזבח ובעת החל העולה החל שיר יהוה והחצצרות ועל ידי כלי דויד מלך ישראל "
    },
    {
        "bookchapter": "דברי הימים ב",
        "chapter": "כט",
        "versechapter": "כח",
        "bookseder": "דברי הימים",
        "seder": "כב",
        "verseseder": "יח",
        "versenikud": "וְכָל־ הַקָּהָל֙ מִֽשְׁתַּחֲוִ֔ים וְהַשִּׁ֣יר מְשׁוֹרֵ֔ר וְהַחֲצֹצְר֖וֹת מחצצרים מַחְצְרִ֑ים הַכֹּ֕ל עַ֖ד לִכְל֥וֹת הָעֹלָֽה׃ ",
        "versenonikud": "וכל הקהל משתחוים והשיר משורר והחצצרות מחצצרים מחצרים הכל עד לכלות העלה "
    },
    {
        "bookchapter": "דברי הימים ב",
        "chapter": "כט",
        "versechapter": "כט",
        "bookseder": "דברי הימים",
        "seder": "כב",
        "verseseder": "יט",
        "versenikud": "וּכְכַלּ֖וֹת לְהַעֲל֑וֹת כָּרְע֗וּ הַמֶּ֛לֶךְ וְכָֽל־ הַנִּמְצְאִ֥ים אִתּ֖וֹ וַיִּֽשְׁתַּחֲוֽוּ׃ ",
        "versenonikud": "וככלות להעלות כרעו המלך וכל הנמצאים אתו וישתחוו "
    },
    {
        "bookchapter": "דברי הימים ב",
        "chapter": "כט",
        "versechapter": "ל",
        "bookseder": "דברי הימים",
        "seder": "כב",
        "verseseder": "כ",
        "versenikud": "וַ֠יֹּאמֶר יְחִזְקִיָּ֨הוּ הַמֶּ֤לֶךְ וְהַשָּׂרִים֙ לַלְוִיִּ֔ם לְהַלֵּל֙ לַֽיהוָ֔ה בְּדִבְרֵ֥י דָוִ֖יד וְאָסָ֣ף הַחֹזֶ֑ה וַֽיְהַלְלוּ֙ עַד־ לְשִׂמְחָ֔ה וַֽיִּקְּד֖וּ וַיִּֽשְׁתַּחֲוֽוּ׃ ",
        "versenonikud": "ויאמר יחזקיהו המלך והשרים ללוים להלל ליהוה בדברי דויד ואסף החזה ויהללו עד לשמחה ויקדו וישתחוו "
    },
    {
        "bookchapter": "דברי הימים ב",
        "chapter": "כט",
        "versechapter": "לא",
        "bookseder": "דברי הימים",
        "seder": "כב",
        "verseseder": "כא",
        "versenikud": "וַיַּ֨עַן יְחִזְקִיָּ֜הוּ וַיֹּ֗אמֶר עַתָּ֨ה מִלֵּאתֶ֤ם יֶדְכֶם֙ לַיהוָ֔ה גֹּ֧שׁוּ וְהָבִ֛יאוּ זְבָחִ֥ים וְתוֹד֖וֹת לְבֵ֣ית יְהוָ֑ה וַיָּבִ֤יאוּ הַקָּהָל֙ זְבָחִ֣ים וְתוֹד֔וֹת וְכָל־ נְדִ֥יב לֵ֖ב עֹלֽוֹת׃ ",
        "versenonikud": "ויען יחזקיהו ויאמר עתה מלאתם ידכם ליהוה גשו והביאו זבחים ותודות לבית יהוה ויביאו הקהל זבחים ותודות וכל נדיב לב עלות "
    },
    {
        "bookchapter": "דברי הימים ב",
        "chapter": "כט",
        "versechapter": "לב",
        "bookseder": "דברי הימים",
        "seder": "כב",
        "verseseder": "כב",
        "versenikud": "וַיְהִ֞י מִסְפַּ֣ר הָעֹלָה֮ אֲשֶׁ֣ר הֵבִ֣יאוּ הַקָּהָל֒ בָּקָ֣ר שִׁבְעִ֔ים אֵילִ֥ים מֵאָ֖ה כְּבָשִׂ֣ים מָאתָ֑יִם לְעֹלָ֥ה לַיהוָ֖ה כָּל־ אֵֽלֶּה׃ ",
        "versenonikud": "ויהי מספר העלה אשר הביאו הקהל בקר שבעים אילים מאה כבשים מאתים לעלה ליהוה כל אלה "
    },
    {
        "bookchapter": "דברי הימים ב",
        "chapter": "כט",
        "versechapter": "לג",
        "bookseder": "דברי הימים",
        "seder": "כב",
        "verseseder": "כג",
        "versenikud": "וְֽהַקֳּדָשִׁ֑ים בָּקָר֙ שֵׁ֣שׁ מֵא֔וֹת וְצֹ֖אן שְׁלֹ֥שֶׁת אֲלָפִֽים׃ ",
        "versenonikud": "והקדשים בקר שש מאות וצאן שלשת אלפים "
    },
    {
        "bookchapter": "דברי הימים ב",
        "chapter": "כט",
        "versechapter": "לד",
        "bookseder": "דברי הימים",
        "seder": "כב",
        "verseseder": "כד",
        "versenikud": "רַ֤ק הַכֹּֽהֲנִים֙ הָי֣וּ לִמְעָ֔ט וְלֹ֣א יָֽכְל֔וּ לְהַפְשִׁ֖יט אֶת־ כָּל־ הָעֹל֑וֹת וַֽיְּחַזְּק֞וּם אֲחֵיהֶ֣ם הַלְוִיִּ֗ם עַד־ כְּל֤וֹת הַמְּלָאכָה֙ וְעַ֣ד יִתְקַדְּשׁ֣וּ הַכֹּֽהֲנִ֔ים כִּ֤י הַלְוִיִּם֙ יִשְׁרֵ֣י לֵבָ֔ב לְהִתְקַדֵּ֖שׁ מֵֽהַכֹּהֲנִֽים׃ ",
        "versenonikud": "רק הכהנים היו למעט ולא יכלו להפשיט את כל העלות ויחזקום אחיהם הלוים עד כלות המלאכה ועד יתקדשו הכהנים כי הלוים ישרי לבב להתקדש מהכהנים "
    },
    {
        "bookchapter": "דברי הימים ב",
        "chapter": "כט",
        "versechapter": "לה",
        "bookseder": "דברי הימים",
        "seder": "כב",
        "verseseder": "כה",
        "versenikud": "וְגַם־ עֹלָ֨ה לָרֹ֜ב בְּחֶלְבֵ֧י הַשְּׁלָמִ֛ים וּבַנְּסָכִ֖ים לָעֹלָ֑ה וַתִּכּ֖וֹן עֲבוֹדַ֥ת בֵּית־ יְהוָֽה׃ ",
        "versenonikud": "וגם עלה לרב בחלבי השלמים ובנסכים לעלה ותכון עבודת בית יהוה "
    },
    {
        "bookchapter": "דברי הימים ב",
        "chapter": "כט",
        "versechapter": "לו",
        "bookseder": "דברי הימים",
        "seder": "כב",
        "verseseder": "כו",
        "versenikud": "וַיִּשְׂמַ֤ח יְחִזְקִיָּ֙הוּ֙ וְכָל־ הָעָ֔ם עַ֛ל הַהֵכִ֥ין הָאֱלֹהִ֖ים לָעָ֑ם כִּ֥י בְּפִתְאֹ֖ם הָיָ֥ה הַדָּבָֽר׃ ",
        "versenonikud": "וישמח יחזקיהו וכל העם על ההכין האלהים לעם כי בפתאם היה הדבר "
    },
    {
        "bookchapter": "דברי הימים ב",
        "chapter": "ל",
        "versechapter": "א",
        "bookseder": "דברי הימים",
        "seder": "כב",
        "verseseder": "כז",
        "versenikud": "וַיִּשְׁלַ֨ח יְחִזְקִיָּ֜הוּ עַל־ כָּל־ יִשְׂרָאֵ֣ל וִֽיהוּדָ֗ה וְגַֽם־ אִגְּרוֹת֙ כָּתַב֙ עַל־ אֶפְרַ֣יִם וּמְנַשֶּׁ֔ה לָב֥וֹא לְבֵית־ יְהוָ֖ה בִּֽירוּשָׁלִָ֑ם לַעֲשׂ֣וֹת פֶּ֔סַח לַיהוָ֖ה אֱלֹהֵ֥י יִשְׂרָאֵֽל׃ ",
        "versenonikud": "וישלח יחזקיהו על כל ישראל ויהודה וגם אגרות כתב על אפרים ומנשה לבוא לבית יהוה בירושלם לעשות פסח ליהוה אלהי ישראל "
    },
    {
        "bookchapter": "דברי הימים ב",
        "chapter": "ל",
        "versechapter": "ב",
        "bookseder": "דברי הימים",
        "seder": "כב",
        "verseseder": "כח",
        "versenikud": "וַיִּוָּעַ֨ץ הַמֶּ֧לֶךְ וְשָׂרָ֛יו וְכָל־ הַקָּהָ֖ל בִּירוּשָׁלִָ֑ם לַעֲשׂ֥וֹת הַפֶּ֖סַח בַּחֹ֥דֶשׁ הַשֵּׁנִֽי׃ ",
        "versenonikud": "ויועץ המלך ושריו וכל הקהל בירושלם לעשות הפסח בחדש השני "
    },
    {
        "bookchapter": "דברי הימים ב",
        "chapter": "ל",
        "versechapter": "ג",
        "bookseder": "דברי הימים",
        "seder": "כב",
        "verseseder": "כט",
        "versenikud": "כִּ֣י לֹ֧א יָכְל֛וּ לַעֲשֹׂת֖וֹ בָּעֵ֣ת הַהִ֑יא כִּ֤י הַכֹּהֲנִים֙ לֹֽא־ הִתְקַדְּשׁ֣וּ לְמַדַּ֔י וְהָעָ֖ם לֹא־ נֶאֶסְפ֥וּ לִֽירוּשָׁלִָֽם׃ ",
        "versenonikud": "כי לא יכלו לעשתו בעת ההיא כי הכהנים לא התקדשו למדי והעם לא נאספו לירושלם "
    },
    {
        "bookchapter": "דברי הימים ב",
        "chapter": "ל",
        "versechapter": "ד",
        "bookseder": "דברי הימים",
        "seder": "כב",
        "verseseder": "ל",
        "versenikud": "וַיִּישַׁ֥ר הַדָּבָ֖ר בְּעֵינֵ֣י הַמֶּ֑לֶךְ וּבְעֵינֵ֖י כָּל־ הַקָּהָֽל׃ ",
        "versenonikud": "ויישר הדבר בעיני המלך ובעיני כל הקהל "
    },
    {
        "bookchapter": "דברי הימים ב",
        "chapter": "ל",
        "versechapter": "ה",
        "bookseder": "דברי הימים",
        "seder": "כב",
        "verseseder": "לא",
        "versenikud": "וַיַּֽעֲמִ֣ידוּ דָבָ֗ר לְהַעֲבִ֨יר ק֤וֹל בְּכָל־ יִשְׂרָאֵל֙ מִבְּאֵֽר־ שֶׁ֣בַע וְעַד־ דָּ֔ן לָב֞וֹא לַעֲשׂ֥וֹת פֶּ֛סַח לַיהוָ֥ה אֱלֹהֵֽי־ יִשְׂרָאֵ֖ל בִּירוּשָׁלִָ֑ם כִּ֣י לֹ֥א לָרֹ֛ב עָשׂ֖וּ כַּכָּתֽוּב׃ ",
        "versenonikud": "ויעמידו דבר להעביר קול בכל ישראל מבאר שבע ועד דן לבוא לעשות פסח ליהוה אלהי ישראל בירושלם כי לא לרב עשו ככתוב "
    },
    {
        "bookchapter": "דברי הימים ב",
        "chapter": "ל",
        "versechapter": "ו",
        "bookseder": "דברי הימים",
        "seder": "כב",
        "verseseder": "לב",
        "versenikud": "וַיֵּלְכוּ֩ הָרָצִ֨ים בָּֽאִגְּר֜וֹת מִיַּ֧ד הַמֶּ֣לֶךְ וְשָׂרָ֗יו בְּכָל־ יִשְׂרָאֵל֙ וִֽיהוּדָ֔ה וּכְמִצְוַ֥ת הַמֶּ֖לֶךְ לֵאמֹ֑ר בְּנֵ֣י יִשְׂרָאֵ֗ל שׁ֚וּבוּ אֶל־ יְהוָ֗ה אֱלֹהֵי֙ אַבְרָהָם֙ יִצְחָ֣ק וְיִשְׂרָאֵ֔ל וְיָשֹׁב֙ אֶל־ הַפְּלֵיטָ֔ה הַנִּשְׁאֶ֣רֶת לָכֶ֔ם מִכַּ֖ף מַלְכֵ֥י אַשּֽׁוּר׃ ",
        "versenonikud": "וילכו הרצים באגרות מיד המלך ושריו בכל ישראל ויהודה וכמצות המלך לאמר בני ישראל שובו אל יהוה אלהי אברהם יצחק וישראל וישב אל הפליטה הנשארת לכם מכף מלכי אשור "
    },
    {
        "bookchapter": "דברי הימים ב",
        "chapter": "ל",
        "versechapter": "ז",
        "bookseder": "דברי הימים",
        "seder": "כב",
        "verseseder": "לג",
        "versenikud": "וְאַל־ תִּֽהְי֗וּ כַּאֲבֽוֹתֵיכֶם֙ וְכַ֣אֲחֵיכֶ֔ם אֲשֶׁ֣ר מָעֲל֔וּ בַּיהוָ֖ה אֱלֹהֵ֣י אֲבוֹתֵיהֶ֑ם וַיִּתְּנֵ֣ם לְשַׁמָּ֔ה כַּאֲשֶׁ֖ר אַתֶּ֥ם רֹאִֽים׃ ",
        "versenonikud": "ואל תהיו כאבותיכם וכאחיכם אשר מעלו ביהוה אלהי אבותיהם ויתנם לשמה כאשר אתם ראים "
    },
    {
        "bookchapter": "דברי הימים ב",
        "chapter": "ל",
        "versechapter": "ח",
        "bookseder": "דברי הימים",
        "seder": "כב",
        "verseseder": "לד",
        "versenikud": "עַתָּ֕ה אַל־ תַּקְשׁ֥וּ עָרְפְּכֶ֖ם כַּאֲבוֹתֵיכֶ֑ם תְּנוּ־ יָ֣ד לַיהוָ֗ה וּבֹ֤אוּ לְמִקְדָּשׁוֹ֙ אֲשֶׁ֣ר הִקְדִּ֣ישׁ לְעוֹלָ֔ם וְעִבְדוּ֙ אֶת־ יְהוָ֣ה אֱלֹהֵיכֶ֔ם וְיָשֹׁ֥ב מִכֶּ֖ם חֲר֥וֹן אַפּֽוֹ׃ ",
        "versenonikud": "עתה אל תקשו ערפכם כאבותיכם תנו יד ליהוה ובאו למקדשו אשר הקדיש לעולם ועבדו את יהוה אלהיכם וישב מכם חרון אפו "
    },
    {
        "bookchapter": "דברי הימים ב",
        "chapter": "ל",
        "versechapter": "ט",
        "bookseder": "דברי הימים",
        "seder": "כב",
        "verseseder": "לה",
        "versenikud": "כִּ֣י בְשׁוּבְכֶ֞ם עַל־ יְהוָ֗ה אֲחֵיכֶ֨ם וּבְנֵיכֶ֤ם לְרַחֲמִים֙ לִפְנֵ֣י שֽׁוֹבֵיהֶ֔ם וְלָשׁ֖וּב לָאָ֣רֶץ הַזֹּ֑את כִּֽי־ חַנּ֤וּן וְרַחוּם֙ יְהוָ֣ה אֱלֹהֵיכֶ֔ם וְלֹא־ יָסִ֤יר פָּנִים֙ מִכֶּ֔ם אִם־ תָּשׁ֖וּבוּ אֵלָֽיו׃ ",
        "versenonikud": "כי בשובכם על יהוה אחיכם ובניכם לרחמים לפני שוביהם ולשוב לארץ הזאת כי חנון ורחום יהוה אלהיכם ולא יסיר פנים מכם אם תשובו אליו "
    },
    {
        "bookchapter": "דברי הימים ב",
        "chapter": "ל",
        "versechapter": "י",
        "bookseder": "דברי הימים",
        "seder": "כב",
        "verseseder": "לו",
        "versenikud": "וַיִּֽהְי֨וּ הָרָצִ֜ים עֹבְרִ֨ים מֵעִ֧יר ׀ לָעִ֛יר בְּאֶֽרֶץ־ אֶפְרַ֥יִם וּמְנַשֶּׁ֖ה וְעַד־ זְבֻל֑וּן וַיִּֽהְיוּ֙ מַשְׂחִיקִ֣ים עֲלֵיהֶ֔ם וּמַלְעִגִ֖ים בָּֽם׃ ",
        "versenonikud": "ויהיו הרצים עברים מעיר  לעיר בארץ אפרים ומנשה ועד זבלון ויהיו משחיקים עליהם ומלעגים בם "
    },
    {
        "bookchapter": "דברי הימים ב",
        "chapter": "ל",
        "versechapter": "יא",
        "bookseder": "דברי הימים",
        "seder": "כב",
        "verseseder": "לז",
        "versenikud": "אַךְ־ אֲנָשִׁ֛ים מֵאָשֵׁ֥ר וּמְנַשֶּׁ֖ה וּמִזְּבֻל֑וּן נִֽכְנְע֔וּ וַיָּבֹ֖אוּ לִירוּשָׁלִָֽם׃ ",
        "versenonikud": "אך אנשים מאשר ומנשה ומזבלון נכנעו ויבאו לירושלם "
    },
    {
        "bookchapter": "דברי הימים ב",
        "chapter": "ל",
        "versechapter": "יב",
        "bookseder": "דברי הימים",
        "seder": "כב",
        "verseseder": "לח",
        "versenikud": "גַּ֣ם בִּיהוּדָ֗ה הָֽיְתָה֙ יַ֣ד הָאֱלֹהִ֔ים לָתֵ֥ת לָהֶ֖ם לֵ֣ב אֶחָ֑ד לַעֲשׂ֞וֹת מִצְוַ֥ת הַמֶּ֛לֶךְ וְהַשָּׂרִ֖ים בִּדְבַ֥ר יְהוָֽה׃ ",
        "versenonikud": "גם ביהודה היתה יד האלהים לתת להם לב אחד לעשות מצות המלך והשרים בדבר יהוה "
    },
    {
        "bookchapter": "דברי הימים ב",
        "chapter": "ל",
        "versechapter": "יג",
        "bookseder": "דברי הימים",
        "seder": "כב",
        "verseseder": "לט",
        "versenikud": "וַיֵּֽאָסְפ֤וּ יְרוּשָׁלִַ֙ם֙ עַם־ רָ֔ב לַעֲשׂ֛וֹת אֶת־ חַ֥ג הַמַּצּ֖וֹת בַּחֹ֣דֶשׁ הַשֵּׁנִ֑י קָהָ֖ל לָרֹ֥ב מְאֹֽד׃ ",
        "versenonikud": "ויאספו ירושלם עם רב לעשות את חג המצות בחדש השני קהל לרב מאד "
    },
    {
        "bookchapter": "דברי הימים ב",
        "chapter": "ל",
        "versechapter": "יד",
        "bookseder": "דברי הימים",
        "seder": "כב",
        "verseseder": "מ",
        "versenikud": "וַיָּקֻ֕מוּ וַיָּסִ֙ירוּ֙ אֶת־ הַֽמִּזְבְּח֔וֹת אֲשֶׁ֖ר בִּירוּשָׁלִָ֑ם וְאֵ֤ת כָּל־ הַֽמְקַטְּרוֹת֙ הֵסִ֔ירוּ וַיַּשְׁלִ֖יכוּ לְנַ֥חַל קִדְרֽוֹן׃ ",
        "versenonikud": "ויקמו ויסירו את המזבחות אשר בירושלם ואת כל המקטרות הסירו וישליכו לנחל קדרון "
    },
    {
        "bookchapter": "דברי הימים ב",
        "chapter": "ל",
        "versechapter": "טו",
        "bookseder": "דברי הימים",
        "seder": "כב",
        "verseseder": "מא",
        "versenikud": "וַיִּשְׁחֲט֣וּ הַפֶּ֔סַח בְּאַרְבָּעָ֥ה עָשָׂ֖ר לַחֹ֣דֶשׁ הַשֵּׁנִ֑י וְהַכֹּהֲנִ֨ים וְהַלְוִיִּ֤ם נִכְלְמוּ֙ וַיִּֽתְקַדְּשׁ֔וּ וַיָּבִ֥יאוּ עֹל֖וֹת בֵּ֥ית יְהוָֽה׃ ",
        "versenonikud": "וישחטו הפסח בארבעה עשר לחדש השני והכהנים והלוים נכלמו ויתקדשו ויביאו עלות בית יהוה "
    },
    {
        "bookchapter": "דברי הימים ב",
        "chapter": "ל",
        "versechapter": "טז",
        "bookseder": "דברי הימים",
        "seder": "כב",
        "verseseder": "מב",
        "versenikud": "וַיַּֽעַמְד֤וּ עַל־ עָמְדָם֙ כְּמִשְׁפָּטָ֔ם כְּתוֹרַ֖ת מֹשֶׁ֣ה אִישׁ־ הָאֱלֹהִ֑ים הַכֹּֽהֲנִים֙ זֹרְקִ֣ים אֶת־ הַדָּ֔ם מִיַּ֖ד הַלְוִיִּֽם׃ ",
        "versenonikud": "ויעמדו על עמדם כמשפטם כתורת משה איש האלהים הכהנים זרקים את הדם מיד הלוים "
    },
    {
        "bookchapter": "דברי הימים ב",
        "chapter": "ל",
        "versechapter": "יז",
        "bookseder": "דברי הימים",
        "seder": "כב",
        "verseseder": "מג",
        "versenikud": "כִּי־ רַבַּ֥ת בַּקָּהָ֖ל אֲשֶׁ֣ר לֹא־ הִתְקַדָּ֑שׁוּ וְהַלְוִיִּ֞ם עַל־ שְׁחִיטַ֣ת הַפְּסָחִ֗ים לְכֹל֙ לֹ֣א טָה֔וֹר לְהַקְדִּ֖ישׁ לַיהוָֽה׃ ",
        "versenonikud": "כי רבת בקהל אשר לא התקדשו והלוים על שחיטת הפסחים לכל לא טהור להקדיש ליהוה "
    },
    {
        "bookchapter": "דברי הימים ב",
        "chapter": "ל",
        "versechapter": "יח",
        "bookseder": "דברי הימים",
        "seder": "כב",
        "verseseder": "מד",
        "versenikud": "כִּ֣י מַרְבִּ֣ית הָעָ֡ם רַ֠בַּת מֵֽאֶפְרַ֨יִם וּמְנַשֶּׁ֜ה יִשָּׂשכָ֤ר וּזְבֻלוּן֙ לֹ֣א הִטֶּהָ֔רוּ כִּֽי־ אָכְל֥וּ אֶת־ הַפֶּ֖סַח בְּלֹ֣א כַכָּת֑וּב כִּי֩ הִתְפַּלֵּ֨ל יְחִזְקִיָּ֤הוּ עֲלֵיהֶם֙ לֵאמֹ֔ר יְהוָ֥ה הַטּ֖וֹב יְכַפֵּ֥ר בְּעַֽד׃ ",
        "versenonikud": "כי מרבית העם רבת מאפרים ומנשה יששכר וזבלון לא הטהרו כי אכלו את הפסח בלא ככתוב כי התפלל יחזקיהו עליהם לאמר יהוה הטוב יכפר בעד "
    },
    {
        "bookchapter": "דברי הימים ב",
        "chapter": "ל",
        "versechapter": "יט",
        "bookseder": "דברי הימים",
        "seder": "כב",
        "verseseder": "מה",
        "versenikud": "כָּל־ לְבָב֣וֹ הֵכִ֔ין לִדְר֛וֹשׁ הָאֱלֹהִ֥ים ׀ יְהוָ֖ה אֱלֹהֵ֣י אֲבוֹתָ֑יו וְלֹ֖א כְּטָהֳרַ֥ת הַקֹּֽדֶשׁ׃ ",
        "versenonikud": "כל לבבו הכין לדרוש האלהים  יהוה אלהי אבותיו ולא כטהרת הקדש "
    },
    {
        "bookchapter": "דברי הימים ב",
        "chapter": "ל",
        "versechapter": "כ",
        "bookseder": "דברי הימים",
        "seder": "כב",
        "verseseder": "מו",
        "versenikud": "וַיִּשְׁמַ֤ע יְהוָה֙ אֶל־ יְחִזְקִיָּ֔הוּ וַיִּרְפָּ֖א אֶת־ הָעָֽם׃ ",
        "versenonikud": "וישמע יהוה אל יחזקיהו וירפא את העם "
    },
    {
        "bookchapter": "דברי הימים ב",
        "chapter": "ל",
        "versechapter": "כא",
        "bookseder": "דברי הימים",
        "seder": "כב",
        "verseseder": "מז",
        "versenikud": "וַיַּעֲשׂ֣וּ בְנֵֽי־ יִ֠שְׂרָאֵל הַנִּמְצְאִ֨ים בִּירוּשָׁלִַ֜ם אֶת־ חַ֧ג הַמַּצּ֛וֹת שִׁבְעַ֥ת יָמִ֖ים בְּשִׂמְחָ֣ה גְדוֹלָ֑ה וּֽמְהַלְלִ֣ים לַ֠יהוָה י֣וֹם ׀ בְּי֞וֹם הַלְוִיִּ֧ם וְהַכֹּהֲנִ֛ים בִּכְלֵי־ עֹ֖ז לַיהוָֽה׃ ",
        "versenonikud": "ויעשו בני ישראל הנמצאים בירושלם את חג המצות שבעת ימים בשמחה גדולה ומהללים ליהוה יום  ביום הלוים והכהנים בכלי עז ליהוה "
    },
    {
        "bookchapter": "דברי הימים ב",
        "chapter": "ל",
        "versechapter": "כב",
        "bookseder": "דברי הימים",
        "seder": "כב",
        "verseseder": "מח",
        "versenikud": "וַיְדַבֵּ֣ר יְחִזְקִיָּ֗הוּ עַל־ לֵב֙ כָּל־ הַלְוִיִּ֔ם הַמַּשְׂכִּילִ֥ים שֵֽׂכֶל־ ט֖וֹב לַיהוָ֑ה וַיֹּאכְל֤וּ אֶת־ הַמּוֹעֵד֙ שִׁבְעַ֣ת הַיָּמִ֔ים מְזַבְּחִים֙ זִבְחֵ֣י שְׁלָמִ֔ים וּמִ֨תְוַדִּ֔ים לַיהוָ֖ה אֱלֹהֵ֥י אֲבוֹתֵיהֶֽם׃ ",
        "versenonikud": "וידבר יחזקיהו על לב כל הלוים המשכילים שכל טוב ליהוה ויאכלו את המועד שבעת הימים מזבחים זבחי שלמים ומתודים ליהוה אלהי אבותיהם "
    },
    {
        "bookchapter": "דברי הימים ב",
        "chapter": "ל",
        "versechapter": "כג",
        "bookseder": "דברי הימים",
        "seder": "כב",
        "verseseder": "מט",
        "versenikud": "וַיִּוָּֽעֲצוּ֙ כָּל־ הַקָּהָ֔ל לַעֲשׂ֕וֹת שִׁבְעַ֥ת יָמִ֖ים אֲחֵרִ֑ים וַיַּֽעֲשׂ֥וּ שִׁבְעַת־ יָמִ֖ים שִׂמְחָֽה׃ ",
        "versenonikud": "ויועצו כל הקהל לעשות שבעת ימים אחרים ויעשו שבעת ימים שמחה "
    },
    {
        "bookchapter": "דברי הימים ב",
        "chapter": "ל",
        "versechapter": "כד",
        "bookseder": "דברי הימים",
        "seder": "כב",
        "verseseder": "נ",
        "versenikud": "כִּ֣י חִזְקִיָּ֣הוּ מֶֽלֶךְ־ יְ֠הוּדָה הֵרִ֨ים לַקָּהָ֜ל אֶ֣לֶף פָּרִים֮ וְשִׁבְעַ֣ת אֲלָפִ֣ים צֹאן֒ וְהַשָּׂרִ֞ים הֵרִ֤ימוּ לַקָּהָל֙ פָּרִ֣ים אֶ֔לֶף וְצֹ֖אן עֲשֶׂ֣רֶת אֲלָפִ֑ים וַיִּֽתְקַדְּשׁ֥וּ כֹהֲנִ֖ים לָרֹֽב׃ ",
        "versenonikud": "כי חזקיהו מלך יהודה הרים לקהל אלף פרים ושבעת אלפים צאן והשרים הרימו לקהל פרים אלף וצאן עשרת אלפים ויתקדשו כהנים לרב "
    },
    {
        "bookchapter": "דברי הימים ב",
        "chapter": "ל",
        "versechapter": "כה",
        "bookseder": "דברי הימים",
        "seder": "כב",
        "verseseder": "נא",
        "versenikud": "וַֽיִּשְׂמְח֣וּ ׀ כָּל־ קְהַ֣ל יְהוּדָ֗ה וְהַכֹּהֲנִים֙ וְהַלְוִיִּ֔ם וְכָל־ הַקָּהָ֖ל הַבָּאִ֣ים מִיִּשְׂרָאֵ֑ל וְהַגֵּרִ֗ים הַבָּאִים֙ מֵאֶ֣רֶץ יִשְׂרָאֵ֔ל וְהַיּוֹשְׁבִ֖ים בִּיהוּדָֽה׃ ",
        "versenonikud": "וישמחו  כל קהל יהודה והכהנים והלוים וכל הקהל הבאים מישראל והגרים הבאים מארץ ישראל והיושבים ביהודה "
    },
    {
        "bookchapter": "דברי הימים ב",
        "chapter": "ל",
        "versechapter": "כו",
        "bookseder": "דברי הימים",
        "seder": "כב",
        "verseseder": "נב",
        "versenikud": "וַתְּהִ֥י שִׂמְחָֽה־ גְדוֹלָ֖ה בִּֽירוּשָׁלִָ֑ם כִּ֠י מִימֵ֞י שְׁלֹמֹ֤ה בֶן־ דָּוִיד֙ מֶ֣לֶךְ יִשְׂרָאֵ֔ל לֹ֥א כָזֹ֖את בִּירוּשָׁלִָֽם׃ ",
        "versenonikud": "ותהי שמחה גדולה בירושלם כי מימי שלמה בן דויד מלך ישראל לא כזאת בירושלם "
    },
    {
        "bookchapter": "דברי הימים ב",
        "chapter": "ל",
        "versechapter": "כז",
        "bookseder": "דברי הימים",
        "seder": "כב",
        "verseseder": "נג",
        "versenikud": "וַיָּקֻ֜מוּ הַכֹּהֲנִ֤ים הַלְוִיִּם֙ וַיְבָרֲכ֣וּ אֶת־ הָעָ֔ם וַיִּשָּׁמַ֖ע בְּקוֹלָ֑ם וַתָּב֧וֹא תְפִלָּתָ֛ם לִמְע֥וֹן קָדְשׁ֖וֹ לַשָּׁמָֽיִם׃ ",
        "versenonikud": "ויקמו הכהנים הלוים ויברכו את העם וישמע בקולם ותבוא תפלתם למעון קדשו לשמים "
    },
    {
        "bookchapter": "דברי הימים ב",
        "chapter": "לא",
        "versechapter": "א",
        "bookseder": "דברי הימים",
        "seder": "כב",
        "verseseder": "נד",
        "versenikud": "וּכְכַלּ֣וֹת כָּל־ זֹ֗את יָצְא֨וּ כָּל־ יִשְׂרָאֵ֥ל הַֽנִּמְצְאִים֮ לְעָרֵ֣י יְהוּדָה֒ וַיְשַׁבְּר֣וּ הַמַּצֵּב֣וֹת וַיְגַדְּע֣וּ הָאֲשֵׁרִ֡ים וַיְנַתְּצ֣וּ אֶת־ הַ֠בָּמוֹת וְאֶת־ הַֽמִּזְבְּחֹ֞ת מִכָּל־ יְהוּדָ֧ה וּבִנְיָמִ֛ן וּבְאֶפְרַ֥יִם וּמְנַשֶּׁ֖ה עַד־ לְכַלֵּ֑ה וַיָּשׁ֜וּבוּ כָּל־ בְּנֵ֧י יִשְׂרָאֵ֛ל אִ֥ישׁ לַאֲחֻזָּת֖וֹ לְעָרֵיהֶֽם׃ ",
        "versenonikud": "וככלות כל זאת יצאו כל ישראל הנמצאים לערי יהודה וישברו המצבות ויגדעו האשרים וינתצו את הבמות ואת המזבחת מכל יהודה ובנימן ובאפרים ומנשה עד לכלה וישובו כל בני ישראל איש לאחזתו לעריהם "
    },
    {
        "bookchapter": "דברי הימים ב",
        "chapter": "לא",
        "versechapter": "ב",
        "bookseder": "דברי הימים",
        "seder": "כב",
        "verseseder": "נה",
        "versenikud": "וַיַּעֲמֵ֣ד יְחִזְקִיָּ֡הוּ אֶת־ מַחְלְק֣וֹת הַכֹּהֲנִ֣ים וְ֠הַלְוִיִּם עַֽל־ מַחְלְקוֹתָ֞ם אִ֣ישׁ ׀ כְּפִ֣י עֲבֹדָת֗וֹ לַכֹּהֲנִים֙ וְלַלְוִיִּ֔ם לְעֹלָ֖ה וְלִשְׁלָמִ֑ים לְשָׁרֵת֙ וּלְהֹד֣וֹת וּלְהַלֵּ֔ל בְּשַׁעֲרֵ֖י מַחֲנ֥וֹת יְהוָֽה׃ ",
        "versenonikud": "ויעמד יחזקיהו את מחלקות הכהנים והלוים על מחלקותם איש  כפי עבדתו לכהנים וללוים לעלה ולשלמים לשרת ולהדות ולהלל בשערי מחנות יהוה "
    },
    {
        "bookchapter": "דברי הימים ב",
        "chapter": "לא",
        "versechapter": "ג",
        "bookseder": "דברי הימים",
        "seder": "כב",
        "verseseder": "נו",
        "versenikud": "וּמְנָת֩ הַמֶּ֨לֶךְ מִן־ רְכוּשׁ֜וֹ לָעֹל֗וֹת לְעֹלוֹת֙ הַבֹּ֣קֶר וְהָעֶ֔רֶב וְהָ֣עֹל֔וֹת לַשַּׁבָּת֖וֹת וְלֶחֳדָשִׁ֣ים וְלַמֹּעֲדִ֑ים כַּכָּת֖וּב בְּתוֹרַ֥ת יְהוָֽה׃ ",
        "versenonikud": "ומנת המלך מן רכושו לעלות לעלות הבקר והערב והעלות לשבתות ולחדשים ולמעדים ככתוב בתורת יהוה "
    },
    {
        "bookchapter": "דברי הימים ב",
        "chapter": "לא",
        "versechapter": "ד",
        "bookseder": "דברי הימים",
        "seder": "כב",
        "verseseder": "נז",
        "versenikud": "וַיֹּ֤אמֶר לָעָם֙ לְיוֹשְׁבֵ֣י יְרוּשָׁלִַ֔ם לָתֵ֕ת מְנָ֥ת הַכֹּהֲנִ֖ים וְהַלְוִיִּ֑ם לְמַ֥עַן יֶחֶזְק֖וּ בְּתוֹרַ֥ת יְהוָֽה׃ ",
        "versenonikud": "ויאמר לעם ליושבי ירושלם לתת מנת הכהנים והלוים למען יחזקו בתורת יהוה "
    },
    {
        "bookchapter": "דברי הימים ב",
        "chapter": "לא",
        "versechapter": "ה",
        "bookseder": "דברי הימים",
        "seder": "כב",
        "verseseder": "נח",
        "versenikud": "וְכִפְרֹ֣ץ הַדָּבָ֗ר הִרְבּ֤וּ בְנֵֽי־ יִשְׂרָאֵל֙ רֵאשִׁ֣ית דָּגָ֗ן תִּיר֤וֹשׁ וְיִצְהָר֙ וּדְבַ֔שׁ וְכֹ֖ל תְּבוּאַ֣ת שָׂדֶ֑ה וּמַעְשַׂ֥ר הַכֹּ֛ל לָרֹ֖ב הֵבִֽיאוּ׃ ",
        "versenonikud": "וכפרץ הדבר הרבו בני ישראל ראשית דגן תירוש ויצהר ודבש וכל תבואת שדה ומעשר הכל לרב הביאו "
    },
    {
        "bookchapter": "דברי הימים ב",
        "chapter": "לא",
        "versechapter": "ו",
        "bookseder": "דברי הימים",
        "seder": "כב",
        "verseseder": "נט",
        "versenikud": "וּבְנֵ֧י יִשְׂרָאֵ֣ל וִֽיהוּדָ֗ה הַיּֽוֹשְׁבִים֮ בְּעָרֵ֣י יְהוּדָה֒ גַּם־ הֵ֗ם מַעְשַׂ֤ר בָּקָר֙ וָצֹ֔אן וּמַעְשַׂ֣ר קָֽדָשִׁ֔ים הַמְקֻדָּשִׁ֖ים לַיהוָ֣ה אֱלֹהֵיהֶ֑ם הֵבִ֕יאוּ וַֽיִּתְּנ֖וּ עֲרֵמ֥וֹת עֲרֵמֽוֹת׃ ",
        "versenonikud": "ובני ישראל ויהודה היושבים בערי יהודה גם הם מעשר בקר וצאן ומעשר קדשים המקדשים ליהוה אלהיהם הביאו ויתנו ערמות ערמות "
    },
    {
        "bookchapter": "דברי הימים ב",
        "chapter": "לא",
        "versechapter": "ז",
        "bookseder": "דברי הימים",
        "seder": "כב",
        "verseseder": "ס",
        "versenikud": "בַּחֹ֙דֶשׁ֙ הַשְּׁלִשִׁ֔י הֵחֵ֥לּוּ הָעֲרֵמ֖וֹת לְיִסּ֑וֹד וּבַחֹ֥דֶשׁ הַשְּׁבִיעִ֖י כִּלּֽוּ׃ ",
        "versenonikud": "בחדש השלשי החלו הערמות ליסוד ובחדש השביעי כלו "
    },
    {
        "bookchapter": "דברי הימים ב",
        "chapter": "לא",
        "versechapter": "ח",
        "bookseder": "דברי הימים",
        "seder": "כב",
        "verseseder": "סא",
        "versenikud": "וַיָּבֹ֙אוּ֙ יְחִזְקִיָּ֣הוּ וְהַשָּׂרִ֔ים וַיִּרְא֖וּ אֶת־ הָעֲרֵמ֑וֹת וַֽיְבָרֲכוּ֙ אֶת־ יְהוָ֔ה וְאֵ֖ת עַמּ֥וֹ יִשְׂרָאֵֽל׃ ",
        "versenonikud": "ויבאו יחזקיהו והשרים ויראו את הערמות ויברכו את יהוה ואת עמו ישראל "
    },
    {
        "bookchapter": "דברי הימים ב",
        "chapter": "לא",
        "versechapter": "ט",
        "bookseder": "דברי הימים",
        "seder": "כב",
        "verseseder": "סב",
        "versenikud": "וַיִּדְרֹ֣שׁ יְחִזְקִיָּ֗הוּ עַל־ הַכֹּֽהֲנִ֛ים וְהַלְוִיִּ֖ם עַל־ הָעֲרֵמֽוֹת׃ ",
        "versenonikud": "וידרש יחזקיהו על הכהנים והלוים על הערמות "
    }
]