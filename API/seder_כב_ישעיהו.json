[
    {
        "bookchapter": "ישעיהו",
        "chapter": "נב",
        "versechapter": "ז",
        "bookseder": "ישעיהו",
        "seder": "כב",
        "verseseder": "א",
        "versenikud": "מַה־ נָּאו֨וּ עַל־ הֶהָרִ֜ים רַגְלֵ֣י מְבַשֵּׂ֗ר מַשְׁמִ֧יעַ שָׁל֛וֹם מְבַשֵּׂ֥ר ט֖וֹב מַשְׁמִ֣יעַ יְשׁוּעָ֑ה אֹמֵ֥ר לְצִיּ֖וֹן מָלַ֥ךְ אֱלֹהָֽיִךְ׃ ",
        "versenonikud": "מה נאוו על ההרים רגלי מבשר משמיע שלום מבשר טוב משמיע ישועה אמר לציון מלך אלהיך "
    },
    {
        "bookchapter": "ישעיהו",
        "chapter": "נב",
        "versechapter": "ח",
        "bookseder": "ישעיהו",
        "seder": "כב",
        "verseseder": "ב",
        "versenikud": "ק֥וֹל צֹפַ֛יִךְ נָ֥שְׂאוּ ק֖וֹל יַחְדָּ֣ו יְרַנֵּ֑נוּ כִּ֣י עַ֤יִן בְּעַ֙יִן֙ יִרְא֔וּ בְּשׁ֥וּב יְהוָ֖ה צִיּֽוֹן׃ ",
        "versenonikud": "קול צפיך נשאו קול יחדו ירננו כי עין בעין יראו בשוב יהוה ציון "
    },
    {
        "bookchapter": "ישעיהו",
        "chapter": "נב",
        "versechapter": "ט",
        "bookseder": "ישעיהו",
        "seder": "כב",
        "verseseder": "ג",
        "versenikud": "פִּצְח֤וּ רַנְּנוּ֙ יַחְדָּ֔ו חָרְב֖וֹת יְרוּשָׁלִָ֑ם כִּֽי־ נִחַ֤ם יְהוָה֙ עַמּ֔וֹ גָּאַ֖ל יְרוּשָׁלִָֽם׃ ",
        "versenonikud": "פצחו רננו יחדו חרבות ירושלם כי נחם יהוה עמו גאל ירושלם "
    },
    {
        "bookchapter": "ישעיהו",
        "chapter": "נב",
        "versechapter": "י",
        "bookseder": "ישעיהו",
        "seder": "כב",
        "verseseder": "ד",
        "versenikud": "חָשַׂ֤ף יְהוָה֙ אֶת־ זְר֣וֹעַ קָדְשׁ֔וֹ לְעֵינֵ֖י כָּל־ הַגּוֹיִ֑ם וְרָאוּ֙ כָּל־ אַפְסֵי־ אָ֔רֶץ אֵ֖ת יְשׁוּעַ֥ת אֱלֹהֵֽינוּ׃ ",
        "versenonikud": "חשף יהוה את זרוע קדשו לעיני כל הגוים וראו כל אפסי ארץ את ישועת אלהינו "
    },
    {
        "bookchapter": "ישעיהו",
        "chapter": "נב",
        "versechapter": "יא",
        "bookseder": "ישעיהו",
        "seder": "כב",
        "verseseder": "ה",
        "versenikud": "ס֤וּרוּ ס֙וּרוּ֙ צְא֣וּ מִשָּׁ֔ם טָמֵ֖א אַל־ תִּגָּ֑עוּ צְא֣וּ מִתּוֹכָ֔הּ הִבָּ֕רוּ נֹשְׂאֵ֖י כְּלֵ֥י יְהוָֽה׃ ",
        "versenonikud": "סורו סורו צאו משם טמא אל תגעו צאו מתוכה הברו נשאי כלי יהוה "
    },
    {
        "bookchapter": "ישעיהו",
        "chapter": "נב",
        "versechapter": "יב",
        "bookseder": "ישעיהו",
        "seder": "כב",
        "verseseder": "ו",
        "versenikud": "כִּ֣י לֹ֤א בְחִפָּזוֹן֙ תֵּצֵ֔אוּ וּבִמְנוּסָ֖ה לֹ֣א תֵלֵכ֑וּן כִּֽי־ הֹלֵ֤ךְ לִפְנֵיכֶם֙ יְהוָ֔ה וּמְאַסִּפְכֶ֖ם אֱלֹהֵ֥י יִשְׂרָאֵֽל׃ ",
        "versenonikud": "כי לא בחפזון תצאו ובמנוסה לא תלכון כי הלך לפניכם יהוה ומאספכם אלהי ישראל "
    },
    {
        "bookchapter": "ישעיהו",
        "chapter": "נב",
        "versechapter": "יג",
        "bookseder": "ישעיהו",
        "seder": "כב",
        "verseseder": "ז",
        "versenikud": "הִנֵּ֥ה יַשְׂכִּ֖יל עַבְדִּ֑י יָר֧וּם וְנִשָּׂ֛א וְגָבַ֖הּ מְאֹֽד׃ ",
        "versenonikud": "הנה ישכיל עבדי ירום ונשא וגבה מאד "
    },
    {
        "bookchapter": "ישעיהו",
        "chapter": "נב",
        "versechapter": "יד",
        "bookseder": "ישעיהו",
        "seder": "כב",
        "verseseder": "ח",
        "versenikud": "כַּאֲשֶׁ֨ר שָׁמְמ֤וּ עָלֶ֙יךָ֙ רַבִּ֔ים כֵּן־ מִשְׁחַ֥ת מֵאִ֖ישׁ מַרְאֵ֑הוּ וְתֹאֲר֖וֹ מִבְּנֵ֥י אָדָֽם׃ ",
        "versenonikud": "כאשר שממו עליך רבים כן משחת מאיש מראהו ותארו מבני אדם "
    },
    {
        "bookchapter": "ישעיהו",
        "chapter": "נב",
        "versechapter": "טו",
        "bookseder": "ישעיהו",
        "seder": "כב",
        "verseseder": "ט",
        "versenikud": "כֵּ֤ן יַזֶּה֙ גּוֹיִ֣ם רַבִּ֔ים עָלָ֛יו יִקְפְּצ֥וּ מְלָכִ֖ים פִּיהֶ֑ם כִּ֠י אֲשֶׁ֨ר לֹֽא־ סֻפַּ֤ר לָהֶם֙ רָא֔וּ וַאֲשֶׁ֥ר לֹֽא־ שָׁמְע֖וּ הִתְבּוֹנָֽנוּ׃ ",
        "versenonikud": "כן יזה גוים רבים עליו יקפצו מלכים פיהם כי אשר לא ספר להם ראו ואשר לא שמעו התבוננו "
    },
    {
        "bookchapter": "ישעיהו",
        "chapter": "נג",
        "versechapter": "א",
        "bookseder": "ישעיהו",
        "seder": "כב",
        "verseseder": "י",
        "versenikud": "מִ֥י הֶאֱמִ֖ין לִשְׁמֻעָתֵ֑נוּ וּזְר֥וֹעַ יְהוָ֖ה עַל־ מִ֥י נִגְלָֽתָה׃ ",
        "versenonikud": "מי האמין לשמעתנו וזרוע יהוה על מי נגלתה "
    },
    {
        "bookchapter": "ישעיהו",
        "chapter": "נג",
        "versechapter": "ב",
        "bookseder": "ישעיהו",
        "seder": "כב",
        "verseseder": "יא",
        "versenikud": "וַיַּ֨עַל כַּיּוֹנֵ֜ק לְפָנָ֗יו וְכַשֹּׁ֙רֶשׁ֙ מֵאֶ֣רֶץ צִיָּ֔ה לֹא־ תֹ֥אַר ל֖וֹ וְלֹ֣א הָדָ֑ר וְנִרְאֵ֥הוּ וְלֹֽא־ מַרְאֶ֖ה וְנֶחְמְדֵֽהוּ׃ ",
        "versenonikud": "ויעל כיונק לפניו וכשרש מארץ ציה לא תאר לו ולא הדר ונראהו ולא מראה ונחמדהו "
    },
    {
        "bookchapter": "ישעיהו",
        "chapter": "נג",
        "versechapter": "ג",
        "bookseder": "ישעיהו",
        "seder": "כב",
        "verseseder": "יב",
        "versenikud": "נִבְזֶה֙ וַחֲדַ֣ל אִישִׁ֔ים אִ֥ישׁ מַכְאֹב֖וֹת וִיד֣וּעַ חֹ֑לִי וּכְמַסְתֵּ֤ר פָּנִים֙ מִמֶּ֔נּוּ נִבְזֶ֖ה וְלֹ֥א חֲשַׁבְנֻֽהוּ׃ ",
        "versenonikud": "נבזה וחדל אישים איש מכאבות וידוע חלי וכמסתר פנים ממנו נבזה ולא חשבנהו "
    },
    {
        "bookchapter": "ישעיהו",
        "chapter": "נג",
        "versechapter": "ד",
        "bookseder": "ישעיהו",
        "seder": "כב",
        "verseseder": "יג",
        "versenikud": "אָכֵ֤ן חֳלָיֵ֙נוּ֙ ה֣וּא נָשָׂ֔א וּמַכְאֹבֵ֖ינוּ סְבָלָ֑ם וַאֲנַ֣חְנוּ חֲשַׁבְנֻ֔הוּ נָג֛וּעַ מֻכֵּ֥ה אֱלֹהִ֖ים וּמְעֻנֶּֽה׃ ",
        "versenonikud": "אכן חלינו הוא נשא ומכאבינו סבלם ואנחנו חשבנהו נגוע מכה אלהים ומענה "
    },
    {
        "bookchapter": "ישעיהו",
        "chapter": "נג",
        "versechapter": "ה",
        "bookseder": "ישעיהו",
        "seder": "כב",
        "verseseder": "יד",
        "versenikud": "וְהוּא֙ מְחֹלָ֣ל מִפְּשָׁעֵ֔נוּ מְדֻכָּ֖א מֵעֲוֺנֹתֵ֑ינוּ מוּסַ֤ר שְׁלוֹמֵ֙נוּ֙ עָלָ֔יו וּבַחֲבֻרָת֖וֹ נִרְפָּא־ לָֽנוּ׃ ",
        "versenonikud": "והוא מחלל מפשענו מדכא מעונתינו מוסר שלומנו עליו ובחברתו נרפא לנו "
    },
    {
        "bookchapter": "ישעיהו",
        "chapter": "נג",
        "versechapter": "ו",
        "bookseder": "ישעיהו",
        "seder": "כב",
        "verseseder": "טו",
        "versenikud": "כֻּלָּ֙נוּ֙ כַּצֹּ֣אן תָּעִ֔ינוּ אִ֥ישׁ לְדַרְכּ֖וֹ פָּנִ֑ינוּ וַֽיהוָה֙ הִפְגִּ֣יעַ בּ֔וֹ אֵ֖ת עֲוֺ֥ן כֻּלָּֽנוּ׃ ",
        "versenonikud": "כלנו כצאן תעינו איש לדרכו פנינו ויהוה הפגיע בו את עון כלנו "
    },
    {
        "bookchapter": "ישעיהו",
        "chapter": "נג",
        "versechapter": "ז",
        "bookseder": "ישעיהו",
        "seder": "כב",
        "verseseder": "טז",
        "versenikud": "נִגַּ֨שׂ וְה֣וּא נַעֲנֶה֮ וְלֹ֣א יִפְתַּח־ פִּיו֒ כַּשֶּׂה֙ לַטֶּ֣בַח יוּבָ֔ל וּכְרָחֵ֕ל לִפְנֵ֥י גֹזְזֶ֖יהָ נֶאֱלָ֑מָה וְלֹ֥א יִפְתַּ֖ח פִּֽיו׃ ",
        "versenonikud": "נגש והוא נענה ולא יפתח פיו כשה לטבח יובל וכרחל לפני גזזיה נאלמה ולא יפתח פיו "
    },
    {
        "bookchapter": "ישעיהו",
        "chapter": "נג",
        "versechapter": "ח",
        "bookseder": "ישעיהו",
        "seder": "כב",
        "verseseder": "יז",
        "versenikud": "מֵעֹ֤צֶר וּמִמִּשְׁפָּט֙ לֻקָּ֔ח וְאֶת־ דּוֹר֖וֹ מִ֣י יְשׂוֹחֵ֑חַ כִּ֤י נִגְזַר֙ מֵאֶ֣רֶץ חַיִּ֔ים מִפֶּ֥שַׁע עַמִּ֖י נֶ֥גַע לָֽמוֹ׃ ",
        "versenonikud": "מעצר וממשפט לקח ואת דורו מי ישוחח כי נגזר מארץ חיים מפשע עמי נגע למו "
    },
    {
        "bookchapter": "ישעיהו",
        "chapter": "נג",
        "versechapter": "ט",
        "bookseder": "ישעיהו",
        "seder": "כב",
        "verseseder": "יח",
        "versenikud": "וַיִּתֵּ֤ן אֶת־ רְשָׁעִים֙ קִבְר֔וֹ וְאֶת־ עָשִׁ֖יר בְּמֹתָ֑יו עַ֚ל לֹא־ חָמָ֣ס עָשָׂ֔ה וְלֹ֥א מִרְמָ֖ה בְּפִֽיו׃ ",
        "versenonikud": "ויתן את רשעים קברו ואת עשיר במתיו על לא חמס עשה ולא מרמה בפיו "
    },
    {
        "bookchapter": "ישעיהו",
        "chapter": "נג",
        "versechapter": "י",
        "bookseder": "ישעיהו",
        "seder": "כב",
        "verseseder": "יט",
        "versenikud": "וַיהוָ֞ה חָפֵ֤ץ דַּכְּאוֹ֙ הֶֽחֱלִ֔י אִם־ תָּשִׂ֤ים אָשָׁם֙ נַפְשׁ֔וֹ יִרְאֶ֥ה זֶ֖רַע יַאֲרִ֣יךְ יָמִ֑ים וְחֵ֥פֶץ יְהוָ֖ה בְּיָד֥וֹ יִצְלָֽח׃ ",
        "versenonikud": "ויהוה חפץ דכאו החלי אם תשים אשם נפשו יראה זרע יאריך ימים וחפץ יהוה בידו יצלח "
    },
    {
        "bookchapter": "ישעיהו",
        "chapter": "נג",
        "versechapter": "יא",
        "bookseder": "ישעיהו",
        "seder": "כב",
        "verseseder": "כ",
        "versenikud": "מֵעֲמַ֤ל נַפְשׁוֹ֙ יִרְאֶ֣ה יִשְׂבָּ֔ע בְּדַעְתּ֗וֹ יַצְדִּ֥יק צַדִּ֛יק עַבְדִּ֖י לָֽרַבִּ֑ים וַעֲוֺנֹתָ֖ם ה֥וּא יִסְבֹּֽל׃ ",
        "versenonikud": "מעמל נפשו יראה ישבע בדעתו יצדיק צדיק עבדי לרבים ועונתם הוא יסבל "
    },
    {
        "bookchapter": "ישעיהו",
        "chapter": "נג",
        "versechapter": "יב",
        "bookseder": "ישעיהו",
        "seder": "כב",
        "verseseder": "כא",
        "versenikud": "לָכֵ֞ן אֲחַלֶּק־ ל֣וֹ בָרַבִּ֗ים וְאֶת־ עֲצוּמִים֮ יְחַלֵּ֣ק שָׁלָל֒ תַּ֗חַת אֲשֶׁ֨ר הֶעֱרָ֤ה לַמָּ֙וֶת֙ נַפְשׁ֔וֹ וְאֶת־ פֹּשְׁעִ֖ים נִמְנָ֑ה וְהוּא֙ חֵטְא־ רַבִּ֣ים נָשָׂ֔א וְלַפֹּשְׁעִ֖ים יַפְגִּֽיעַ׃ ",
        "versenonikud": "לכן אחלק לו ברבים ואת עצומים יחלק שלל תחת אשר הערה למות נפשו ואת פשעים נמנה והוא חטא רבים נשא ולפשעים יפגיע "
    },
    {
        "bookchapter": "ישעיהו",
        "chapter": "נד",
        "versechapter": "א",
        "bookseder": "ישעיהו",
        "seder": "כב",
        "verseseder": "כב",
        "versenikud": "רָנִּ֥י עֲקָרָ֖ה לֹ֣א יָלָ֑דָה פִּצְחִ֨י רִנָּ֤ה וְצַהֲלִי֙ לֹא־ חָ֔לָה כִּֽי־ רַבִּ֧ים בְּֽנֵי־ שׁוֹמֵמָ֛ה מִבְּנֵ֥י בְעוּלָ֖ה אָמַ֥ר יְהוָֽה׃ ",
        "versenonikud": "רני עקרה לא ילדה פצחי רנה וצהלי לא חלה כי רבים בני שוממה מבני בעולה אמר יהוה "
    },
    {
        "bookchapter": "ישעיהו",
        "chapter": "נד",
        "versechapter": "ב",
        "bookseder": "ישעיהו",
        "seder": "כב",
        "verseseder": "כג",
        "versenikud": "הַרְחִ֣יבִי ׀ מְק֣וֹם אָהֳלֵ֗ךְ וִירִיע֧וֹת מִשְׁכְּנוֹתַ֛יִךְ יַטּ֖וּ אַל־ תַּחְשֹׂ֑כִי הַאֲרִ֙יכִי֙ מֵֽיתָרַ֔יִךְ וִיתֵדֹתַ֖יִךְ חַזֵּֽקִי׃ ",
        "versenonikud": "הרחיבי  מקום אהלך ויריעות משכנותיך יטו אל תחשכי האריכי מיתריך ויתדתיך חזקי "
    },
    {
        "bookchapter": "ישעיהו",
        "chapter": "נד",
        "versechapter": "ג",
        "bookseder": "ישעיהו",
        "seder": "כב",
        "verseseder": "כד",
        "versenikud": "כִּי־ יָמִ֥ין וּשְׂמֹ֖אול תִּפְרֹ֑צִי וְזַרְעֵךְ֙ גּוֹיִ֣ם יִירָ֔שׁ וְעָרִ֥ים נְשַׁמּ֖וֹת יוֹשִֽׁיבוּ׃ ",
        "versenonikud": "כי ימין ושמאול תפרצי וזרעך גוים יירש וערים נשמות יושיבו "
    },
    {
        "bookchapter": "ישעיהו",
        "chapter": "נד",
        "versechapter": "ד",
        "bookseder": "ישעיהו",
        "seder": "כב",
        "verseseder": "כה",
        "versenikud": "אַל־ תִּֽירְאִי֙ כִּי־ לֹ֣א תֵב֔וֹשִׁי וְאַל־ תִּכָּלְמִ֖י כִּ֣י לֹ֣א תַחְפִּ֑ירִי כִּ֣י בֹ֤שֶׁת עֲלוּמַ֙יִךְ֙ תִּשְׁכָּ֔חִי וְחֶרְפַּ֥ת אַלְמְנוּתַ֖יִךְ לֹ֥א תִזְכְּרִי־ עֽוֹד׃ ",
        "versenonikud": "אל תיראי כי לא תבושי ואל תכלמי כי לא תחפירי כי בשת עלומיך תשכחי וחרפת אלמנותיך לא תזכרי עוד "
    },
    {
        "bookchapter": "ישעיהו",
        "chapter": "נד",
        "versechapter": "ה",
        "bookseder": "ישעיהו",
        "seder": "כב",
        "verseseder": "כו",
        "versenikud": "כִּ֤י בֹעֲלַ֙יִךְ֙ עֹשַׂ֔יִךְ יְהוָ֥ה צְבָא֖וֹת שְׁמ֑וֹ וְגֹֽאֲלֵךְ֙ קְד֣וֹשׁ יִשְׂרָאֵ֔ל אֱלֹהֵ֥י כָל־ הָאָ֖רֶץ יִקָּרֵֽא׃ ",
        "versenonikud": "כי בעליך עשיך יהוה צבאות שמו וגאלך קדוש ישראל אלהי כל הארץ יקרא "
    },
    {
        "bookchapter": "ישעיהו",
        "chapter": "נד",
        "versechapter": "ו",
        "bookseder": "ישעיהו",
        "seder": "כב",
        "verseseder": "כז",
        "versenikud": "כִּֽי־ כְאִשָּׁ֧ה עֲזוּבָ֛ה וַעֲצ֥וּבַת ר֖וּחַ קְרָאָ֣ךְ יְהוָ֑ה וְאֵ֧שֶׁת נְעוּרִ֛ים כִּ֥י תִמָּאֵ֖ס אָמַ֥ר אֱלֹהָֽיִךְ׃ ",
        "versenonikud": "כי כאשה עזובה ועצובת רוח קראך יהוה ואשת נעורים כי תמאס אמר אלהיך "
    },
    {
        "bookchapter": "ישעיהו",
        "chapter": "נד",
        "versechapter": "ז",
        "bookseder": "ישעיהו",
        "seder": "כב",
        "verseseder": "כח",
        "versenikud": "בְּרֶ֥גַע קָטֹ֖ן עֲזַבְתִּ֑יךְ וּבְרַחֲמִ֥ים גְּדֹלִ֖ים אֲקַבְּצֵֽךְ׃ ",
        "versenonikud": "ברגע קטן עזבתיך וברחמים גדלים אקבצך "
    },
    {
        "bookchapter": "ישעיהו",
        "chapter": "נד",
        "versechapter": "ח",
        "bookseder": "ישעיהו",
        "seder": "כב",
        "verseseder": "כט",
        "versenikud": "בְּשֶׁ֣צֶף קֶ֗צֶף הִסְתַּ֨רְתִּי פָנַ֥י רֶ֙גַע֙ מִמֵּ֔ךְ וּבְחֶ֥סֶד עוֹלָ֖ם רִֽחַמְתִּ֑יךְ אָמַ֥ר גֹּאֲלֵ֖ךְ יְהוָֽה׃ ",
        "versenonikud": "בשצף קצף הסתרתי פני רגע ממך ובחסד עולם רחמתיך אמר גאלך יהוה "
    },
    {
        "bookchapter": "ישעיהו",
        "chapter": "נד",
        "versechapter": "ט",
        "bookseder": "ישעיהו",
        "seder": "כב",
        "verseseder": "ל",
        "versenikud": "כִּי־ מֵ֥י נֹ֙חַ֙ זֹ֣את לִ֔י אֲשֶׁ֣ר נִשְׁבַּ֗עְתִּי מֵעֲבֹ֥ר מֵי־ נֹ֛חַ ע֖וֹד עַל־ הָאָ֑רֶץ כֵּ֥ן נִשְׁבַּ֛עְתִּי מִקְּצֹ֥ף עָלַ֖יִךְ וּמִגְּעָר־ בָּֽךְ׃ ",
        "versenonikud": "כי מי נח זאת לי אשר נשבעתי מעבר מי נח עוד על הארץ כן נשבעתי מקצף עליך ומגער בך "
    },
    {
        "bookchapter": "ישעיהו",
        "chapter": "נד",
        "versechapter": "י",
        "bookseder": "ישעיהו",
        "seder": "כב",
        "verseseder": "לא",
        "versenikud": "כִּ֤י הֶֽהָרִים֙ יָמ֔וּשׁוּ וְהַגְּבָע֖וֹת תְּמוּטֶ֑נָה וְחַסְדִּ֞י מֵאִתֵּ֣ךְ לֹֽא־ יָמ֗וּשׁ וּבְרִ֤ית שְׁלוֹמִי֙ לֹ֣א תָמ֔וּט אָמַ֥ר מְרַחֲמֵ֖ךְ יְהוָֽה׃ ",
        "versenonikud": "כי ההרים ימושו והגבעות תמוטנה וחסדי מאתך לא ימוש וברית שלומי לא תמוט אמר מרחמך יהוה "
    },
    {
        "bookchapter": "ישעיהו",
        "chapter": "נד",
        "versechapter": "יא",
        "bookseder": "ישעיהו",
        "seder": "כב",
        "verseseder": "לב",
        "versenikud": "עֲנִיָּ֥ה סֹעֲרָ֖ה לֹ֣א נֻחָ֑מָה הִנֵּ֨ה אָנֹכִ֜י מַרְבִּ֤יץ בַּפּוּךְ֙ אֲבָנַ֔יִךְ וִיסַדְתִּ֖יךְ בַּסַּפִּירִֽים׃ ",
        "versenonikud": "עניה סערה לא נחמה הנה אנכי מרביץ בפוך אבניך ויסדתיך בספירים "
    },
    {
        "bookchapter": "ישעיהו",
        "chapter": "נד",
        "versechapter": "יב",
        "bookseder": "ישעיהו",
        "seder": "כב",
        "verseseder": "לג",
        "versenikud": "וְשַׂמְתִּ֤י כַּֽדְכֹד֙ שִׁמְשֹׁתַ֔יִךְ וּשְׁעָרַ֖יִךְ לְאַבְנֵ֣י אֶקְדָּ֑ח וְכָל־ גְּבוּלֵ֖ךְ לְאַבְנֵי־ חֵֽפֶץ׃ ",
        "versenonikud": "ושמתי כדכד שמשתיך ושעריך לאבני אקדח וכל גבולך לאבני חפץ "
    },
    {
        "bookchapter": "ישעיהו",
        "chapter": "נד",
        "versechapter": "יג",
        "bookseder": "ישעיהו",
        "seder": "כב",
        "verseseder": "לד",
        "versenikud": "וְכָל־ בָּנַ֖יִךְ לִמּוּדֵ֣י יְהוָ֑ה וְרַ֖ב שְׁל֥וֹם בָּנָֽיִךְ׃ ",
        "versenonikud": "וכל בניך למודי יהוה ורב שלום בניך "
    },
    {
        "bookchapter": "ישעיהו",
        "chapter": "נד",
        "versechapter": "יד",
        "bookseder": "ישעיהו",
        "seder": "כב",
        "verseseder": "לה",
        "versenikud": "בִּצְדָקָ֖ה תִּכּוֹנָ֑נִי רַחֲקִ֤י מֵעֹ֙שֶׁק֙ כִּֽי־ לֹ֣א תִירָ֔אִי וּמִ֨מְּחִתָּ֔ה כִּ֥י לֹֽא־ תִקְרַ֖ב אֵלָֽיִךְ׃ ",
        "versenonikud": "בצדקה תכונני רחקי מעשק כי לא תיראי וממחתה כי לא תקרב אליך "
    },
    {
        "bookchapter": "ישעיהו",
        "chapter": "נד",
        "versechapter": "טו",
        "bookseder": "ישעיהו",
        "seder": "כב",
        "verseseder": "לו",
        "versenikud": "הֵ֣ן גּ֥וֹר יָג֛וּר אֶ֖פֶס מֵֽאוֹתִ֑י מִי־ גָ֥ר אִתָּ֖ךְ עָלַ֥יִךְ יִפּֽוֹל׃ ",
        "versenonikud": "הן גור יגור אפס מאותי מי גר אתך עליך יפול "
    },
    {
        "bookchapter": "ישעיהו",
        "chapter": "נד",
        "versechapter": "טז",
        "bookseder": "ישעיהו",
        "seder": "כב",
        "verseseder": "לז",
        "versenikud": "הן הִנֵּ֤ה אָֽנֹכִי֙ בָּרָ֣אתִי חָרָ֔שׁ נֹפֵ֙חַ֙ בְּאֵ֣שׁ פֶּחָ֔ם וּמוֹצִ֥יא כְלִ֖י לְמַעֲשֵׂ֑הוּ וְאָנֹכִ֛י בָּרָ֥אתִי מַשְׁחִ֖ית לְחַבֵּֽל׃ ",
        "versenonikud": "הן הנה אנכי בראתי חרש נפח באש פחם ומוציא כלי למעשהו ואנכי בראתי משחית לחבל "
    },
    {
        "bookchapter": "ישעיהו",
        "chapter": "נד",
        "versechapter": "יז",
        "bookseder": "ישעיהו",
        "seder": "כב",
        "verseseder": "לח",
        "versenikud": "כָּל־ כְּלִ֞י יוּצַ֤ר עָלַ֙יִךְ֙ לֹ֣א יִצְלָ֔ח וְכָל־ לָשׁ֛וֹן תָּֽקוּם־ אִתָּ֥ךְ לַמִּשְׁפָּ֖ט תַּרְשִׁ֑יעִי זֹ֡את נַחֲלַת֩ עַבְדֵ֨י יְהוָ֧ה וְצִדְקָתָ֛ם מֵאִתִּ֖י נְאֻם־ יְהוָֽה׃ ",
        "versenonikud": "כל כלי יוצר עליך לא יצלח וכל לשון תקום אתך למשפט תרשיעי זאת נחלת עבדי יהוה וצדקתם מאתי נאם יהוה "
    },
    {
        "bookchapter": "ישעיהו",
        "chapter": "נה",
        "versechapter": "א",
        "bookseder": "ישעיהו",
        "seder": "כב",
        "verseseder": "לט",
        "versenikud": "ה֤וֹי כָּל־ צָמֵא֙ לְכ֣וּ לַמַּ֔יִם וַאֲשֶׁ֥ר אֵֽין־ ל֖וֹ כָּ֑סֶף לְכ֤וּ שִׁבְרוּ֙ וֶֽאֱכֹ֔לוּ וּלְכ֣וּ שִׁבְר֗וּ בְּלוֹא־ כֶ֛סֶף וּבְל֥וֹא מְחִ֖יר יַ֥יִן וְחָלָֽב׃ ",
        "versenonikud": "הוי כל צמא לכו למים ואשר אין לו כסף לכו שברו ואכלו ולכו שברו בלוא כסף ובלוא מחיר יין וחלב "
    },
    {
        "bookchapter": "ישעיהו",
        "chapter": "נה",
        "versechapter": "ב",
        "bookseder": "ישעיהו",
        "seder": "כב",
        "verseseder": "מ",
        "versenikud": "לָ֤מָּה תִשְׁקְלוּ־ כֶ֙סֶף֙ בְּֽלוֹא־ לֶ֔חֶם וִיגִיעֲכֶ֖ם בְּל֣וֹא לְשָׂבְעָ֑ה שִׁמְע֨וּ שָׁמ֤וֹעַ אֵלַי֙ וְאִכְלוּ־ ט֔וֹב וְתִתְעַנַּ֥ג בַּדֶּ֖שֶׁן נַפְשְׁכֶֽם׃ ",
        "versenonikud": "למה תשקלו כסף בלוא לחם ויגיעכם בלוא לשבעה שמעו שמוע אלי ואכלו טוב ותתענג בדשן נפשכם "
    },
    {
        "bookchapter": "ישעיהו",
        "chapter": "נה",
        "versechapter": "ג",
        "bookseder": "ישעיהו",
        "seder": "כב",
        "verseseder": "מא",
        "versenikud": "הַטּ֤וּ אָזְנְכֶם֙ וּלְכ֣וּ אֵלַ֔י שִׁמְע֖וּ וּתְחִ֣י נַפְשְׁכֶ֑ם וְאֶכְרְתָ֤ה לָכֶם֙ בְּרִ֣ית עוֹלָ֔ם חַֽסְדֵ֥י דָוִ֖ד הַנֶּאֱמָנִֽים׃ ",
        "versenonikud": "הטו אזנכם ולכו אלי שמעו ותחי נפשכם ואכרתה לכם ברית עולם חסדי דוד הנאמנים "
    },
    {
        "bookchapter": "ישעיהו",
        "chapter": "נה",
        "versechapter": "ד",
        "bookseder": "ישעיהו",
        "seder": "כב",
        "verseseder": "מב",
        "versenikud": "הֵ֛ן עֵ֥ד לְאוּמִּ֖ים נְתַתִּ֑יו נָגִ֥יד וּמְצַוֵּ֖ה לְאֻמִּֽים׃ ",
        "versenonikud": "הן עד לאומים נתתיו נגיד ומצוה לאמים "
    },
    {
        "bookchapter": "ישעיהו",
        "chapter": "נה",
        "versechapter": "ה",
        "bookseder": "ישעיהו",
        "seder": "כב",
        "verseseder": "מג",
        "versenikud": "הֵ֣ן גּ֤וֹי לֹֽא־ תֵדַע֙ תִּקְרָ֔א וְג֥וֹי לֹֽא־ יְדָע֖וּךָ אֵלֶ֣יךָ יָר֑וּצוּ לְמַ֙עַן֙ יְהוָ֣ה אֱלֹהֶ֔יךָ וְלִקְד֥וֹשׁ יִשְׂרָאֵ֖ל כִּ֥י פֵאֲרָֽךְ׃ ",
        "versenonikud": "הן גוי לא תדע תקרא וגוי לא ידעוך אליך ירוצו למען יהוה אלהיך ולקדוש ישראל כי פארך "
    },
    {
        "bookchapter": "ישעיהו",
        "chapter": "נה",
        "versechapter": "ו",
        "bookseder": "ישעיהו",
        "seder": "כב",
        "verseseder": "מד",
        "versenikud": "דִּרְשׁ֥וּ יְהוָ֖ה בְּהִמָּצְא֑וֹ קְרָאֻ֖הוּ בִּֽהְיוֹת֥וֹ קָרֽוֹב׃ ",
        "versenonikud": "דרשו יהוה בהמצאו קראהו בהיותו קרוב "
    },
    {
        "bookchapter": "ישעיהו",
        "chapter": "נה",
        "versechapter": "ז",
        "bookseder": "ישעיהו",
        "seder": "כב",
        "verseseder": "מה",
        "versenikud": "יַעֲזֹ֤ב רָשָׁע֙ דַּרְכּ֔וֹ וְאִ֥ישׁ אָ֖וֶן מַחְשְׁבֹתָ֑יו וְיָשֹׁ֤ב אֶל־ יְהוָה֙ וִֽירַחֲמֵ֔הוּ וְאֶל־ אֱלֹהֵ֖ינוּ כִּֽי־ יַרְבֶּ֥ה לִסְלֽוֹחַ׃ ",
        "versenonikud": "יעזב רשע דרכו ואיש און מחשבתיו וישב אל יהוה וירחמהו ואל אלהינו כי ירבה לסלוח "
    },
    {
        "bookchapter": "ישעיהו",
        "chapter": "נה",
        "versechapter": "ח",
        "bookseder": "ישעיהו",
        "seder": "כב",
        "verseseder": "מו",
        "versenikud": "כִּ֣י לֹ֤א מַחְשְׁבוֹתַי֙ מַחְשְׁב֣וֹתֵיכֶ֔ם וְלֹ֥א דַרְכֵיכֶ֖ם דְּרָכָ֑י נְאֻ֖ם יְהוָֽה׃ ",
        "versenonikud": "כי לא מחשבותי מחשבותיכם ולא דרכיכם דרכי נאם יהוה "
    },
    {
        "bookchapter": "ישעיהו",
        "chapter": "נה",
        "versechapter": "ט",
        "bookseder": "ישעיהו",
        "seder": "כב",
        "verseseder": "מז",
        "versenikud": "כִּֽי־ גָבְה֥וּ שָׁמַ֖יִם מֵאָ֑רֶץ כֵּ֣ן גָּבְה֤וּ דְרָכַי֙ מִדַּרְכֵיכֶ֔ם וּמַחְשְׁבֹתַ֖י מִמַּחְשְׁבֹתֵיכֶֽם׃ ",
        "versenonikud": "כי גבהו שמים מארץ כן גבהו דרכי מדרכיכם ומחשבתי ממחשבתיכם "
    },
    {
        "bookchapter": "ישעיהו",
        "chapter": "נה",
        "versechapter": "י",
        "bookseder": "ישעיהו",
        "seder": "כב",
        "verseseder": "מח",
        "versenikud": "כִּ֡י כַּאֲשֶׁ֣ר יֵרֵד֩ הַגֶּ֨שֶׁם וְהַשֶּׁ֜לֶג מִן־ הַשָּׁמַ֗יִם וְשָׁ֙מָּה֙ לֹ֣א יָשׁ֔וּב כִּ֚י אִם־ הִרְוָ֣ה אֶת־ הָאָ֔רֶץ וְהוֹלִידָ֖הּ וְהִצְמִיחָ֑הּ וְנָ֤תַן זֶ֙רַע֙ לַזֹּרֵ֔עַ וְלֶ֖חֶם לָאֹכֵֽל׃ ",
        "versenonikud": "כי כאשר ירד הגשם והשלג מן השמים ושמה לא ישוב כי אם הרוה את הארץ והולידה והצמיחה ונתן זרע לזרע ולחם לאכל "
    },
    {
        "bookchapter": "ישעיהו",
        "chapter": "נה",
        "versechapter": "יא",
        "bookseder": "ישעיהו",
        "seder": "כב",
        "verseseder": "מט",
        "versenikud": "כֵּ֣ן יִֽהְיֶ֤ה דְבָרִי֙ אֲשֶׁ֣ר יֵצֵ֣א מִפִּ֔י לֹֽא־ יָשׁ֥וּב אֵלַ֖י רֵיקָ֑ם כִּ֤י אִם־ עָשָׂה֙ אֶת־ אֲשֶׁ֣ר חָפַ֔צְתִּי וְהִצְלִ֖יחַ אֲשֶׁ֥ר שְׁלַחְתִּֽיו׃ ",
        "versenonikud": "כן יהיה דברי אשר יצא מפי לא ישוב אלי ריקם כי אם עשה את אשר חפצתי והצליח אשר שלחתיו "
    },
    {
        "bookchapter": "ישעיהו",
        "chapter": "נה",
        "versechapter": "יב",
        "bookseder": "ישעיהו",
        "seder": "כב",
        "verseseder": "נ",
        "versenikud": "כִּֽי־ בְשִׂמְחָ֣ה תֵצֵ֔אוּ וּבְשָׁל֖וֹם תּֽוּבָל֑וּן הֶהָרִ֣ים וְהַגְּבָע֗וֹת יִפְצְח֤וּ לִפְנֵיכֶם֙ רִנָּ֔ה וְכָל־ עֲצֵ֥י הַשָּׂדֶ֖ה יִמְחֲאוּ־ כָֽף׃ ",
        "versenonikud": "כי בשמחה תצאו ובשלום תובלון ההרים והגבעות יפצחו לפניכם רנה וכל עצי השדה ימחאו כף "
    }
]