[
    {
        "bookchapter": "מלכים א",
        "chapter": "א",
        "versechapter": "מח",
        "bookseder": "מלכים",
        "seder": "ב",
        "verseseder": "א",
        "versenikud": "וְגַם־ כָּ֖כָה אָמַ֣ר הַמֶּ֑לֶךְ בָּר֨וּךְ יְהוָ֜ה אֱלֹהֵ֣י יִשְׂרָאֵ֗ל אֲשֶׁ֨ר נָתַ֥ן הַיּ֛וֹם יֹשֵׁ֥ב עַל־ כִּסְאִ֖י וְעֵינַ֥י רֹאֽוֹת׃ ",
        "versenonikud": "וגם ככה אמר המלך ברוך יהוה אלהי ישראל אשר נתן היום ישב על כסאי ועיני ראות "
    },
    {
        "bookchapter": "מלכים א",
        "chapter": "א",
        "versechapter": "מט",
        "bookseder": "מלכים",
        "seder": "ב",
        "verseseder": "ב",
        "versenikud": "וַיֶּֽחֶרְדוּ֙ וַיָּקֻ֔מוּ כָּל־ הַ֨קְּרֻאִ֔ים אֲשֶׁ֖ר לַאֲדֹנִיָּ֑הוּ וַיֵּלְכ֖וּ אִ֥ישׁ לְדַרְכּֽוֹ׃ ",
        "versenonikud": "ויחרדו ויקמו כל הקראים אשר לאדניהו וילכו איש לדרכו "
    },
    {
        "bookchapter": "מלכים א",
        "chapter": "א",
        "versechapter": "נ",
        "bookseder": "מלכים",
        "seder": "ב",
        "verseseder": "ג",
        "versenikud": "וַאֲדֹ֣נִיָּ֔הוּ יָרֵ֖א מִפְּנֵ֣י שְׁלֹמֹ֑ה וַיָּ֣קָם וַיֵּ֔לֶךְ וַֽיַּחֲזֵ֖ק בְּקַרְנ֥וֹת הַמִּזְבֵּֽחַ׃ ",
        "versenonikud": "ואדניהו ירא מפני שלמה ויקם וילך ויחזק בקרנות המזבח "
    },
    {
        "bookchapter": "מלכים א",
        "chapter": "א",
        "versechapter": "נא",
        "bookseder": "מלכים",
        "seder": "ב",
        "verseseder": "ד",
        "versenikud": "וַיֻּגַּ֤ד לִשְׁלֹמֹה֙ לֵאמֹ֔ר הִנֵּה֙ אֲדֹ֣נִיָּ֔הוּ יָרֵ֖א אֶת־ הַמֶּ֣לֶךְ שְׁלֹמֹ֑ה וְ֠הִנֵּה אָחַ֞ז בְּקַרְנ֤וֹת הַמִּזְבֵּ֙חַ֙ לֵאמֹ֔ר יִשָּֽׁבַֽע־ לִ֤י כַיּוֹם֙ הַמֶּ֣לֶךְ שְׁלֹמֹ֔ה אִם־ יָמִ֥ית אֶת־ עַבְדּ֖וֹ בֶּחָֽרֶב׃ ",
        "versenonikud": "ויגד לשלמה לאמר הנה אדניהו ירא את המלך שלמה והנה אחז בקרנות המזבח לאמר ישבע לי כיום המלך שלמה אם ימית את עבדו בחרב "
    },
    {
        "bookchapter": "מלכים א",
        "chapter": "א",
        "versechapter": "נב",
        "bookseder": "מלכים",
        "seder": "ב",
        "verseseder": "ה",
        "versenikud": "וַיֹּ֣אמֶר שְׁלֹמֹ֔ה אִ֚ם יִהְיֶ֣ה לְבֶן־ חַ֔יִל לֹֽא־ יִפֹּ֥ל מִשַּׂעֲרָת֖וֹ אָ֑רְצָה וְאִם־ רָעָ֥ה תִמָּצֵא־ ב֖וֹ וָמֵֽת׃ ",
        "versenonikud": "ויאמר שלמה אם יהיה לבן חיל לא יפל משערתו ארצה ואם רעה תמצא בו ומת "
    },
    {
        "bookchapter": "מלכים א",
        "chapter": "א",
        "versechapter": "נג",
        "bookseder": "מלכים",
        "seder": "ב",
        "verseseder": "ו",
        "versenikud": "וַיִּשְׁלַ֞ח הַמֶּ֣לֶךְ שְׁלֹמֹ֗ה וַיֹּרִדֻ֙הוּ֙ מֵעַ֣ל הַמִּזְבֵּ֔חַ וַיָּבֹ֕א וַיִּשְׁתַּ֖חוּ לַמֶּ֣לֶךְ שְׁלֹמֹ֑ה וַיֹּֽאמֶר־ ל֥וֹ שְׁלֹמֹ֖ה לֵ֥ךְ לְבֵיתֶֽךָ׃ ",
        "versenonikud": "וישלח המלך שלמה וירדהו מעל המזבח ויבא וישתחו למלך שלמה ויאמר לו שלמה לך לביתך "
    },
    {
        "bookchapter": "מלכים א",
        "chapter": "ב",
        "versechapter": "א",
        "bookseder": "מלכים",
        "seder": "ב",
        "verseseder": "ז",
        "versenikud": "וַיִּקְרְב֥וּ יְמֵֽי־ דָוִ֖ד לָמ֑וּת וַיְצַ֛ו אֶת־ שְׁלֹמֹ֥ה בְנ֖וֹ לֵאמֹֽר׃ ",
        "versenonikud": "ויקרבו ימי דוד למות ויצו את שלמה בנו לאמר "
    },
    {
        "bookchapter": "מלכים א",
        "chapter": "ב",
        "versechapter": "ב",
        "bookseder": "מלכים",
        "seder": "ב",
        "verseseder": "ח",
        "versenikud": "אָנֹכִ֣י הֹלֵ֔ךְ בְּדֶ֖רֶךְ כָּל־ הָאָ֑רֶץ וְחָזַקְתָּ֖ וְהָיִ֥יתָֽ לְאִֽישׁ׃ ",
        "versenonikud": "אנכי הלך בדרך כל הארץ וחזקת והיית לאיש "
    },
    {
        "bookchapter": "מלכים א",
        "chapter": "ב",
        "versechapter": "ג",
        "bookseder": "מלכים",
        "seder": "ב",
        "verseseder": "ט",
        "versenikud": "וְשָׁמַרְתָּ֞ אֶת־ מִשְׁמֶ֣רֶת ׀ יְהוָ֣ה אֱלֹהֶ֗יךָ לָלֶ֤כֶת בִּדְרָכָיו֙ לִשְׁמֹ֨ר חֻקֹּתָ֤יו מִצְוֺתָיו֙ וּמִשְׁפָּטָ֣יו וְעֵדְוֺתָ֔יו כַּכָּת֖וּב בְּתוֹרַ֣ת מֹשֶׁ֑ה לְמַ֣עַן תַּשְׂכִּ֗יל אֵ֚ת כָּל־ אֲשֶׁ֣ר תַּֽעֲשֶׂ֔ה וְאֵ֛ת כָּל־ אֲשֶׁ֥ר תִּפְנֶ֖ה שָֽׁם׃ ",
        "versenonikud": "ושמרת את משמרת  יהוה אלהיך ללכת בדרכיו לשמר חקתיו מצותיו ומשפטיו ועדותיו ככתוב בתורת משה למען תשכיל את כל אשר תעשה ואת כל אשר תפנה שם "
    },
    {
        "bookchapter": "מלכים א",
        "chapter": "ב",
        "versechapter": "ד",
        "bookseder": "מלכים",
        "seder": "ב",
        "verseseder": "י",
        "versenikud": "לְמַעַן֩ יָקִ֨ים יְהוָ֜ה אֶת־ דְּבָר֗וֹ אֲשֶׁ֨ר דִּבֶּ֣ר עָלַי֮ לֵאמֹר֒ אִם־ יִשְׁמְר֨וּ בָנֶ֜יךָ אֶת־ דַּרְכָּ֗ם לָלֶ֤כֶת לְפָנַי֙ בֶּאֱמֶ֔ת בְּכָל־ לְבָבָ֖ם וּבְכָל־ נַפְשָׁ֑ם לֵאמֹ֕ר לֹֽא־ יִכָּרֵ֤ת לְךָ֙ אִ֔ישׁ מֵעַ֖ל כִּסֵּ֥א יִשְׂרָאֵֽל׃ ",
        "versenonikud": "למען יקים יהוה את דברו אשר דבר עלי לאמר אם ישמרו בניך את דרכם ללכת לפני באמת בכל לבבם ובכל נפשם לאמר לא יכרת לך איש מעל כסא ישראל "
    },
    {
        "bookchapter": "מלכים א",
        "chapter": "ב",
        "versechapter": "ה",
        "bookseder": "מלכים",
        "seder": "ב",
        "verseseder": "יא",
        "versenikud": "וְגַ֣ם אַתָּ֣ה יָדַ֡עְתָּ אֵת֩ אֲשֶׁר־ עָ֨שָׂה לִ֜י יוֹאָ֣ב בֶּן־ צְרוּיָ֗ה אֲשֶׁ֣ר עָשָׂ֣ה לִשְׁנֵֽי־ שָׂרֵ֣י צִבְא֣וֹת יִ֠שְׂרָאֵל לְאַבְנֵ֨ר בֶּן־ נֵ֜ר וְלַעֲמָשָׂ֤א בֶן־ יֶ֙תֶר֙ וַיַּ֣הַרְגֵ֔ם וַיָּ֥שֶׂם דְּמֵֽי־ מִלְחָמָ֖ה בְּשָׁלֹ֑ם וַיִּתֵּ֞ן דְּמֵ֣י מִלְחָמָ֗ה בַּחֲגֹֽרָתוֹ֙ אֲשֶׁ֣ר בְּמָתְנָ֔יו וּֽבְנַעֲל֖וֹ אֲשֶׁ֥ר בְּרַגְלָֽיו׃ ",
        "versenonikud": "וגם אתה ידעת את אשר עשה לי יואב בן צרויה אשר עשה לשני שרי צבאות ישראל לאבנר בן נר ולעמשא בן יתר ויהרגם וישם דמי מלחמה בשלם ויתן דמי מלחמה בחגרתו אשר במתניו ובנעלו אשר ברגליו "
    },
    {
        "bookchapter": "מלכים א",
        "chapter": "ב",
        "versechapter": "ו",
        "bookseder": "מלכים",
        "seder": "ב",
        "verseseder": "יב",
        "versenikud": "וְעָשִׂ֖יתָ כְּחָכְמָתֶ֑ךָ וְלֹֽא־ תוֹרֵ֧ד שֵׂיבָת֛וֹ בְּשָׁלֹ֖ם שְׁאֹֽל׃ ",
        "versenonikud": "ועשית כחכמתך ולא תורד שיבתו בשלם שאל "
    },
    {
        "bookchapter": "מלכים א",
        "chapter": "ב",
        "versechapter": "ז",
        "bookseder": "מלכים",
        "seder": "ב",
        "verseseder": "יג",
        "versenikud": "וְלִבְנֵ֨י בַרְזִלַּ֤י הַגִּלְעָדִי֙ תַּֽעֲשֶׂה־ חֶ֔סֶד וְהָי֖וּ בְּאֹכְלֵ֣י שֻׁלְחָנֶ֑ךָ כִּי־ כֵן֙ קָרְב֣וּ אֵלַ֔י בְּבָרְחִ֕י מִפְּנֵ֖י אַבְשָׁל֥וֹם אָחִֽיךָ׃ ",
        "versenonikud": "ולבני ברזלי הגלעדי תעשה חסד והיו באכלי שלחנך כי כן קרבו אלי בברחי מפני אבשלום אחיך "
    },
    {
        "bookchapter": "מלכים א",
        "chapter": "ב",
        "versechapter": "ח",
        "bookseder": "מלכים",
        "seder": "ב",
        "verseseder": "יד",
        "versenikud": "וְהִנֵּ֣ה עִ֠מְּךָ שִֽׁמְעִ֨י בֶן־ גֵּרָ֥א בֶן־ הַיְמִינִי֮ מִבַּחֻרִים֒ וְה֤וּא קִֽלְלַ֙נִי֙ קְלָלָ֣ה נִמְרֶ֔צֶת בְּי֖וֹם לֶכְתִּ֣י מַחֲנָ֑יִם וְהֽוּא־ יָרַ֤ד לִקְרָאתִי֙ הַיַּרְדֵּ֔ן וָאֶשָּׁ֨בַֽע ל֤וֹ בַֽיהוָה֙ לֵאמֹ֔ר אִם־ אֲמִֽיתְךָ֖ בֶּחָֽרֶב׃ ",
        "versenonikud": "והנה עמך שמעי בן גרא בן הימיני מבחרים והוא קללני קללה נמרצת ביום לכתי מחנים והוא ירד לקראתי הירדן ואשבע לו ביהוה לאמר אם אמיתך בחרב "
    },
    {
        "bookchapter": "מלכים א",
        "chapter": "ב",
        "versechapter": "ט",
        "bookseder": "מלכים",
        "seder": "ב",
        "verseseder": "טו",
        "versenikud": "וְעַתָּה֙ אַל־ תְּנַקֵּ֔הוּ כִּ֛י אִ֥ישׁ חָכָ֖ם אָ֑תָּה וְיָֽדַעְתָּ֙ אֵ֣ת אֲשֶׁ֣ר תַּֽעֲשֶׂה־ לּ֔וֹ וְהוֹרַדְתָּ֧ אֶת־ שֵׂיבָת֛וֹ בְּדָ֖ם שְׁאֽוֹל׃ ",
        "versenonikud": "ועתה אל תנקהו כי איש חכם אתה וידעת את אשר תעשה לו והורדת את שיבתו בדם שאול "
    },
    {
        "bookchapter": "מלכים א",
        "chapter": "ב",
        "versechapter": "י",
        "bookseder": "מלכים",
        "seder": "ב",
        "verseseder": "טז",
        "versenikud": "וַיִּשְׁכַּ֥ב דָּוִ֖ד עִם־ אֲבֹתָ֑יו וַיִּקָּבֵ֖ר בְּעִ֥יר דָּוִֽד׃ ",
        "versenonikud": "וישכב דוד עם אבתיו ויקבר בעיר דוד "
    },
    {
        "bookchapter": "מלכים א",
        "chapter": "ב",
        "versechapter": "יא",
        "bookseder": "מלכים",
        "seder": "ב",
        "verseseder": "יז",
        "versenikud": "וְהַיָּמִ֗ים אֲשֶׁ֨ר מָלַ֤ךְ דָּוִד֙ עַל־ יִשְׂרָאֵ֔ל אַרְבָּעִ֖ים שָׁנָ֑ה בְּחֶבְר֤וֹן מָלַךְ֙ שֶׁ֣בַע שָׁנִ֔ים וּבִירוּשָׁלִַ֣ם מָלַ֔ךְ שְׁלֹשִׁ֥ים וְשָׁלֹ֖שׁ שָׁנִֽים׃ ",
        "versenonikud": "והימים אשר מלך דוד על ישראל ארבעים שנה בחברון מלך שבע שנים ובירושלם מלך שלשים ושלש שנים "
    },
    {
        "bookchapter": "מלכים א",
        "chapter": "ב",
        "versechapter": "יב",
        "bookseder": "מלכים",
        "seder": "ב",
        "verseseder": "יח",
        "versenikud": "וּשְׁלֹמֹ֕ה יָשַׁ֕ב עַל־ כִּסֵּ֖א דָּוִ֣ד אָבִ֑יו וַתִּכֹּ֥ן מַלְכֻת֖וֹ מְאֹֽד׃ ",
        "versenonikud": "ושלמה ישב על כסא דוד אביו ותכן מלכתו מאד "
    },
    {
        "bookchapter": "מלכים א",
        "chapter": "ב",
        "versechapter": "יג",
        "bookseder": "מלכים",
        "seder": "ב",
        "verseseder": "יט",
        "versenikud": "וַיָּבֹ֞א אֲדֹנִיָּ֣הוּ בֶן־ חַגֵּ֗ית אֶל־ בַּת־ שֶׁ֙בַע֙ אֵם־ שְׁלֹמֹ֔ה וַתֹּ֖אמֶר הֲשָׁל֣וֹם בֹּאֶ֑ךָ וַיֹּ֖אמֶר שָׁלֽוֹם׃ ",
        "versenonikud": "ויבא אדניהו בן חגית אל בת שבע אם שלמה ותאמר השלום באך ויאמר שלום "
    },
    {
        "bookchapter": "מלכים א",
        "chapter": "ב",
        "versechapter": "יד",
        "bookseder": "מלכים",
        "seder": "ב",
        "verseseder": "כ",
        "versenikud": "וַיֹּ֕אמֶר דָּבָ֥ר לִ֖י אֵלָ֑יִךְ וַתֹּ֖אמֶר דַּבֵּֽר׃ ",
        "versenonikud": "ויאמר דבר לי אליך ותאמר דבר "
    },
    {
        "bookchapter": "מלכים א",
        "chapter": "ב",
        "versechapter": "טו",
        "bookseder": "מלכים",
        "seder": "ב",
        "verseseder": "כא",
        "versenikud": "וַיֹּ֗אמֶר אַ֤תְּ יָדַ֙עַתְּ֙ כִּי־ לִי֙ הָיְתָ֣ה הַמְּלוּכָ֔ה וְעָלַ֞י שָׂ֧מוּ כָֽל־ יִשְׂרָאֵ֛ל פְּנֵיהֶ֖ם לִמְלֹ֑ךְ וַתִּסֹּ֤ב הַמְּלוּכָה֙ וַתְּהִ֣י לְאָחִ֔י כִּ֥י מֵיְהוָ֖ה הָ֥יְתָה לּֽוֹ׃ ",
        "versenonikud": "ויאמר את ידעת כי לי היתה המלוכה ועלי שמו כל ישראל פניהם למלך ותסב המלוכה ותהי לאחי כי מיהוה היתה לו "
    },
    {
        "bookchapter": "מלכים א",
        "chapter": "ב",
        "versechapter": "טז",
        "bookseder": "מלכים",
        "seder": "ב",
        "verseseder": "כב",
        "versenikud": "וְעַתָּ֗ה שְׁאֵלָ֤ה אַחַת֙ אָֽנֹכִי֙ שֹׁאֵ֣ל מֵֽאִתָּ֔ךְ אַל־ תָּשִׁ֖בִי אֶת־ פָּנָ֑י וַתֹּ֥אמֶר אֵלָ֖יו דַּבֵּֽר׃ ",
        "versenonikud": "ועתה שאלה אחת אנכי שאל מאתך אל תשבי את פני ותאמר אליו דבר "
    },
    {
        "bookchapter": "מלכים א",
        "chapter": "ב",
        "versechapter": "יז",
        "bookseder": "מלכים",
        "seder": "ב",
        "verseseder": "כג",
        "versenikud": "וַיֹּ֗אמֶר אִמְרִי־ נָא֙ לִשְׁלֹמֹ֣ה הַמֶּ֔לֶךְ כִּ֥י לֹֽא־ יָשִׁ֖יב אֶת־ פָּנָ֑יִךְ וְיִתֶּן־ לִ֛י אֶת־ אֲבִישַׁ֥ג הַשּׁוּנַמִּ֖ית לְאִשָּֽׁה׃ ",
        "versenonikud": "ויאמר אמרי נא לשלמה המלך כי לא ישיב את פניך ויתן לי את אבישג השונמית לאשה "
    },
    {
        "bookchapter": "מלכים א",
        "chapter": "ב",
        "versechapter": "יח",
        "bookseder": "מלכים",
        "seder": "ב",
        "verseseder": "כד",
        "versenikud": "וַתֹּ֥אמֶר בַּת־ שֶׁ֖בַע ט֑וֹב אָנֹכִ֕י אֲדַבֵּ֥ר עָלֶ֖יךָ אֶל־ הַמֶּֽלֶךְ׃ ",
        "versenonikud": "ותאמר בת שבע טוב אנכי אדבר עליך אל המלך "
    },
    {
        "bookchapter": "מלכים א",
        "chapter": "ב",
        "versechapter": "יט",
        "bookseder": "מלכים",
        "seder": "ב",
        "verseseder": "כה",
        "versenikud": "וַתָּבֹ֤א בַת־ שֶׁ֙בַע֙ אֶל־ הַמֶּ֣לֶךְ שְׁלֹמֹ֔ה לְדַבֶּר־ ל֖וֹ עַל־ אֲדֹנִיָּ֑הוּ וַיָּקָם֩ הַמֶּ֨לֶךְ לִקְרָאתָ֜הּ וַיִּשְׁתַּ֣חוּ לָ֗הּ וַיֵּ֙שֶׁב֙ עַל־ כִּסְא֔וֹ וַיָּ֤שֶׂם כִּסֵּא֙ לְאֵ֣ם הַמֶּ֔לֶךְ וַתֵּ֖שֶׁב לִֽימִינֽוֹ׃ ",
        "versenonikud": "ותבא בת שבע אל המלך שלמה לדבר לו על אדניהו ויקם המלך לקראתה וישתחו לה וישב על כסאו וישם כסא לאם המלך ותשב לימינו "
    },
    {
        "bookchapter": "מלכים א",
        "chapter": "ב",
        "versechapter": "כ",
        "bookseder": "מלכים",
        "seder": "ב",
        "verseseder": "כו",
        "versenikud": "וַתֹּ֗אמֶר שְׁאֵלָ֨ה אַחַ֤ת קְטַנָּה֙ אָֽנֹכִי֙ שֹׁאֶ֣לֶת מֵֽאִתָּ֔ךְ אַל־ תָּ֖שֶׁב אֶת־ פָּנָ֑י וַיֹּֽאמֶר־ לָ֤הּ הַמֶּ֙לֶךְ֙ שַׁאֲלִ֣י אִמִּ֔י כִּ֥י לֹֽא־ אָשִׁ֖יב אֶת־ פָּנָֽיִךְ׃ ",
        "versenonikud": "ותאמר שאלה אחת קטנה אנכי שאלת מאתך אל תשב את פני ויאמר לה המלך שאלי אמי כי לא אשיב את פניך "
    },
    {
        "bookchapter": "מלכים א",
        "chapter": "ב",
        "versechapter": "כא",
        "bookseder": "מלכים",
        "seder": "ב",
        "verseseder": "כז",
        "versenikud": "וַתֹּ֕אמֶר יֻתַּ֖ן אֶת־ אֲבִישַׁ֣ג הַשֻּׁנַמִּ֑ית לַאֲדֹנִיָּ֥הוּ אָחִ֖יךָ לְאִשָּֽׁה׃ ",
        "versenonikud": "ותאמר יתן את אבישג השנמית לאדניהו אחיך לאשה "
    },
    {
        "bookchapter": "מלכים א",
        "chapter": "ב",
        "versechapter": "כב",
        "bookseder": "מלכים",
        "seder": "ב",
        "verseseder": "כח",
        "versenikud": "וַיַּעַן֩ הַמֶּ֨לֶךְ שְׁלֹמֹ֜ה וַיֹּ֣אמֶר לְאִמּ֗וֹ וְלָמָה֩ אַ֨תְּ שֹׁאֶ֜לֶת אֶת־ אֲבִישַׁ֤ג הַשֻּׁנַמִּית֙ לַאֲדֹ֣נִיָּ֔הוּ וְשַֽׁאֲלִי־ לוֹ֙ אֶת־ הַמְּלוּכָ֔ה כִּ֛י ה֥וּא אָחִ֖י הַגָּד֣וֹל מִמֶּ֑נִּי וְלוֹ֙ וּלְאֶבְיָתָ֣ר הַכֹּהֵ֔ן וּלְיוֹאָ֖ב בֶּן־ צְרוּיָֽה׃ ",
        "versenonikud": "ויען המלך שלמה ויאמר לאמו ולמה את שאלת את אבישג השנמית לאדניהו ושאלי לו את המלוכה כי הוא אחי הגדול ממני ולו ולאביתר הכהן וליואב בן צרויה "
    },
    {
        "bookchapter": "מלכים א",
        "chapter": "ב",
        "versechapter": "כג",
        "bookseder": "מלכים",
        "seder": "ב",
        "verseseder": "כט",
        "versenikud": "וַיִּשָּׁבַע֙ הַמֶּ֣לֶךְ שְׁלֹמֹ֔ה בַּֽיהוָ֖ה לֵאמֹ֑ר כֹּ֣ה יַֽעֲשֶׂה־ לִּ֤י אֱלֹהִים֙ וְכֹ֣ה יוֹסִ֔יף כִּ֣י בְנַפְשׁ֔וֹ דִּבֶּר֙ אֲדֹ֣נִיָּ֔הוּ אֶת־ הַדָּבָ֖ר הַזֶּֽה׃ ",
        "versenonikud": "וישבע המלך שלמה ביהוה לאמר כה יעשה לי אלהים וכה יוסיף כי בנפשו דבר אדניהו את הדבר הזה "
    },
    {
        "bookchapter": "מלכים א",
        "chapter": "ב",
        "versechapter": "כד",
        "bookseder": "מלכים",
        "seder": "ב",
        "verseseder": "ל",
        "versenikud": "וְעַתָּ֗ה חַי־ יְהוָה֙ אֲשֶׁ֣ר הֱכִינַ֗נִי ויושיביני וַיּֽוֹשִׁיבַ֙נִי֙ עַל־ כִּסֵּא֙ דָּוִ֣ד אָבִ֔י וַאֲשֶׁ֧ר עָֽשָׂה־ לִ֛י בַּ֖יִת כַּאֲשֶׁ֣ר דִּבֵּ֑ר כִּ֣י הַיּ֔וֹם יוּמַ֖ת אֲדֹנִיָּֽהוּ׃ ",
        "versenonikud": "ועתה חי יהוה אשר הכינני ויושיביני ויושיבני על כסא דוד אבי ואשר עשה לי בית כאשר דבר כי היום יומת אדניהו "
    },
    {
        "bookchapter": "מלכים א",
        "chapter": "ב",
        "versechapter": "כה",
        "bookseder": "מלכים",
        "seder": "ב",
        "verseseder": "לא",
        "versenikud": "וַיִּשְׁלַח֙ הַמֶּ֣לֶךְ שְׁלֹמֹ֔ה בְּיַ֖ד בְּנָיָ֣הוּ בֶן־ יְהוֹיָדָ֑ע וַיִּפְגַּע־ בּ֖וֹ וַיָּמֹֽת׃ ",
        "versenonikud": "וישלח המלך שלמה ביד בניהו בן יהוידע ויפגע בו וימת "
    },
    {
        "bookchapter": "מלכים א",
        "chapter": "ב",
        "versechapter": "כו",
        "bookseder": "מלכים",
        "seder": "ב",
        "verseseder": "לב",
        "versenikud": "וּלְאֶבְיָתָ֨ר הַכֹּהֵ֜ן אָמַ֣ר הַמֶּ֗לֶךְ עֲנָתֹת֙ לֵ֣ךְ עַל־ שָׂדֶ֔יךָ כִּ֛י אִ֥ישׁ מָ֖וֶת אָ֑תָּה וּבַיּ֨וֹם הַזֶּ֜ה לֹ֣א אֲמִיתֶ֗ךָ כִּֽי־ נָשָׂ֜אתָ אֶת־ אֲר֨וֹן אֲדֹנָ֤י יְהֹוִה֙ לִפְנֵי֙ דָּוִ֣ד אָבִ֔י וְכִ֣י הִתְעַנִּ֔יתָ בְּכֹ֥ל אֲשֶֽׁר־ הִתְעַנָּ֖ה אָבִֽי׃ ",
        "versenonikud": "ולאביתר הכהן אמר המלך ענתת לך על שדיך כי איש מות אתה וביום הזה לא אמיתך כי נשאת את ארון אדני יהוה לפני דוד אבי וכי התענית בכל אשר התענה אבי "
    },
    {
        "bookchapter": "מלכים א",
        "chapter": "ב",
        "versechapter": "כז",
        "bookseder": "מלכים",
        "seder": "ב",
        "verseseder": "לג",
        "versenikud": "וַיְגָ֤רֶשׁ שְׁלֹמֹה֙ אֶת־ אֶבְיָתָ֔ר מִהְי֥וֹת כֹּהֵ֖ן לַֽיהוָ֑ה לְמַלֵּא֙ אֶת־ דְּבַ֣ר יְהוָ֔ה אֲשֶׁ֥ר דִּבֶּ֛ר עַל־ בֵּ֥ית עֵלִ֖י בְּשִׁלֹֽה׃ ",
        "versenonikud": "ויגרש שלמה את אביתר מהיות כהן ליהוה למלא את דבר יהוה אשר דבר על בית עלי בשלה "
    },
    {
        "bookchapter": "מלכים א",
        "chapter": "ב",
        "versechapter": "כח",
        "bookseder": "מלכים",
        "seder": "ב",
        "verseseder": "לד",
        "versenikud": "וְהַשְּׁמֻעָה֙ בָּ֣אָה עַד־ יוֹאָ֔ב כִּ֣י יוֹאָ֗ב נָטָה֙ אַחֲרֵ֣י אֲדֹנִיָּ֔ה וְאַחֲרֵ֥י אַבְשָׁל֖וֹם לֹ֣א נָטָ֑ה וַיָּ֤נָס יוֹאָב֙ אֶל־ אֹ֣הֶל יְהוָ֔ה וַֽיַּחֲזֵ֖ק בְּקַרְנ֥וֹת הַמִּזְבֵּֽחַ׃ ",
        "versenonikud": "והשמעה באה עד יואב כי יואב נטה אחרי אדניה ואחרי אבשלום לא נטה וינס יואב אל אהל יהוה ויחזק בקרנות המזבח "
    },
    {
        "bookchapter": "מלכים א",
        "chapter": "ב",
        "versechapter": "כט",
        "bookseder": "מלכים",
        "seder": "ב",
        "verseseder": "לה",
        "versenikud": "וַיֻּגַּ֞ד לַמֶּ֣לֶךְ שְׁלֹמֹ֗ה כִּ֣י נָ֤ס יוֹאָב֙ אֶל־ אֹ֣הֶל יְהוָ֔ה וְהִנֵּ֖ה אֵ֣צֶל הַמִּזְבֵּ֑חַ וַיִּשְׁלַ֨ח שְׁלֹמֹ֜ה אֶת־ בְּנָיָ֧הוּ בֶן־ יְהוֹיָדָ֛ע לֵאמֹ֖ר לֵ֥ךְ פְּגַע־ בּֽוֹ׃ ",
        "versenonikud": "ויגד למלך שלמה כי נס יואב אל אהל יהוה והנה אצל המזבח וישלח שלמה את בניהו בן יהוידע לאמר לך פגע בו "
    },
    {
        "bookchapter": "מלכים א",
        "chapter": "ב",
        "versechapter": "ל",
        "bookseder": "מלכים",
        "seder": "ב",
        "verseseder": "לו",
        "versenikud": "וַיָּבֹ֨א בְנָיָ֜הוּ אֶל־ אֹ֣הֶל יְהוָ֗ה וַיֹּ֨אמֶר אֵלָ֜יו כֹּֽה־ אָמַ֤ר הַמֶּ֙לֶךְ֙ צֵ֔א וַיֹּ֥אמֶר ׀ לֹ֖א כִּ֣י פֹ֣ה אָמ֑וּת וַיָּ֨שֶׁב בְּנָיָ֤הוּ אֶת־ הַמֶּ֙לֶךְ֙ דָּבָ֣ר לֵאמֹ֔ר כֹּֽה־ דִבֶּ֥ר יוֹאָ֖ב וְכֹ֥ה עָנָֽנִי׃ ",
        "versenonikud": "ויבא בניהו אל אהל יהוה ויאמר אליו כה אמר המלך צא ויאמר  לא כי פה אמות וישב בניהו את המלך דבר לאמר כה דבר יואב וכה ענני "
    },
    {
        "bookchapter": "מלכים א",
        "chapter": "ב",
        "versechapter": "לא",
        "bookseder": "מלכים",
        "seder": "ב",
        "verseseder": "לז",
        "versenikud": "וַיֹּ֧אמֶר ל֣וֹ הַמֶּ֗לֶךְ עֲשֵׂה֙ כַּאֲשֶׁ֣ר דִּבֶּ֔ר וּפְגַע־ בּ֖וֹ וּקְבַרְתּ֑וֹ וַהֲסִירֹ֣תָ ׀ דְּמֵ֣י חִנָּ֗ם אֲשֶׁר֙ שָׁפַ֣ךְ יוֹאָ֔ב מֵעָלַ֕י וּמֵעַ֖ל בֵּ֥ית אָבִֽי׃ ",
        "versenonikud": "ויאמר לו המלך עשה כאשר דבר ופגע בו וקברתו והסירת  דמי חנם אשר שפך יואב מעלי ומעל בית אבי "
    },
    {
        "bookchapter": "מלכים א",
        "chapter": "ב",
        "versechapter": "לב",
        "bookseder": "מלכים",
        "seder": "ב",
        "verseseder": "לח",
        "versenikud": "וְהֵשִׁיב֩ יְהוָ֨ה אֶת־ דָּמ֜וֹ עַל־ רֹאשׁ֗וֹ אֲשֶׁ֣ר פָּגַ֣ע בִּשְׁנֵֽי־ אֲ֠נָשִׁים צַדִּקִ֨ים וְטֹבִ֤ים מִמֶּ֙נּוּ֙ וַיַּהַרְגֵ֣ם בַּחֶ֔רֶב וְאָבִ֥י דָוִ֖ד לֹ֣א יָדָ֑ע אֶת־ אַבְנֵ֤ר בֶּן־ נֵר֙ שַׂר־ צְבָ֣א יִשְׂרָאֵ֔ל וְאֶת־ עֲמָשָׂ֥א בֶן־ יֶ֖תֶר שַׂר־ צְבָ֥א יְהוּדָֽה׃ ",
        "versenonikud": "והשיב יהוה את דמו על ראשו אשר פגע בשני אנשים צדקים וטבים ממנו ויהרגם בחרב ואבי דוד לא ידע את אבנר בן נר שר צבא ישראל ואת עמשא בן יתר שר צבא יהודה "
    },
    {
        "bookchapter": "מלכים א",
        "chapter": "ב",
        "versechapter": "לג",
        "bookseder": "מלכים",
        "seder": "ב",
        "verseseder": "לט",
        "versenikud": "וְשָׁ֤בוּ דְמֵיהֶם֙ בְּרֹ֣אשׁ יוֹאָ֔ב וּבְרֹ֥אשׁ זַרְע֖וֹ לְעֹלָ֑ם וּלְדָוִ֡ד וּ֠לְזַרְעוֹ וּלְבֵית֨וֹ וּלְכִסְא֜וֹ יִהְיֶ֥ה שָׁל֛וֹם עַד־ עוֹלָ֖ם מֵעִ֥ם יְהוָֽה׃ ",
        "versenonikud": "ושבו דמיהם בראש יואב ובראש זרעו לעלם ולדוד ולזרעו ולביתו ולכסאו יהיה שלום עד עולם מעם יהוה "
    },
    {
        "bookchapter": "מלכים א",
        "chapter": "ב",
        "versechapter": "לד",
        "bookseder": "מלכים",
        "seder": "ב",
        "verseseder": "מ",
        "versenikud": "וַיַּ֗עַל בְּנָיָ֙הוּ֙ בֶּן־ יְה֣וֹיָדָ֔ע וַיִּפְגַּע־ בּ֖וֹ וַיְמִתֵ֑הוּ וַיִּקָּבֵ֥ר בְּבֵית֖וֹ בַּמִּדְבָּֽר׃ ",
        "versenonikud": "ויעל בניהו בן יהוידע ויפגע בו וימתהו ויקבר בביתו במדבר "
    },
    {
        "bookchapter": "מלכים א",
        "chapter": "ב",
        "versechapter": "לה",
        "bookseder": "מלכים",
        "seder": "ב",
        "verseseder": "מא",
        "versenikud": "וַיִּתֵּ֨ן הַמֶּ֜לֶךְ אֶת־ בְּנָיָ֧הוּ בֶן־ יְהוֹיָדָ֛ע תַּחְתָּ֖יו עַל־ הַצָּבָ֑א וְאֶת־ צָד֤וֹק הַכֹּהֵן֙ נָתַ֣ן הַמֶּ֔לֶךְ תַּ֖חַת אֶבְיָתָֽר׃ ",
        "versenonikud": "ויתן המלך את בניהו בן יהוידע תחתיו על הצבא ואת צדוק הכהן נתן המלך תחת אביתר "
    },
    {
        "bookchapter": "מלכים א",
        "chapter": "ב",
        "versechapter": "לו",
        "bookseder": "מלכים",
        "seder": "ב",
        "verseseder": "מב",
        "versenikud": "וַיִּשְׁלַ֤ח הַמֶּ֙לֶךְ֙ וַיִּקְרָ֣א לְשִׁמְעִ֔י וַיֹּ֣אמֶר ל֗וֹ בְּֽנֵה־ לְךָ֥ בַ֙יִת֙ בִּיר֣וּשָׁלִַ֔ם וְיָשַׁבְתָּ֖ שָׁ֑ם וְלֹֽא־ תֵצֵ֥א מִשָּׁ֖ם אָ֥נֶה וָאָֽנָה׃ ",
        "versenonikud": "וישלח המלך ויקרא לשמעי ויאמר לו בנה לך בית בירושלם וישבת שם ולא תצא משם אנה ואנה "
    },
    {
        "bookchapter": "מלכים א",
        "chapter": "ב",
        "versechapter": "לז",
        "bookseder": "מלכים",
        "seder": "ב",
        "verseseder": "מג",
        "versenikud": "וְהָיָ֣ה ׀ בְּי֣וֹם צֵאתְךָ֗ וְעָֽבַרְתָּ֙ אֶת־ נַ֣חַל קִדְר֔וֹן יָדֹ֥עַ תֵּדַ֖ע כִּ֣י מ֣וֹת תָּמ֑וּת דָּמְךָ֖ יִהְיֶ֥ה בְרֹאשֶֽׁךָ׃ ",
        "versenonikud": "והיה  ביום צאתך ועברת את נחל קדרון ידע תדע כי מות תמות דמך יהיה בראשך "
    },
    {
        "bookchapter": "מלכים א",
        "chapter": "ב",
        "versechapter": "לח",
        "bookseder": "מלכים",
        "seder": "ב",
        "verseseder": "מד",
        "versenikud": "וַיֹּ֨אמֶר שִׁמְעִ֤י לַמֶּ֙לֶךְ֙ ט֣וֹב הַדָּבָ֔ר כַּאֲשֶׁ֤ר דִּבֶּר֙ אֲדֹנִ֣י הַמֶּ֔לֶךְ כֵּ֖ן יַעֲשֶׂ֣ה עַבְדֶּ֑ךָ וַיֵּ֧שֶׁב שִׁמְעִ֛י בִּירוּשָׁלִַ֖ם יָמִ֥ים רַבִּֽים׃ ",
        "versenonikud": "ויאמר שמעי למלך טוב הדבר כאשר דבר אדני המלך כן יעשה עבדך וישב שמעי בירושלם ימים רבים "
    },
    {
        "bookchapter": "מלכים א",
        "chapter": "ב",
        "versechapter": "לט",
        "bookseder": "מלכים",
        "seder": "ב",
        "verseseder": "מה",
        "versenikud": "וַיְהִ֗י מִקֵּץ֙ שָׁלֹ֣שׁ שָׁנִ֔ים וַיִּבְרְח֤וּ שְׁנֵֽי־ עֲבָדִים֙ לְשִׁמְעִ֔י אֶל־ אָכִ֥ישׁ בֶּֽן־ מַעֲכָ֖ה מֶ֣לֶךְ גַּ֑ת וַיַּגִּ֤ידוּ לְשִׁמְעִי֙ לֵאמֹ֔ר הִנֵּ֥ה עֲבָדֶ֖יךָ בְּגַֽת׃ ",
        "versenonikud": "ויהי מקץ שלש שנים ויברחו שני עבדים לשמעי אל אכיש בן מעכה מלך גת ויגידו לשמעי לאמר הנה עבדיך בגת "
    },
    {
        "bookchapter": "מלכים א",
        "chapter": "ב",
        "versechapter": "מ",
        "bookseder": "מלכים",
        "seder": "ב",
        "verseseder": "מו",
        "versenikud": "וַיָּ֣קָם שִׁמְעִ֗י וַֽיַּחֲבֹשׁ֙ אֶת־ חֲמֹר֔וֹ וַיֵּ֤לֶךְ גַּ֙תָה֙ אֶל־ אָכִ֔ישׁ לְבַקֵּ֖שׁ אֶת־ עֲבָדָ֑יו וַיֵּ֣לֶךְ שִׁמְעִ֔י וַיָּבֵ֥א אֶת־ עֲבָדָ֖יו מִגַּֽת׃ ",
        "versenonikud": "ויקם שמעי ויחבש את חמרו וילך גתה אל אכיש לבקש את עבדיו וילך שמעי ויבא את עבדיו מגת "
    },
    {
        "bookchapter": "מלכים א",
        "chapter": "ב",
        "versechapter": "מא",
        "bookseder": "מלכים",
        "seder": "ב",
        "verseseder": "מז",
        "versenikud": "וַיֻּגַּ֖ד לִשְׁלֹמֹ֑ה כִּי־ הָלַ֨ךְ שִׁמְעִ֧י מִירוּשָׁלִַ֛ם גַּ֖ת וַיָּשֹֽׁב׃ ",
        "versenonikud": "ויגד לשלמה כי הלך שמעי מירושלם גת וישב "
    },
    {
        "bookchapter": "מלכים א",
        "chapter": "ב",
        "versechapter": "מב",
        "bookseder": "מלכים",
        "seder": "ב",
        "verseseder": "מח",
        "versenikud": "וַיִּשְׁלַ֨ח הַמֶּ֜לֶךְ וַיִּקְרָ֣א לְשִׁמְעִ֗י וַיֹּ֨אמֶר אֵלָ֜יו הֲל֧וֹא הִשְׁבַּעְתִּ֣יךָ בַֽיהוָ֗ה וָאָעִ֤ד בְּךָ֙ לֵאמֹ֔ר בְּי֣וֹם צֵאתְךָ֗ וְהָֽלַכְתָּ֙ אָ֣נֶה וָאָ֔נָה יָדֹ֥עַ תֵּדַ֖ע כִּ֣י מ֣וֹת תָּמ֑וּת וַתֹּ֧אמֶר אֵלַ֛י ט֥וֹב הַדָּבָ֖ר שָׁמָֽעְתִּי׃ ",
        "versenonikud": "וישלח המלך ויקרא לשמעי ויאמר אליו הלוא השבעתיך ביהוה ואעד בך לאמר ביום צאתך והלכת אנה ואנה ידע תדע כי מות תמות ותאמר אלי טוב הדבר שמעתי "
    },
    {
        "bookchapter": "מלכים א",
        "chapter": "ב",
        "versechapter": "מג",
        "bookseder": "מלכים",
        "seder": "ב",
        "verseseder": "מט",
        "versenikud": "וּמַדּ֕וּעַ לֹ֣א שָׁמַ֔רְתָּ אֵ֖ת שְׁבֻעַ֣ת יְהוָ֑ה וְאֶת־ הַמִּצְוָ֖ה אֲשֶׁר־ צִוִּ֥יתִי עָלֶֽיךָ׃ ",
        "versenonikud": "ומדוע לא שמרת את שבעת יהוה ואת המצוה אשר צויתי עליך "
    },
    {
        "bookchapter": "מלכים א",
        "chapter": "ב",
        "versechapter": "מד",
        "bookseder": "מלכים",
        "seder": "ב",
        "verseseder": "נ",
        "versenikud": "וַיֹּ֨אמֶר הַמֶּ֜לֶךְ אֶל־ שִׁמְעִ֗י אַתָּ֤ה יָדַ֙עְתָּ֙ אֵ֣ת כָּל־ הָרָעָ֗ה אֲשֶׁ֤ר יָדַע֙ לְבָ֣בְךָ֔ אֲשֶׁ֥ר עָשִׂ֖יתָ לְדָוִ֣ד אָבִ֑י וְהֵשִׁ֧יב יְהוָ֛ה אֶת־ רָעָתְךָ֖ בְּרֹאשֶֽׁךָ׃ ",
        "versenonikud": "ויאמר המלך אל שמעי אתה ידעת את כל הרעה אשר ידע לבבך אשר עשית לדוד אבי והשיב יהוה את רעתך בראשך "
    }
]