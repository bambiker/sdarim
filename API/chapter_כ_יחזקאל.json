[
    {
        "bookchapter": "יחזקאל",
        "chapter": "כ",
        "versechapter": "א",
        "bookseder": "יחזקאל",
        "seder": "יא",
        "verseseder": "א",
        "versenikud": "וַיְהִ֣י ׀ בַּשָּׁנָ֣ה הַשְּׁבִיעִ֗ית בַּֽחֲמִשִׁי֙ בֶּעָשׂ֣וֹר לַחֹ֔דֶשׁ בָּ֧אוּ אֲנָשִׁ֛ים מִזִּקְנֵ֥י יִשְׂרָאֵ֖ל לִדְרֹ֣שׁ אֶת־ יְהוָ֑ה וַיֵּשְׁב֖וּ לְפָנָֽי׃ ",
        "versenonikud": "ויהי  בשנה השביעית בחמשי בעשור לחדש באו אנשים מזקני ישראל לדרש את יהוה וישבו לפני "
    },
    {
        "bookchapter": "יחזקאל",
        "chapter": "כ",
        "versechapter": "ב",
        "bookseder": "יחזקאל",
        "seder": "יא",
        "verseseder": "ב",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "כ",
        "versechapter": "ג",
        "bookseder": "יחזקאל",
        "seder": "יא",
        "verseseder": "ג",
        "versenikud": "בֶּן־ אָדָ֗ם דַּבֵּ֞ר אֶת־ זִקְנֵ֤י יִשְׂרָאֵל֙ וְאָמַרְתָּ֣ אֲלֵהֶ֔ם כֹּ֤ה אָמַר֙ אֲדֹנָ֣י יְהוִ֔ה הֲלִדְרֹ֥שׁ אֹתִ֖י אַתֶּ֣ם בָּאִ֑ים חַי־ אָ֙נִי֙ אִם־ אִדָּרֵ֣שׁ לָכֶ֔ם נְאֻ֖ם אֲדֹנָ֥י יְהוִֽה׃ ",
        "versenonikud": "בן אדם דבר את זקני ישראל ואמרת אלהם כה אמר אדני יהוה הלדרש אתי אתם באים חי אני אם אדרש לכם נאם אדני יהוה "
    },
    {
        "bookchapter": "יחזקאל",
        "chapter": "כ",
        "versechapter": "ד",
        "bookseder": "יחזקאל",
        "seder": "יא",
        "verseseder": "ד",
        "versenikud": "הֲתִשְׁפֹּ֣ט אֹתָ֔ם הֲתִשְׁפּ֖וֹט בֶּן־ אָדָ֑ם אֶת־ תּוֹעֲבֹ֥ת אֲבוֹתָ֖ם הוֹדִיעֵֽם׃ ",
        "versenonikud": "התשפט אתם התשפוט בן אדם את תועבת אבותם הודיעם "
    },
    {
        "bookchapter": "יחזקאל",
        "chapter": "כ",
        "versechapter": "ה",
        "bookseder": "יחזקאל",
        "seder": "יא",
        "verseseder": "ה",
        "versenikud": "וְאָמַרְתָּ֣ אֲלֵיהֶ֗ם כֹּֽה־ אָמַר֮ אֲדֹנָ֣י יְהוִה֒ בְּיוֹם֙ בָּחֳרִ֣י בְיִשְׂרָאֵ֔ל וָאֶשָּׂ֣א יָדִ֗י לְזֶ֙רַע֙ בֵּ֣ית יַֽעֲקֹ֔ב וָאִוָּדַ֥ע לָהֶ֖ם בְּאֶ֣רֶץ מִצְרָ֑יִם וָאֶשָּׂ֨א יָדִ֤י לָהֶם֙ לֵאמֹ֔ר אֲנִ֖י יְהוָ֥ה אֱלֹהֵיכֶֽם׃ ",
        "versenonikud": "ואמרת אליהם כה אמר אדני יהוה ביום בחרי בישראל ואשא ידי לזרע בית יעקב ואודע להם בארץ מצרים ואשא ידי להם לאמר אני יהוה אלהיכם "
    },
    {
        "bookchapter": "יחזקאל",
        "chapter": "כ",
        "versechapter": "ו",
        "bookseder": "יחזקאל",
        "seder": "יא",
        "verseseder": "ו",
        "versenikud": "בַּיּ֣וֹם הַה֗וּא נָשָׂ֤אתִי יָדִי֙ לָהֶ֔ם לְהֽוֹצִיאָ֖ם מֵאֶ֣רֶץ מִצְרָ֑יִם אֶל־ אֶ֜רֶץ אֲשֶׁר־ תַּ֣רְתִּי לָהֶ֗ם זָבַ֤ת חָלָב֙ וּדְבַ֔שׁ צְבִ֥י הִ֖יא לְכָל־ הָאֲרָצֽוֹת׃ ",
        "versenonikud": "ביום ההוא נשאתי ידי להם להוציאם מארץ מצרים אל ארץ אשר תרתי להם זבת חלב ודבש צבי היא לכל הארצות "
    },
    {
        "bookchapter": "יחזקאל",
        "chapter": "כ",
        "versechapter": "ז",
        "bookseder": "יחזקאל",
        "seder": "יא",
        "verseseder": "ז",
        "versenikud": "וָאֹמַ֣ר אֲלֵהֶ֗ם אִ֣ישׁ שִׁקּוּצֵ֤י עֵינָיו֙ הַשְׁלִ֔יכוּ וּבְגִלּוּלֵ֥י מִצְרַ֖יִם אַל־ תִּטַּמָּ֑אוּ אֲנִ֖י יְהוָ֥ה אֱלֹהֵיכֶֽם׃ ",
        "versenonikud": "ואמר אלהם איש שקוצי עיניו השליכו ובגלולי מצרים אל תטמאו אני יהוה אלהיכם "
    },
    {
        "bookchapter": "יחזקאל",
        "chapter": "כ",
        "versechapter": "ח",
        "bookseder": "יחזקאל",
        "seder": "יא",
        "verseseder": "ח",
        "versenikud": "וַיַּמְרוּ־ בִ֗י וְלֹ֤א אָבוּ֙ לִּשְׁמֹ֣עַ אֵלַ֔י אִ֣ישׁ אֶת־ שִׁקּוּצֵ֤י עֵֽינֵיהֶם֙ לֹ֣א הִשְׁלִ֔יכוּ וְאֶת־ גִּלּוּלֵ֥י מִצְרַ֖יִם לֹ֣א עָזָ֑בוּ וָאֹמַ֞ר לִשְׁפֹּ֧ךְ חֲמָתִ֣י עֲלֵיהֶ֗ם לְכַלּ֤וֹת אַפִּי֙ בָּהֶ֔ם בְּת֖וֹךְ אֶ֥רֶץ מִצְרָֽיִם׃ ",
        "versenonikud": "וימרו בי ולא אבו לשמע אלי איש את שקוצי עיניהם לא השליכו ואת גלולי מצרים לא עזבו ואמר לשפך חמתי עליהם לכלות אפי בהם בתוך ארץ מצרים "
    },
    {
        "bookchapter": "יחזקאל",
        "chapter": "כ",
        "versechapter": "ט",
        "bookseder": "יחזקאל",
        "seder": "יא",
        "verseseder": "ט",
        "versenikud": "וָאַ֙עַשׂ֙ לְמַ֣עַן שְׁמִ֔י לְבִלְתִּ֥י הֵחֵ֛ל לְעֵינֵ֥י הַגּוֹיִ֖ם אֲשֶׁר־ הֵ֣מָּה בְתוֹכָ֑ם אֲשֶׁ֨ר נוֹדַ֤עְתִּי אֲלֵיהֶם֙ לְעֵ֣ינֵיהֶ֔ם לְהוֹצִיאָ֖ם מֵאֶ֥רֶץ מִצְרָֽיִם׃ ",
        "versenonikud": "ואעש למען שמי לבלתי החל לעיני הגוים אשר המה בתוכם אשר נודעתי אליהם לעיניהם להוציאם מארץ מצרים "
    },
    {
        "bookchapter": "יחזקאל",
        "chapter": "כ",
        "versechapter": "י",
        "bookseder": "יחזקאל",
        "seder": "יא",
        "verseseder": "י",
        "versenikud": "וָאֽוֹצִיאֵ֖ם מֵאֶ֣רֶץ מִצְרָ֑יִם וָאֲבִאֵ֖ם אֶל־ הַמִּדְבָּֽר׃ ",
        "versenonikud": "ואוציאם מארץ מצרים ואבאם אל המדבר "
    },
    {
        "bookchapter": "יחזקאל",
        "chapter": "כ",
        "versechapter": "יא",
        "bookseder": "יחזקאל",
        "seder": "יא",
        "verseseder": "יא",
        "versenikud": "וָאֶתֵּ֤ן לָהֶם֙ אֶת־ חֻקּוֹתַ֔י וְאֶת־ מִשְׁפָּטַ֖י הוֹדַ֣עְתִּי אוֹתָ֑ם אֲשֶׁ֨ר יַעֲשֶׂ֥ה אוֹתָ֛ם הָאָדָ֖ם וָחַ֥י בָּהֶֽם׃ ",
        "versenonikud": "ואתן להם את חקותי ואת משפטי הודעתי אותם אשר יעשה אותם האדם וחי בהם "
    },
    {
        "bookchapter": "יחזקאל",
        "chapter": "כ",
        "versechapter": "יב",
        "bookseder": "יחזקאל",
        "seder": "יא",
        "verseseder": "יב",
        "versenikud": "וְגַ֤ם אֶת־ שַׁבְּתוֹתַי֙ נָתַ֣תִּי לָהֶ֔ם לִהְי֣וֹת לְא֔וֹת בֵּינִ֖י וּבֵֽינֵיהֶ֑ם לָדַ֕עַת כִּ֛י אֲנִ֥י יְהוָ֖ה מְקַדְּשָֽׁם׃ ",
        "versenonikud": "וגם את שבתותי נתתי להם להיות לאות ביני וביניהם לדעת כי אני יהוה מקדשם "
    },
    {
        "bookchapter": "יחזקאל",
        "chapter": "כ",
        "versechapter": "יג",
        "bookseder": "יחזקאל",
        "seder": "יא",
        "verseseder": "יג",
        "versenikud": "וַיַּמְרוּ־ בִ֨י בֵֽית־ יִשְׂרָאֵ֜ל בַּמִּדְבָּ֗ר בְּחֻקּוֹתַ֨י לֹא־ הָלָ֜כוּ וְאֶת־ מִשְׁפָּטַ֣י מָאָ֗סוּ אֲשֶׁר֩ יַעֲשֶׂ֨ה אֹתָ֤ם הָֽאָדָם֙ וָחַ֣י בָּהֶ֔ם וְאֶת־ שַׁבְּתֹתַ֖י חִלְּל֣וּ מְאֹ֑ד וָאֹמַ֞ר לִשְׁפֹּ֨ךְ חֲמָתִ֧י עֲלֵיהֶ֛ם בַּמִּדְבָּ֖ר לְכַלּוֹתָֽם׃ ",
        "versenonikud": "וימרו בי בית ישראל במדבר בחקותי לא הלכו ואת משפטי מאסו אשר יעשה אתם האדם וחי בהם ואת שבתתי חללו מאד ואמר לשפך חמתי עליהם במדבר לכלותם "
    },
    {
        "bookchapter": "יחזקאל",
        "chapter": "כ",
        "versechapter": "יד",
        "bookseder": "יחזקאל",
        "seder": "יא",
        "verseseder": "יד",
        "versenikud": "וָאֶעֱשֶׂ֖ה לְמַ֣עַן שְׁמִ֑י לְבִלְתִּ֤י הֵחֵל֙ לְעֵינֵ֣י הַגּוֹיִ֔ם אֲשֶׁ֥ר הוֹצֵאתִ֖ים לְעֵינֵיהֶֽם׃ ",
        "versenonikud": "ואעשה למען שמי לבלתי החל לעיני הגוים אשר הוצאתים לעיניהם "
    },
    {
        "bookchapter": "יחזקאל",
        "chapter": "כ",
        "versechapter": "טו",
        "bookseder": "יחזקאל",
        "seder": "יא",
        "verseseder": "טו",
        "versenikud": "וְגַם־ אֲנִ֗י נָשָׂ֧אתִי יָדִ֛י לָהֶ֖ם בַּמִּדְבָּ֑ר לְבִלְתִּי֩ הָבִ֨יא אוֹתָ֜ם אֶל־ הָאָ֣רֶץ אֲשֶׁר־ נָתַ֗תִּי זָבַ֤ת חָלָב֙ וּדְבַ֔שׁ צְבִ֥י הִ֖יא לְכָל־ הָאֲרָצֽוֹת׃ ",
        "versenonikud": "וגם אני נשאתי ידי להם במדבר לבלתי הביא אותם אל הארץ אשר נתתי זבת חלב ודבש צבי היא לכל הארצות "
    },
    {
        "bookchapter": "יחזקאל",
        "chapter": "כ",
        "versechapter": "טז",
        "bookseder": "יחזקאל",
        "seder": "יא",
        "verseseder": "טז",
        "versenikud": "יַ֜עַן בְּמִשְׁפָּטַ֣י מָאָ֗סוּ וְאֶת־ חֻקּוֹתַי֙ לֹא־ הָלְכ֣וּ בָהֶ֔ם וְאֶת־ שַׁבְּתוֹתַ֖י חִלֵּ֑לוּ כִּ֛י אַחֲרֵ֥י גִלּוּלֵיהֶ֖ם לִבָּ֥ם הֹלֵֽךְ׃ ",
        "versenonikud": "יען במשפטי מאסו ואת חקותי לא הלכו בהם ואת שבתותי חללו כי אחרי גלוליהם לבם הלך "
    },
    {
        "bookchapter": "יחזקאל",
        "chapter": "כ",
        "versechapter": "יז",
        "bookseder": "יחזקאל",
        "seder": "יא",
        "verseseder": "יז",
        "versenikud": "וַתָּ֧חָס עֵינִ֛י עֲלֵיהֶ֖ם מִֽשַּׁחֲתָ֑ם וְלֹֽא־ עָשִׂ֧יתִי אוֹתָ֛ם כָּלָ֖ה בַּמִּדְבָּֽר׃ ",
        "versenonikud": "ותחס עיני עליהם משחתם ולא עשיתי אותם כלה במדבר "
    },
    {
        "bookchapter": "יחזקאל",
        "chapter": "כ",
        "versechapter": "יח",
        "bookseder": "יחזקאל",
        "seder": "יא",
        "verseseder": "יח",
        "versenikud": "וָאֹמַ֤ר אֶל־ בְּנֵיהֶם֙ בַּמִּדְבָּ֔ר בְּחוּקֵּ֤י אֲבֽוֹתֵיכֶם֙ אַל־ תֵּלֵ֔כוּ וְאֶת־ מִשְׁפְּטֵיהֶ֖ם אַל־ תִּשְׁמֹ֑רוּ וּבְגִלּוּלֵיהֶ֖ם אַל־ תִּטַּמָּֽאוּ׃ ",
        "versenonikud": "ואמר אל בניהם במדבר בחוקי אבותיכם אל תלכו ואת משפטיהם אל תשמרו ובגלוליהם אל תטמאו "
    },
    {
        "bookchapter": "יחזקאל",
        "chapter": "כ",
        "versechapter": "יט",
        "bookseder": "יחזקאל",
        "seder": "יא",
        "verseseder": "יט",
        "versenikud": "אֲנִי֙ יְהוָ֣ה אֱלֹהֵיכֶ֔ם בְּחֻקּוֹתַ֖י לֵ֑כוּ וְאֶת־ מִשְׁפָּטַ֥י שִׁמְר֖וּ וַעֲשׂ֥וּ אוֹתָֽם׃ ",
        "versenonikud": "אני יהוה אלהיכם בחקותי לכו ואת משפטי שמרו ועשו אותם "
    },
    {
        "bookchapter": "יחזקאל",
        "chapter": "כ",
        "versechapter": "כ",
        "bookseder": "יחזקאל",
        "seder": "יא",
        "verseseder": "כ",
        "versenikud": "וְאֶת־ שַׁבְּתוֹתַ֖י קַדֵּ֑שׁוּ וְהָי֤וּ לְאוֹת֙ בֵּינִ֣י וּבֵֽינֵיכֶ֔ם לָדַ֕עַת כִּ֛י אֲנִ֥י יְהוָ֖ה אֱלֹהֵיכֶֽם׃ ",
        "versenonikud": "ואת שבתותי קדשו והיו לאות ביני וביניכם לדעת כי אני יהוה אלהיכם "
    },
    {
        "bookchapter": "יחזקאל",
        "chapter": "כ",
        "versechapter": "כא",
        "bookseder": "יחזקאל",
        "seder": "יא",
        "verseseder": "כא",
        "versenikud": "וַיַּמְרוּ־ בִ֣י הַבָּנִ֗ים בְּחֻקּוֹתַ֣י לֹֽא־ הָ֠לָכוּ וְאֶת־ מִשְׁפָּטַ֨י לֹא־ שָׁמְר֜וּ לַעֲשׂ֣וֹת אוֹתָ֗ם אֲשֶׁר֩ יַעֲשֶׂ֨ה אוֹתָ֤ם הָֽאָדָם֙ וָחַ֣י בָּהֶ֔ם אֶת־ שַׁבְּתוֹתַ֖י חִלֵּ֑לוּ וָאֹמַ֞ר לִשְׁפֹּ֧ךְ חֲמָתִ֣י עֲלֵיהֶ֗ם לְכַלּ֥וֹת אַפִּ֛י בָּ֖ם בַּמִּדְבָּֽר׃ ",
        "versenonikud": "וימרו בי הבנים בחקותי לא הלכו ואת משפטי לא שמרו לעשות אותם אשר יעשה אותם האדם וחי בהם את שבתותי חללו ואמר לשפך חמתי עליהם לכלות אפי בם במדבר "
    },
    {
        "bookchapter": "יחזקאל",
        "chapter": "כ",
        "versechapter": "כב",
        "bookseder": "יחזקאל",
        "seder": "יא",
        "verseseder": "כב",
        "versenikud": "וַהֲשִׁבֹ֙תִי֙ אֶת־ יָדִ֔י וָאַ֖עַשׂ לְמַ֣עַן שְׁמִ֑י לְבִלְתִּ֤י הֵחֵל֙ לְעֵינֵ֣י הַגּוֹיִ֔ם אֲשֶׁר־ הוֹצֵ֥אתִי אוֹתָ֖ם לְעֵינֵיהֶֽם׃ ",
        "versenonikud": "והשבתי את ידי ואעש למען שמי לבלתי החל לעיני הגוים אשר הוצאתי אותם לעיניהם "
    },
    {
        "bookchapter": "יחזקאל",
        "chapter": "כ",
        "versechapter": "כג",
        "bookseder": "יחזקאל",
        "seder": "יא",
        "verseseder": "כג",
        "versenikud": "גַּם־ אֲנִ֗י נָשָׂ֧אתִי אֶת־ יָדִ֛י לָהֶ֖ם בַּמִּדְבָּ֑ר לְהָפִ֤יץ אֹתָם֙ בַּגּוֹיִ֔ם וּלְזָר֥וֹת אוֹתָ֖ם בָּאֲרָצֽוֹת׃ ",
        "versenonikud": "גם אני נשאתי את ידי להם במדבר להפיץ אתם בגוים ולזרות אותם בארצות "
    },
    {
        "bookchapter": "יחזקאל",
        "chapter": "כ",
        "versechapter": "כד",
        "bookseder": "יחזקאל",
        "seder": "יא",
        "verseseder": "כד",
        "versenikud": "יַ֜עַן מִשְׁפָּטַ֤י לֹֽא־ עָשׂוּ֙ וְחֻקּוֹתַ֣י מָאָ֔סוּ וְאֶת־ שַׁבְּתוֹתַ֖י חִלֵּ֑לוּ וְאַחֲרֵי֙ גִּלּוּלֵ֣י אֲבוֹתָ֔ם הָי֖וּ עֵינֵיהֶֽם׃ ",
        "versenonikud": "יען משפטי לא עשו וחקותי מאסו ואת שבתותי חללו ואחרי גלולי אבותם היו עיניהם "
    },
    {
        "bookchapter": "יחזקאל",
        "chapter": "כ",
        "versechapter": "כה",
        "bookseder": "יחזקאל",
        "seder": "יא",
        "verseseder": "כה",
        "versenikud": "וְגַם־ אֲנִי֙ נָתַ֣תִּי לָהֶ֔ם חֻקִּ֖ים לֹ֣א טוֹבִ֑ים וּמִ֨שְׁפָּטִ֔ים לֹ֥א יִֽחְי֖וּ בָּהֶֽם׃ ",
        "versenonikud": "וגם אני נתתי להם חקים לא טובים ומשפטים לא יחיו בהם "
    },
    {
        "bookchapter": "יחזקאל",
        "chapter": "כ",
        "versechapter": "כו",
        "bookseder": "יחזקאל",
        "seder": "יא",
        "verseseder": "כו",
        "versenikud": "וָאֲטַמֵּ֤א אוֹתָם֙ בְּמַתְּנוֹתָ֔ם בְּהַעֲבִ֖יר כָּל־ פֶּ֣טֶר רָ֑חַם לְמַ֣עַן אֲשִׁמֵּ֔ם לְמַ֙עַן֙ אֲשֶׁ֣ר יֵֽדְע֔וּ אֲשֶׁ֖ר אֲנִ֥י יְהוָֽה׃ ",
        "versenonikud": "ואטמא אותם במתנותם בהעביר כל פטר רחם למען אשמם למען אשר ידעו אשר אני יהוה "
    },
    {
        "bookchapter": "יחזקאל",
        "chapter": "כ",
        "versechapter": "כז",
        "bookseder": "יחזקאל",
        "seder": "יא",
        "verseseder": "כז",
        "versenikud": "לָכֵ֞ן דַּבֵּ֨ר אֶל־ בֵּ֤ית יִשְׂרָאֵל֙ בֶּן־ אָדָ֔ם וְאָמַרְתָּ֣ אֲלֵיהֶ֔ם כֹּ֥ה אָמַ֖ר אֲדֹנָ֣י יְהוִ֑ה ע֗וֹד זֹ֚את גִּדְּפ֤וּ אוֹתִי֙ אֲב֣וֹתֵיכֶ֔ם בְּמַעֲלָ֥ם בִּ֖י מָֽעַל׃ ",
        "versenonikud": "לכן דבר אל בית ישראל בן אדם ואמרת אליהם כה אמר אדני יהוה עוד זאת גדפו אותי אבותיכם במעלם בי מעל "
    },
    {
        "bookchapter": "יחזקאל",
        "chapter": "כ",
        "versechapter": "כח",
        "bookseder": "יחזקאל",
        "seder": "יא",
        "verseseder": "כח",
        "versenikud": "וָאֲבִיאֵם֙ אֶל־ הָאָ֔רֶץ אֲשֶׁ֤ר נָשָׂ֙אתִי֙ אֶת־ יָדִ֔י לָתֵ֥ת אוֹתָ֖הּ לָהֶ֑ם וַיִּרְאוּ֩ כָל־ גִּבְעָ֨ה רָמָ֜ה וְכָל־ עֵ֣ץ עָבֹ֗ת וַיִּזְבְּחוּ־ שָׁ֤ם אֶת־ זִבְחֵיהֶם֙ וַיִּתְּנוּ־ שָׁם֙ כַּ֣עַס קָרְבָּנָ֔ם וַיָּשִׂ֣ימוּ שָׁ֗ם רֵ֚יחַ נִיח֣וֹחֵיהֶ֔ם וַיַּסִּ֥יכוּ שָׁ֖ם אֶת־ נִסְכֵּיהֶֽם׃ ",
        "versenonikud": "ואביאם אל הארץ אשר נשאתי את ידי לתת אותה להם ויראו כל גבעה רמה וכל עץ עבת ויזבחו שם את זבחיהם ויתנו שם כעס קרבנם וישימו שם ריח ניחוחיהם ויסיכו שם את נסכיהם "
    },
    {
        "bookchapter": "יחזקאל",
        "chapter": "כ",
        "versechapter": "כט",
        "bookseder": "יחזקאל",
        "seder": "יא",
        "verseseder": "כט",
        "versenikud": "וָאֹמַ֣ר אֲלֵהֶ֔ם מָ֣ה הַבָּמָ֔ה אֲשֶׁר־ אַתֶּ֥ם הַבָּאִ֖ים שָׁ֑ם וַיִּקָּרֵ֤א שְׁמָהּ֙ בָּמָ֔ה עַ֖ד הַיּ֥וֹם הַזֶּֽה׃ ",
        "versenonikud": "ואמר אלהם מה הבמה אשר אתם הבאים שם ויקרא שמה במה עד היום הזה "
    },
    {
        "bookchapter": "יחזקאל",
        "chapter": "כ",
        "versechapter": "ל",
        "bookseder": "יחזקאל",
        "seder": "יא",
        "verseseder": "ל",
        "versenikud": "לָכֵ֞ן אֱמֹ֣ר ׀ אֶל־ בֵּ֣ית יִשְׂרָאֵ֗ל כֹּ֤ה אָמַר֙ אֲדֹנָ֣י יְהוִ֔ה הַבְּדֶ֥רֶךְ אֲבֽוֹתֵיכֶ֖ם אַתֶּ֣ם נִטְמְאִ֑ים וְאַחֲרֵ֥י שִׁקּוּצֵיהֶ֖ם אַתֶּ֥ם זֹנִֽים׃ ",
        "versenonikud": "לכן אמר  אל בית ישראל כה אמר אדני יהוה הבדרך אבותיכם אתם נטמאים ואחרי שקוציהם אתם זנים "
    },
    {
        "bookchapter": "יחזקאל",
        "chapter": "כ",
        "versechapter": "לא",
        "bookseder": "יחזקאל",
        "seder": "יא",
        "verseseder": "לא",
        "versenikud": "וּבִשְׂאֵ֣ת מַתְּנֹֽתֵיכֶ֡ם בְּֽהַעֲבִיר֩ בְּנֵיכֶ֨ם בָּאֵ֜שׁ אַתֶּם֩ נִטְמְאִ֤֨ים לְכָל־ גִּלּֽוּלֵיכֶם֙ עַד־ הַיּ֔וֹם וַאֲנִ֛י אִדָּרֵ֥שׁ לָכֶ֖ם בֵּ֣ית יִשְׂרָאֵ֑ל חַי־ אָ֗נִי נְאֻם֙ אֲדֹנָ֣י יְהוִ֔ה אִם־ אִדָּרֵ֖שׁ לָכֶֽם׃ ",
        "versenonikud": "ובשאת מתנתיכם בהעביר בניכם באש אתם נטמאים לכל גלוליכם עד היום ואני אדרש לכם בית ישראל חי אני נאם אדני יהוה אם אדרש לכם "
    },
    {
        "bookchapter": "יחזקאל",
        "chapter": "כ",
        "versechapter": "לב",
        "bookseder": "יחזקאל",
        "seder": "יא",
        "verseseder": "לב",
        "versenikud": "וְהָֽעֹלָה֙ עַל־ ר֣וּחֲכֶ֔ם הָי֖וֹ לֹ֣א תִֽהְיֶ֑ה אֲשֶׁ֣ר ׀ אַתֶּ֣ם אֹמְרִ֗ים נִֽהְיֶ֤ה כַגּוֹיִם֙ כְּמִשְׁפְּח֣וֹת הָאֲרָצ֔וֹת לְשָׁרֵ֖ת עֵ֥ץ וָאָֽבֶן׃ ",
        "versenonikud": "והעלה על רוחכם היו לא תהיה אשר  אתם אמרים נהיה כגוים כמשפחות הארצות לשרת עץ ואבן "
    },
    {
        "bookchapter": "יחזקאל",
        "chapter": "כ",
        "versechapter": "לג",
        "bookseder": "יחזקאל",
        "seder": "יא",
        "verseseder": "לג",
        "versenikud": "חַי־ אָ֕נִי נְאֻ֖ם אֲדֹנָ֣י יְהוִ֑ה אִם־ לֹ֠א בְּיָ֨ד חֲזָקָ֜ה וּבִזְר֧וֹעַ נְטוּיָ֛ה וּבְחֵמָ֥ה שְׁפוּכָ֖ה אֶמְל֥וֹךְ עֲלֵיכֶֽם׃ ",
        "versenonikud": "חי אני נאם אדני יהוה אם לא ביד חזקה ובזרוע נטויה ובחמה שפוכה אמלוך עליכם "
    },
    {
        "bookchapter": "יחזקאל",
        "chapter": "כ",
        "versechapter": "לד",
        "bookseder": "יחזקאל",
        "seder": "יא",
        "verseseder": "לד",
        "versenikud": "וְהוֹצֵאתִ֤י אֶתְכֶם֙ מִן־ הָ֣עַמִּ֔ים וְקִבַּצְתִּ֣י אֶתְכֶ֔ם מִן־ הָ֣אֲרָצ֔וֹת אֲשֶׁ֥ר נְפוֹצֹתֶ֖ם בָּ֑ם בְּיָ֤ד חֲזָקָה֙ וּבִזְר֣וֹעַ נְטוּיָ֔ה וּבְחֵמָ֖ה שְׁפוּכָֽה׃ ",
        "versenonikud": "והוצאתי אתכם מן העמים וקבצתי אתכם מן הארצות אשר נפוצתם בם ביד חזקה ובזרוע נטויה ובחמה שפוכה "
    },
    {
        "bookchapter": "יחזקאל",
        "chapter": "כ",
        "versechapter": "לה",
        "bookseder": "יחזקאל",
        "seder": "יא",
        "verseseder": "לה",
        "versenikud": "וְהֵבֵאתִ֣י אֶתְכֶ֔ם אֶל־ מִדְבַּ֖ר הָֽעַמִּ֑ים וְנִשְׁפַּטְתִּ֤י אִתְּכֶם֙ שָׁ֔ם פָּנִ֖ים אֶל־ פָּנִֽים׃ ",
        "versenonikud": "והבאתי אתכם אל מדבר העמים ונשפטתי אתכם שם פנים אל פנים "
    },
    {
        "bookchapter": "יחזקאל",
        "chapter": "כ",
        "versechapter": "לו",
        "bookseder": "יחזקאל",
        "seder": "יא",
        "verseseder": "לו",
        "versenikud": "כַּאֲשֶׁ֤ר נִשְׁפַּ֙טְתִּי֙ אֶת־ אֲב֣וֹתֵיכֶ֔ם בְּמִדְבַּ֖ר אֶ֣רֶץ מִצְרָ֑יִם כֵּ֚ן אִשָּׁפֵ֣ט אִתְּכֶ֔ם נְאֻ֖ם אֲדֹנָ֥י יְהוִֽה׃ ",
        "versenonikud": "כאשר נשפטתי את אבותיכם במדבר ארץ מצרים כן אשפט אתכם נאם אדני יהוה "
    },
    {
        "bookchapter": "יחזקאל",
        "chapter": "כ",
        "versechapter": "לז",
        "bookseder": "יחזקאל",
        "seder": "יא",
        "verseseder": "לז",
        "versenikud": "וְהַעֲבַרְתִּ֥י אֶתְכֶ֖ם תַּ֣חַת הַשָּׁ֑בֶט וְהֵבֵאתִ֥י אֶתְכֶ֖ם בְּמָסֹ֥רֶת הַבְּרִֽית׃ ",
        "versenonikud": "והעברתי אתכם תחת השבט והבאתי אתכם במסרת הברית "
    },
    {
        "bookchapter": "יחזקאל",
        "chapter": "כ",
        "versechapter": "לח",
        "bookseder": "יחזקאל",
        "seder": "יא",
        "verseseder": "לח",
        "versenikud": "וּבָרוֹתִ֣י מִכֶּ֗ם הַמֹּרְדִ֤ים וְהַפּֽוֹשְׁעִים֙ בִּ֔י מֵאֶ֤רֶץ מְגֽוּרֵיהֶם֙ אוֹצִ֣יא אוֹתָ֔ם וְאֶל־ אַדְמַ֥ת יִשְׂרָאֵ֖ל לֹ֣א יָב֑וֹא וִֽידַעְתֶּ֖ם כִּי־ אֲנִ֥י יְהוָֽה׃ ",
        "versenonikud": "וברותי מכם המרדים והפושעים בי מארץ מגוריהם אוציא אותם ואל אדמת ישראל לא יבוא וידעתם כי אני יהוה "
    },
    {
        "bookchapter": "יחזקאל",
        "chapter": "כ",
        "versechapter": "לט",
        "bookseder": "יחזקאל",
        "seder": "יא",
        "verseseder": "לט",
        "versenikud": "וְאַתֶּ֨ם בֵּֽית־ יִשְׂרָאֵ֜ל כֹּֽה־ אָמַ֣ר ׀ אֲדֹנָ֣י יְהֹוִ֗ה אִ֤ישׁ גִּלּוּלָיו֙ לְכ֣וּ עֲבֹ֔דוּ וְאַחַ֕ר אִם־ אֵינְכֶ֖ם שֹׁמְעִ֣ים אֵלָ֑י וְאֶת־ שֵׁ֤ם קָדְשִׁי֙ לֹ֣א תְחַלְּלוּ־ ע֔וֹד בְּמַתְּנֽוֹתֵיכֶ֖ם וּבְגִלּוּלֵיכֶֽם׃ ",
        "versenonikud": "ואתם בית ישראל כה אמר  אדני יהוה איש גלוליו לכו עבדו ואחר אם אינכם שמעים אלי ואת שם קדשי לא תחללו עוד במתנותיכם ובגלוליכם "
    },
    {
        "bookchapter": "יחזקאל",
        "chapter": "כ",
        "versechapter": "מ",
        "bookseder": "יחזקאל",
        "seder": "יא",
        "verseseder": "מ",
        "versenikud": "כִּ֣י בְהַר־ קָדְשִׁ֞י בְּהַ֣ר ׀ מְר֣וֹם יִשְׂרָאֵ֗ל נְאֻם֙ אֲדֹנָ֣י יְהוִ֔ה שָׁ֣ם יַעַבְדֻ֜נִי כָּל־ בֵּ֧ית יִשְׂרָאֵ֛ל כֻּלֹּ֖ה בָּאָ֑רֶץ שָׁ֣ם אֶרְצֵ֔ם וְשָׁ֞ם אֶדְר֣וֹשׁ אֶת־ תְּרוּמֹֽתֵיכֶ֗ם וְאֶת־ רֵאשִׁ֛ית מַשְׂאוֹתֵיכֶ֖ם בְּכָל־ קָדְשֵׁיכֶֽם׃ ",
        "versenonikud": "כי בהר קדשי בהר  מרום ישראל נאם אדני יהוה שם יעבדני כל בית ישראל כלה בארץ שם ארצם ושם אדרוש את תרומתיכם ואת ראשית משאותיכם בכל קדשיכם "
    },
    {
        "bookchapter": "יחזקאל",
        "chapter": "כ",
        "versechapter": "מא",
        "bookseder": "יחזקאל",
        "seder": "יב",
        "verseseder": "א",
        "versenikud": "בְּרֵ֣יחַ נִיחֹחַ֮ אֶרְצֶ֣ה אֶתְכֶם֒ בְּהוֹצִיאִ֤י אֶתְכֶם֙ מִן־ הָ֣עַמִּ֔ים וְקִבַּצְתִּ֣י אֶתְכֶ֔ם מִן־ הָ֣אֲרָצ֔וֹת אֲשֶׁ֥ר נְפֹצֹתֶ֖ם בָּ֑ם וְנִקְדַּשְׁתִּ֥י בָכֶ֖ם לְעֵינֵ֥י הַגּוֹיִֽם׃ ",
        "versenonikud": "בריח ניחח ארצה אתכם בהוציאי אתכם מן העמים וקבצתי אתכם מן הארצות אשר נפצתם בם ונקדשתי בכם לעיני הגוים "
    },
    {
        "bookchapter": "יחזקאל",
        "chapter": "כ",
        "versechapter": "מב",
        "bookseder": "יחזקאל",
        "seder": "יב",
        "verseseder": "ב",
        "versenikud": "וִֽידַעְתֶּם֙ כִּֽי־ אֲנִ֣י יְהוָ֔ה בַּהֲבִיאִ֥י אֶתְכֶ֖ם אֶל־ אַדְמַ֣ת יִשְׂרָאֵ֑ל אֶל־ הָאָ֗רֶץ אֲשֶׁ֤ר נָשָׂ֙אתִי֙ אֶת־ יָדִ֔י לָתֵ֥ת אוֹתָ֖הּ לַאֲבֽוֹתֵיכֶֽם׃ ",
        "versenonikud": "וידעתם כי אני יהוה בהביאי אתכם אל אדמת ישראל אל הארץ אשר נשאתי את ידי לתת אותה לאבותיכם "
    },
    {
        "bookchapter": "יחזקאל",
        "chapter": "כ",
        "versechapter": "מג",
        "bookseder": "יחזקאל",
        "seder": "יב",
        "verseseder": "ג",
        "versenikud": "וּזְכַרְתֶּם־ שָׁ֗ם אֶת־ דַּרְכֵיכֶם֙ וְאֵת֙ כָּל־ עֲלִיל֣וֹתֵיכֶ֔ם אֲשֶׁ֥ר נִטְמֵאתֶ֖ם בָּ֑ם וּנְקֹֽטֹתֶם֙ בִּפְנֵיכֶ֔ם בְּכָל־ רָעוֹתֵיכֶ֖ם אֲשֶׁ֥ר עֲשִׂיתֶֽם׃ ",
        "versenonikud": "וזכרתם שם את דרכיכם ואת כל עלילותיכם אשר נטמאתם בם ונקטתם בפניכם בכל רעותיכם אשר עשיתם "
    },
    {
        "bookchapter": "יחזקאל",
        "chapter": "כ",
        "versechapter": "מד",
        "bookseder": "יחזקאל",
        "seder": "יב",
        "verseseder": "ד",
        "versenikud": "וִֽידַעְתֶּם֙ כִּֽי־ אֲנִ֣י יְהוָ֔ה בַּעֲשׂוֹתִ֥י אִתְּכֶ֖ם לְמַ֣עַן שְׁמִ֑י לֹא֩ כְדַרְכֵיכֶ֨ם הָרָעִ֜ים וְכַעֲלִילֽוֹתֵיכֶ֤ם הַנִּשְׁחָתוֹת֙ בֵּ֣ית יִשְׂרָאֵ֔ל נְאֻ֖ם אֲדֹנָ֥י יְהוִֽה׃ ",
        "versenonikud": "וידעתם כי אני יהוה בעשותי אתכם למען שמי לא כדרכיכם הרעים וכעלילותיכם הנשחתות בית ישראל נאם אדני יהוה "
    }
]