[
    {
        "bookchapter": "דניאל",
        "chapter": "ז",
        "versechapter": "א",
        "bookseder": "דניאל",
        "seder": "ה",
        "verseseder": "כ",
        "versenikud": "בִּשְׁנַ֣ת חֲדָ֗ה לְבֵלְאשַׁצַּר֙ מֶ֣לֶךְ בָּבֶ֔ל דָּנִיֵּאל֙ חֵ֣לֶם חֲזָ֔ה וְחֶזְוֵ֥י רֵאשֵׁ֖הּ עַֽל־ מִשְׁכְּבֵ֑הּ בֵּאדַ֙יִן֙ חֶלְמָ֣א כְתַ֔ב רֵ֥אשׁ מִלִּ֖ין אֲמַֽר׃ ",
        "versenonikud": "בשנת חדה לבלאשצר מלך בבל דניאל חלם חזה וחזוי ראשה על משכבה באדין חלמא כתב ראש מלין אמר "
    },
    {
        "bookchapter": "דניאל",
        "chapter": "ז",
        "versechapter": "ב",
        "bookseder": "דניאל",
        "seder": "ה",
        "verseseder": "כא",
        "versenikud": "עָנֵ֤ה דָנִיֵּאל֙ וְאָמַ֔ר חָזֵ֥ה הֲוֵ֛ית בְּחֶזְוִ֖י עִם־ לֵֽילְיָ֑א וַאֲר֗וּ אַרְבַּע֙ רוּחֵ֣י שְׁמַיָּ֔א מְגִיחָ֖ן לְיַמָּ֥א רַבָּֽא׃ ",
        "versenonikud": "ענה דניאל ואמר חזה הוית בחזוי עם ליליא וארו ארבע רוחי שמיא מגיחן לימא רבא "
    },
    {
        "bookchapter": "דניאל",
        "chapter": "ז",
        "versechapter": "ג",
        "bookseder": "דניאל",
        "seder": "ה",
        "verseseder": "כב",
        "versenikud": "וְאַרְבַּ֤ע חֵיוָן֙ רַבְרְבָ֔ן סָלְקָ֖ן מִן־ יַמָּ֑א שָׁנְיָ֖ן דָּ֥א מִן־ דָּֽא׃ ",
        "versenonikud": "וארבע חיון רברבן סלקן מן ימא שנין דא מן דא "
    },
    {
        "bookchapter": "דניאל",
        "chapter": "ז",
        "versechapter": "ד",
        "bookseder": "דניאל",
        "seder": "ה",
        "verseseder": "כג",
        "versenikud": "קַדְמָיְתָ֣א כְאַרְיֵ֔ה וְגַפִּ֥ין דִּֽי־ נְשַׁ֖ר לַ֑הּ חָזֵ֣ה הֲוֵ֡ית עַד֩ דִּי־ מְּרִ֨יטוּ גַפַּ֜יהּ וּנְטִ֣ילַת מִן־ אַרְעָ֗א וְעַל־ רַגְלַ֙יִן֙ כֶּאֱנָ֣שׁ הֳקִימַ֔ת וּלְבַ֥ב אֱנָ֖שׁ יְהִ֥יב לַֽהּ׃ ",
        "versenonikud": "קדמיתא כאריה וגפין די נשר לה חזה הוית עד די מריטו גפיה ונטילת מן ארעא ועל רגלין כאנש הקימת ולבב אנש יהיב לה "
    },
    {
        "bookchapter": "דניאל",
        "chapter": "ז",
        "versechapter": "ה",
        "bookseder": "דניאל",
        "seder": "ה",
        "verseseder": "כד",
        "versenikud": "וַאֲר֣וּ חֵיוָה֩ אָחֳרִ֨י תִנְיָנָ֜ה דָּמְיָ֣ה לְדֹ֗ב וְלִשְׂטַר־ חַד֙ הֳקִמַ֔ת וּתְלָ֥ת עִלְעִ֛ין בְּפֻמַּ֖הּ בֵּ֣ין שניה שִׁנַּ֑הּ וְכֵן֙ אָמְרִ֣ין לַ֔הּ ק֥וּמִֽי אֲכֻ֖לִי בְּשַׂ֥ר שַׂגִּֽיא׃ ",
        "versenonikud": "וארו חיוה אחרי תנינה דמיה לדב ולשטר חד הקמת ותלת עלעין בפמה בין שניה שנה וכן אמרין לה קומי אכלי בשר שגיא "
    },
    {
        "bookchapter": "דניאל",
        "chapter": "ז",
        "versechapter": "ו",
        "bookseder": "דניאל",
        "seder": "ה",
        "verseseder": "כה",
        "versenikud": "בָּאתַ֨ר דְּנָ֜ה חָזֵ֣ה הֲוֵ֗ית וַאֲר֤וּ אָֽחֳרִי֙ כִּנְמַ֔ר וְלַ֨הּ גַּפִּ֥ין אַרְבַּ֛ע דִּי־ ע֖וֹף עַל־ גביה גַּבַּ֑הּ וְאַרְבְּעָ֤ה רֵאשִׁין֙ לְחֵ֣יוְתָ֔א וְשָׁלְטָ֖ן יְהִ֥יב לַֽהּ׃ ",
        "versenonikud": "באתר דנה חזה הוית וארו אחרי כנמר ולה גפין ארבע די עוף על גביה גבה וארבעה ראשין לחיותא ושלטן יהיב לה "
    },
    {
        "bookchapter": "דניאל",
        "chapter": "ז",
        "versechapter": "ז",
        "bookseder": "דניאל",
        "seder": "ה",
        "verseseder": "כו",
        "versenikud": "בָּאתַ֣ר דְּנָה֩ חָזֵ֨ה הֲוֵ֜ית בְּחֶזְוֵ֣י לֵֽילְיָ֗א וַאֲר֣וּ חֵיוָ֣ה רביעיה רְֽבִיעָאָ֡ה דְּחִילָה֩ וְאֵֽימְתָנִ֨י וְתַקִּיפָ֜א יַתִּ֗ירָא וְשִׁנַּ֨יִן דִּֽי־ פַרְזֶ֥ל לַהּ֙ רַבְרְבָ֔ן אָֽכְלָ֣ה וּמַדֱּקָ֔ה וּשְׁאָרָ֖א ברגליה בְּרַגְלַ֣הּ רָפְסָ֑ה וְהִ֣יא מְשַׁנְּיָ֗ה מִן־ כָּל־ חֵֽיוָתָא֙ דִּ֣י קָֽדָמַ֔יהּ וְקַרְנַ֥יִן עֲשַׂ֖ר לַֽהּ׃ ",
        "versenonikud": "באתר דנה חזה הוית בחזוי ליליא וארו חיוה רביעיה רביעאה דחילה ואימתני ותקיפא יתירא ושנין די פרזל לה רברבן אכלה ומדקה ושארא ברגליה ברגלה רפסה והיא משניה מן כל חיותא די קדמיה וקרנין עשר לה "
    },
    {
        "bookchapter": "דניאל",
        "chapter": "ז",
        "versechapter": "ח",
        "bookseder": "דניאל",
        "seder": "ה",
        "verseseder": "כז",
        "versenikud": "מִשְׂתַּכַּ֨ל הֲוֵ֜ית בְּקַרְנַיָּ֗א וַ֠אֲלוּ קֶ֣רֶן אָחֳרִ֤י זְעֵירָה֙ סִלְקָ֣ת ביניהון בֵּֽינֵיהֵ֔ן וּתְלָ֗ת מִן־ קַרְנַיָּא֙ קַדְמָ֣יָתָ֔א אתעקרו אֶתְעֲקַ֖רָה מִן־ קדמיה קֳדָמַ֑הּ וַאֲל֨וּ עַיְנִ֜ין כְּעַיְנֵ֤י אֲנָשָׁא֙ בְּקַרְנָא־ דָ֔א וּפֻ֖ם מְמַלִּ֥ל רַבְרְבָֽן׃ ",
        "versenonikud": "משתכל הוית בקרניא ואלו קרן אחרי זעירה סלקת ביניהון ביניהן ותלת מן קרניא קדמיתא אתעקרו אתעקרה מן קדמיה קדמה ואלו עינין כעיני אנשא בקרנא דא ופם ממלל רברבן "
    },
    {
        "bookchapter": "דניאל",
        "chapter": "ז",
        "versechapter": "ט",
        "bookseder": "דניאל",
        "seder": "ה",
        "verseseder": "כח",
        "versenikud": "חָזֵ֣ה הֲוֵ֗ית עַ֣ד דִּ֤י כָרְסָוָן֙ רְמִ֔יו וְעַתִּ֥יק יוֹמִ֖ין יְתִ֑ב לְבוּשֵׁ֣הּ ׀ כִּתְלַ֣ג חִוָּ֗ר וּשְׂעַ֤ר רֵאשֵׁהּ֙ כַּעֲמַ֣ר נְקֵ֔א כָּרְסְיֵהּ֙ שְׁבִיבִ֣ין דִּי־ נ֔וּר גַּלְגִּלּ֖וֹהִי נ֥וּר דָּלִֽק׃ ",
        "versenonikud": "חזה הוית עד די כרסון רמיו ועתיק יומין יתב לבושה  כתלג חור ושער ראשה כעמר נקא כרסיה שביבין די נור גלגלוהי נור דלק "
    },
    {
        "bookchapter": "דניאל",
        "chapter": "ז",
        "versechapter": "י",
        "bookseder": "דניאל",
        "seder": "ה",
        "verseseder": "כט",
        "versenikud": "נְהַ֣ר דִּי־ נ֗וּר נָגֵ֤ד וְנָפֵק֙ מִן־ קֳדָמ֔וֹהִי אֶ֤לֶף אלפים אַלְפִין֙ יְשַׁמְּשׁוּנֵּ֔הּ וְרִבּ֥וֹ רבון רִבְבָ֖ן קָֽדָמ֣וֹהִי יְקוּמ֑וּן דִּינָ֥א יְתִ֖ב וְסִפְרִ֥ין פְּתִֽיחוּ׃ ",
        "versenonikud": "נהר די נור נגד ונפק מן קדמוהי אלף אלפים אלפין ישמשונה ורבו רבון רבבן קדמוהי יקומון דינא יתב וספרין פתיחו "
    },
    {
        "bookchapter": "דניאל",
        "chapter": "ז",
        "versechapter": "יא",
        "bookseder": "דניאל",
        "seder": "ה",
        "verseseder": "ל",
        "versenikud": "חָזֵ֣ה הֲוֵ֔ית בֵּאדַ֗יִן מִן־ קָל֙ מִלַּיָּ֣א רַבְרְבָתָ֔א דִּ֥י קַרְנָ֖א מְמַלֱּלָ֑ה חָזֵ֣ה הֲוֵ֡ית עַד֩ דִּ֨י קְטִילַ֤ת חֵֽיוְתָא֙ וְהוּבַ֣ד גִּשְׁמַ֔הּ וִיהִיבַ֖ת לִיקֵדַ֥ת אֶשָּֽׁא׃ ",
        "versenonikud": "חזה הוית באדין מן קל מליא רברבתא די קרנא ממללה חזה הוית עד די קטילת חיותא והובד גשמה ויהיבת ליקדת אשא "
    },
    {
        "bookchapter": "דניאל",
        "chapter": "ז",
        "versechapter": "יב",
        "bookseder": "דניאל",
        "seder": "ה",
        "verseseder": "לא",
        "versenikud": "וּשְׁאָר֙ חֵֽיוָתָ֔א הֶעְדִּ֖יו שָׁלְטָנְה֑וֹן וְאַרְכָ֧ה בְחַיִּ֛ין יְהִ֥יבַת לְה֖וֹן עַד־ זְמַ֥ן וְעִדָּֽן׃ ",
        "versenonikud": "ושאר חיותא העדיו שלטנהון וארכה בחיין יהיבת להון עד זמן ועדן "
    },
    {
        "bookchapter": "דניאל",
        "chapter": "ז",
        "versechapter": "יג",
        "bookseder": "דניאל",
        "seder": "ה",
        "verseseder": "לב",
        "versenikud": "חָזֵ֤ה הֲוֵית֙ בְּחֶזְוֵ֣י לֵֽילְיָ֔א וַאֲרוּ֙ עִם־ עֲנָנֵ֣י שְׁמַיָּ֔א כְּבַ֥ר אֱנָ֖שׁ אָתֵ֣ה הֲוָ֑ה וְעַד־ עַתִּ֤יק יֽוֹמַיָּא֙ מְטָ֔ה וּקְדָמ֖וֹהִי הַקְרְבֽוּהִי׃ ",
        "versenonikud": "חזה הוית בחזוי ליליא וארו עם ענני שמיא כבר אנש אתה הוה ועד עתיק יומיא מטה וקדמוהי הקרבוהי "
    },
    {
        "bookchapter": "דניאל",
        "chapter": "ז",
        "versechapter": "יד",
        "bookseder": "דניאל",
        "seder": "ה",
        "verseseder": "לג",
        "versenikud": "וְלֵ֨הּ יְהִ֤יב שָׁלְטָן֙ וִיקָ֣ר וּמַלְכ֔וּ וְכֹ֣ל עַֽמְמַיָּ֗א אֻמַיָּ֛א וְלִשָּׁנַיָּ֖א לֵ֣הּ יִפְלְח֑וּן שָׁלְטָנֵ֞הּ שָׁלְטָ֤ן עָלַם֙ דִּֽי־ לָ֣א יֶעְדֵּ֔ה וּמַלְכוּתֵ֖הּ דִּי־ לָ֥א תִתְחַבַּֽל׃ ",
        "versenonikud": "ולה יהיב שלטן ויקר ומלכו וכל עממיא אמיא ולשניא לה יפלחון שלטנה שלטן עלם די לא יעדה ומלכותה די לא תתחבל "
    },
    {
        "bookchapter": "דניאל",
        "chapter": "ז",
        "versechapter": "טו",
        "bookseder": "דניאל",
        "seder": "ה",
        "verseseder": "לד",
        "versenikud": "אֶתְכְּרִיַּ֥ת רוּחִ֛י אֲנָ֥ה דָנִיֵּ֖אל בְּג֣וֹא נִדְנֶ֑ה וְחֶזְוֵ֥י רֵאשִׁ֖י יְבַהֲלֻנַּֽנִי׃ ",
        "versenonikud": "אתכרית רוחי אנה דניאל בגוא נדנה וחזוי ראשי יבהלנני "
    },
    {
        "bookchapter": "דניאל",
        "chapter": "ז",
        "versechapter": "טז",
        "bookseder": "דניאל",
        "seder": "ה",
        "verseseder": "לה",
        "versenikud": "קִרְבֵ֗ת עַל־ חַד֙ מִן־ קָ֣אֲמַיָּ֔א וְיַצִּיבָ֥א אֶבְעֵֽא־ מִנֵּ֖הּ עַֽל־ כָּל־ דְּנָ֑ה וַאֲמַר־ לִ֕י וּפְשַׁ֥ר מִלַּיָּ֖א יְהוֹדְעִנַּֽנִי׃ ",
        "versenonikud": "קרבת על חד מן קאמיא ויציבא אבעא מנה על כל דנה ואמר לי ופשר מליא יהודענני "
    },
    {
        "bookchapter": "דניאל",
        "chapter": "ז",
        "versechapter": "יז",
        "bookseder": "דניאל",
        "seder": "ה",
        "verseseder": "לו",
        "versenikud": "אִלֵּין֙ חֵיוָתָ֣א רַבְרְבָתָ֔א דִּ֥י אִנִּ֖ין אַרְבַּ֑ע אַרְבְּעָ֥ה מַלְכִ֖ין יְקוּמ֥וּן מִן־ אַרְעָֽא׃ ",
        "versenonikud": "אלין חיותא רברבתא די אנין ארבע ארבעה מלכין יקומון מן ארעא "
    },
    {
        "bookchapter": "דניאל",
        "chapter": "ז",
        "versechapter": "יח",
        "bookseder": "דניאל",
        "seder": "ה",
        "verseseder": "לז",
        "versenikud": "וִֽיקַבְּלוּן֙ מַלְכוּתָ֔א קַדִּישֵׁ֖י עֶלְיוֹנִ֑ין וְיַחְסְנ֤וּן מַלְכוּתָא֙ עַֽד־ עָ֣לְמָ֔א וְעַ֖ד עָלַ֥ם עָלְמַיָּֽא׃ ",
        "versenonikud": "ויקבלון מלכותא קדישי עליונין ויחסנון מלכותא עד עלמא ועד עלם עלמיא "
    },
    {
        "bookchapter": "דניאל",
        "chapter": "ז",
        "versechapter": "יט",
        "bookseder": "דניאל",
        "seder": "ה",
        "verseseder": "לח",
        "versenikud": "אֱדַ֗יִן צְבִית֙ לְיַצָּבָ֔א עַל־ חֵֽיוְתָא֙ רְבִיעָ֣יְתָ֔א דִּֽי־ הֲוָ֥ת שָֽׁנְיָ֖ה מִן־ כלהון כָּלְּהֵ֑ין דְּחִילָ֣ה יַתִּ֗ירָה שניה שִׁנַּ֤הּ דִּֽי־ פַרְזֶל֙ וְטִפְרַ֣יהּ דִּֽי־ נְחָ֔שׁ אָֽכְלָ֣ה מַדֲּקָ֔ה וּשְׁאָרָ֖א בְּרַגְלַ֥יהּ רָֽפְסָֽה׃ ",
        "versenonikud": "אדין צבית ליצבא על חיותא רביעיתא די הות שניה מן כלהון כלהין דחילה יתירה שניה שנה די פרזל וטפריה די נחש אכלה מדקה ושארא ברגליה רפסה "
    },
    {
        "bookchapter": "דניאל",
        "chapter": "ז",
        "versechapter": "כ",
        "bookseder": "דניאל",
        "seder": "ה",
        "verseseder": "לט",
        "versenikud": "וְעַל־ קַרְנַיָּ֤א עֲשַׂר֙ דִּ֣י בְרֵאשַׁ֔הּ וְאָחֳרִי֙ דִּ֣י סִלְקַ֔ת ונפלו וּנְפַ֥לָה מִן־ קדמיה קֳדָמַ֖הּ תְּלָ֑ת וְקַרְנָ֨א דִכֵּ֜ן וְעַיְנִ֣ין לַ֗הּ וְפֻם֙ מְמַלִּ֣ל רַבְרְבָ֔ן וְחֶזְוַ֖הּ רַ֥ב מִן־ חַבְרָתַֽהּ׃ ",
        "versenonikud": "ועל קרניא עשר די בראשה ואחרי די סלקת ונפלו ונפלה מן קדמיה קדמה תלת וקרנא דכן ועינין לה ופם ממלל רברבן וחזוה רב מן חברתה "
    },
    {
        "bookchapter": "דניאל",
        "chapter": "ז",
        "versechapter": "כא",
        "bookseder": "דניאל",
        "seder": "ה",
        "verseseder": "מ",
        "versenikud": "חָזֵ֣ה הֲוֵ֔ית וְקַרְנָ֣א דִכֵּ֔ן עָבְדָ֥ה קְרָ֖ב עִם־ קַדִּישִׁ֑ין וְיָכְלָ֖ה לְהֽוֹן׃ ",
        "versenonikud": "חזה הוית וקרנא דכן עבדה קרב עם קדישין ויכלה להון "
    },
    {
        "bookchapter": "דניאל",
        "chapter": "ז",
        "versechapter": "כב",
        "bookseder": "דניאל",
        "seder": "ה",
        "verseseder": "מא",
        "versenikud": "עַ֣ד דִּֽי־ אֲתָ֗ה עַתִּיק֙ יֽוֹמַיָּ֔א וְדִינָ֣א יְהִ֔ב לְקַדִּישֵׁ֖י עֶלְיוֹנִ֑ין וְזִמְנָ֣א מְטָ֔ה וּמַלְכוּתָ֖א הֶחֱסִ֥נוּ קַדִּישִֽׁין׃ ",
        "versenonikud": "עד די אתה עתיק יומיא ודינא יהב לקדישי עליונין וזמנא מטה ומלכותא החסנו קדישין "
    },
    {
        "bookchapter": "דניאל",
        "chapter": "ז",
        "versechapter": "כג",
        "bookseder": "דניאל",
        "seder": "ה",
        "verseseder": "מב",
        "versenikud": "כֵּן֮ אֲמַר֒ חֵֽיוְתָא֙ רְבִיעָ֣יְתָ֔א מַלְכ֤וּ רביעיא רְבִיעָאָה֙ תֶּהֱוֵ֣א בְאַרְעָ֔א דִּ֥י תִשְׁנֵ֖א מִן־ כָּל־ מַלְכְוָתָ֑א וְתֵאכֻל֙ כָּל־ אַרְעָ֔א וּתְדוּשִׁנַּ֖הּ וְתַדְּקִנַּֽהּ׃ ",
        "versenonikud": "כן אמר חיותא רביעיתא מלכו רביעיא רביעאה תהוא בארעא די תשנא מן כל מלכותא ותאכל כל ארעא ותדושנה ותדקנה "
    },
    {
        "bookchapter": "דניאל",
        "chapter": "ז",
        "versechapter": "כד",
        "bookseder": "דניאל",
        "seder": "ה",
        "verseseder": "מג",
        "versenikud": "וְקַרְנַיָּ֣א עֲשַׂ֔ר מִנַּהּ֙ מַלְכוּתָ֔ה עַשְׂרָ֥ה מַלְכִ֖ין יְקֻמ֑וּן וְאָחֳרָ֞ן יְק֣וּם אַחֲרֵיה֗וֹן וְה֤וּא יִשְׁנֵא֙ מִן־ קַדְמָיֵ֔א וּתְלָתָ֥ה מַלְכִ֖ין יְהַשְׁפִּֽל׃ ",
        "versenonikud": "וקרניא עשר מנה מלכותה עשרה מלכין יקמון ואחרן יקום אחריהון והוא ישנא מן קדמיא ותלתה מלכין יהשפל "
    },
    {
        "bookchapter": "דניאל",
        "chapter": "ז",
        "versechapter": "כה",
        "bookseder": "דניאל",
        "seder": "ה",
        "verseseder": "מד",
        "versenikud": "וּמִלִּ֗ין לְצַ֤ד עליא עִלָּאָה֙ יְמַלִּ֔ל וּלְקַדִּישֵׁ֥י עֶלְיוֹנִ֖ין יְבַלֵּ֑א וְיִסְבַּ֗ר לְהַשְׁנָיָה֙ זִמְנִ֣ין וְדָ֔ת וְיִתְיַהֲב֣וּן בִּידֵ֔הּ עַד־ עִדָּ֥ן וְעִדָּנִ֖ין וּפְלַ֥ג עִדָּֽן׃ ",
        "versenonikud": "ומלין לצד עליא עלאה ימלל ולקדישי עליונין יבלא ויסבר להשניה זמנין ודת ויתיהבון בידה עד עדן ועדנין ופלג עדן "
    },
    {
        "bookchapter": "דניאל",
        "chapter": "ז",
        "versechapter": "כו",
        "bookseder": "דניאל",
        "seder": "ה",
        "verseseder": "מה",
        "versenikud": "וְדִינָ֖א יִתִּ֑ב וְשָׁלְטָנֵ֣הּ יְהַעְדּ֔וֹן לְהַשְׁמָדָ֥ה וּלְהוֹבָדָ֖ה עַד־ סוֹפָֽא׃ ",
        "versenonikud": "ודינא יתב ושלטנה יהעדון להשמדה ולהובדה עד סופא "
    },
    {
        "bookchapter": "דניאל",
        "chapter": "ז",
        "versechapter": "כז",
        "bookseder": "דניאל",
        "seder": "ה",
        "verseseder": "מו",
        "versenikud": "וּמַלְכוּתָ֨ה וְשָׁלְטָנָ֜א וּרְבוּתָ֗א דִּ֚י מַלְכְוָת֙ תְּח֣וֹת כָּל־ שְׁמַיָּ֔א יְהִיבַ֕ת לְעַ֖ם קַדִּישֵׁ֣י עֶלְיוֹנִ֑ין מַלְכוּתֵהּ֙ מַלְכ֣וּת עָלַ֔ם וְכֹל֙ שָׁלְטָ֣נַיָּ֔א לֵ֥הּ יִפְלְח֖וּן וְיִֽשְׁתַּמְּעֽוּן׃ ",
        "versenonikud": "ומלכותה ושלטנא ורבותא די מלכות תחות כל שמיא יהיבת לעם קדישי עליונין מלכותה מלכות עלם וכל שלטניא לה יפלחון וישתמעון "
    },
    {
        "bookchapter": "דניאל",
        "chapter": "ז",
        "versechapter": "כח",
        "bookseder": "דניאל",
        "seder": "ה",
        "verseseder": "מז",
        "versenikud": "עַד־ כָּ֖ה סוֹפָ֣א דִֽי־ מִלְּתָ֑א אֲנָ֨ה דָֽנִיֵּ֜אל שַׂגִּ֣יא ׀ רַעְיוֹנַ֣י יְבַהֲלֻנַּ֗נִי וְזִיוַי֙ יִשְׁתַּנּ֣וֹן עֲלַ֔י וּמִלְּתָ֖א בְּלִבִּ֥י נִטְרֵֽת׃ ",
        "versenonikud": "עד כה סופא די מלתא אנה דניאל שגיא  רעיוני יבהלנני וזיוי ישתנון עלי ומלתא בלבי נטרת "
    }
]