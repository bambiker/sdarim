[
    {
        "bookchapter": "דניאל",
        "chapter": "ג",
        "versechapter": "ל",
        "bookseder": "דניאל",
        "seder": "ג",
        "verseseder": "א",
        "versenikud": "בֵּאדַ֣יִן מַלְכָּ֗א הַצְלַ֛ח לְשַׁדְרַ֥ךְ מֵישַׁ֛ךְ וַעֲבֵ֥ד נְג֖וֹ בִּמְדִינַ֥ת בָּבֶֽל׃ ",
        "versenonikud": "באדין מלכא הצלח לשדרך מישך ועבד נגו במדינת בבל "
    },
    {
        "bookchapter": "דניאל",
        "chapter": "ג",
        "versechapter": "לא",
        "bookseder": "דניאל",
        "seder": "ג",
        "verseseder": "ב",
        "versenikud": "נְבוּכַדְנֶצַּ֣ר מַלְכָּ֗א לְֽכָל־ עַֽמְמַיָּ֞א אֻמַיָּ֧א וְלִשָּׁנַיָּ֛א דִּֽי־ דארין דָיְרִ֥ין בְּכָל־ אַרְעָ֖א שְׁלָמְכ֥וֹן יִשְׂגֵּֽא׃ ",
        "versenonikud": "נבוכדנצר מלכא לכל עממיא אמיא ולשניא די דארין דירין בכל ארעא שלמכון ישגא "
    },
    {
        "bookchapter": "דניאל",
        "chapter": "ג",
        "versechapter": "לב",
        "bookseder": "דניאל",
        "seder": "ג",
        "verseseder": "ג",
        "versenikud": "אָֽתַיָּא֙ וְתִמְהַיָּ֔א דִּ֚י עֲבַ֣ד עִמִּ֔י אֱלָהָ֖א עליא עִלָּאָ֑ה שְׁפַ֥ר קָֽדָמַ֖י לְהַחֲוָיָֽה׃ ",
        "versenonikud": "אתיא ותמהיא די עבד עמי אלהא עליא עלאה שפר קדמי להחויה "
    },
    {
        "bookchapter": "דניאל",
        "chapter": "ג",
        "versechapter": "לג",
        "bookseder": "דניאל",
        "seder": "ג",
        "verseseder": "ד",
        "versenikud": "אָת֙וֹהִי֙ כְּמָ֣ה רַבְרְבִ֔ין וְתִמְה֖וֹהִי כְּמָ֣ה תַקִּיפִ֑ין מַלְכוּתֵהּ֙ מַלְכ֣וּת עָלַ֔ם וְשָׁלְטָנֵ֖הּ עִם־ דָּ֥ר וְדָֽר׃ ",
        "versenonikud": "אתוהי כמה רברבין ותמהוהי כמה תקיפין מלכותה מלכות עלם ושלטנה עם דר ודר "
    },
    {
        "bookchapter": "דניאל",
        "chapter": "ד",
        "versechapter": "א",
        "bookseder": "דניאל",
        "seder": "ג",
        "verseseder": "ה",
        "versenikud": "אֲנָ֣ה נְבוּכַדְנֶצַּ֗ר שְׁלֵ֤ה הֲוֵית֙ בְּבֵיתִ֔י וְרַעְנַ֖ן בְּהֵיכְלִֽי׃ ",
        "versenonikud": "אנה נבוכדנצר שלה הוית בביתי ורענן בהיכלי "
    },
    {
        "bookchapter": "דניאל",
        "chapter": "ד",
        "versechapter": "ב",
        "bookseder": "דניאל",
        "seder": "ג",
        "verseseder": "ו",
        "versenikud": "חֵ֥לֶם חֲזֵ֖ית וִֽידַחֲלִנַּ֑נִי וְהַרְהֹרִין֙ עַֽל־ מִשְׁכְּבִ֔י וְחֶזְוֵ֥י רֵאשִׁ֖י יְבַהֲלֻנַּֽנִי׃ ",
        "versenonikud": "חלם חזית וידחלנני והרהרין על משכבי וחזוי ראשי יבהלנני "
    },
    {
        "bookchapter": "דניאל",
        "chapter": "ד",
        "versechapter": "ג",
        "bookseder": "דניאל",
        "seder": "ג",
        "verseseder": "ז",
        "versenikud": "וּמִנִּי֙ שִׂ֣ים טְעֵ֔ם לְהַנְעָלָ֣ה קָֽדָמַ֔י לְכֹ֖ל חַכִּימֵ֣י בָבֶ֑ל דִּֽי־ פְשַׁ֥ר חֶלְמָ֖א יְהֽוֹדְעֻנַּֽנִי׃ ",
        "versenonikud": "ומני שים טעם להנעלה קדמי לכל חכימי בבל די פשר חלמא יהודענני "
    },
    {
        "bookchapter": "דניאל",
        "chapter": "ד",
        "versechapter": "ד",
        "bookseder": "דניאל",
        "seder": "ג",
        "verseseder": "ח",
        "versenikud": "בֵּאדַ֣יִן עללין עָלִּ֗ין חַרְטֻמַיָּא֙ אָֽשְׁפַיָּ֔א כשדיא כַּשְׂדָּאֵ֖י וְגָזְרַיָּ֑א וְחֶלְמָ֗א אָמַ֤ר אֲנָה֙ קֳדָ֣מֵיה֔וֹן וּפִשְׁרֵ֖הּ לָא־ מְהוֹדְעִ֥ין לִֽי׃ ",
        "versenonikud": "באדין עללין עלין חרטמיא אשפיא כשדיא כשדאי וגזריא וחלמא אמר אנה קדמיהון ופשרה לא מהודעין לי "
    },
    {
        "bookchapter": "דניאל",
        "chapter": "ד",
        "versechapter": "ה",
        "bookseder": "דניאל",
        "seder": "ג",
        "verseseder": "ט",
        "versenikud": "וְעַ֣ד אָחֳרֵ֡ין עַל֩ קָֽדָמַ֨י דָּנִיֵּ֜אל דִּֽי־ שְׁמֵ֤הּ בֵּלְטְשַׁאצַּר֙ כְּשֻׁ֣ם אֱלָהִ֔י וְדִ֛י רֽוּחַ־ אֱלָהִ֥ין קַדִּישִׁ֖ין בֵּ֑הּ וְחֶלְמָ֖א קָֽדָמ֥וֹהִי אַמְרֵֽת׃ ",
        "versenonikud": "ועד אחרין על קדמי דניאל די שמה בלטשאצר כשם אלהי ודי רוח אלהין קדישין בה וחלמא קדמוהי אמרת "
    },
    {
        "bookchapter": "דניאל",
        "chapter": "ד",
        "versechapter": "ו",
        "bookseder": "דניאל",
        "seder": "ג",
        "verseseder": "י",
        "versenikud": "בֵּלְטְשַׁאצַּר֮ רַ֣ב חַרְטֻמַיָּא֒ דִּ֣י ׀ אֲנָ֣ה יִדְעֵ֗ת דִּ֠י ר֣וּחַ אֱלָהִ֤ין קַדִּישִׁין֙ בָּ֔ךְ וְכָל־ רָ֖ז לָא־ אָנֵ֣ס לָ֑ךְ חֶזְוֵ֨י חֶלְמִ֧י דִֽי־ חֲזֵ֛ית וּפִשְׁרֵ֖הּ אֱמַֽר׃ ",
        "versenonikud": "בלטשאצר רב חרטמיא די  אנה ידעת די רוח אלהין קדישין בך וכל רז לא אנס לך חזוי חלמי די חזית ופשרה אמר "
    },
    {
        "bookchapter": "דניאל",
        "chapter": "ד",
        "versechapter": "ז",
        "bookseder": "דניאל",
        "seder": "ג",
        "verseseder": "יא",
        "versenikud": "וְחֶזְוֵ֥י רֵאשִׁ֖י עַֽל־ מִשְׁכְּבִ֑י חָזֵ֣ה הֲוֵ֔ית וַאֲל֥וּ אִילָ֛ן בְּג֥וֹא אַרְעָ֖א וְרוּמֵ֥הּ שַׂגִּֽיא׃ ",
        "versenonikud": "וחזוי ראשי על משכבי חזה הוית ואלו אילן בגוא ארעא ורומה שגיא "
    },
    {
        "bookchapter": "דניאל",
        "chapter": "ד",
        "versechapter": "ח",
        "bookseder": "דניאל",
        "seder": "ג",
        "verseseder": "יב",
        "versenikud": "רְבָ֥ה אִֽילָנָ֖א וּתְקִ֑ף וְרוּמֵהּ֙ יִמְטֵ֣א לִשְׁמַיָּ֔א וַחֲזוֹתֵ֖הּ לְס֥וֹף כָּל־ אַרְעָֽא׃ ",
        "versenonikud": "רבה אילנא ותקף ורומה ימטא לשמיא וחזותה לסוף כל ארעא "
    },
    {
        "bookchapter": "דניאל",
        "chapter": "ד",
        "versechapter": "ט",
        "bookseder": "דניאל",
        "seder": "ג",
        "verseseder": "יג",
        "versenikud": "עָפְיֵ֤הּ שַׁפִּיר֙ וְאִנְבֵּ֣הּ שַׂגִּ֔יא וּמָז֨וֹן לְכֹ֖לָּא־ בֵ֑הּ תְּחֹת֜וֹהִי תַּטְלֵ֣ל ׀ חֵיוַ֣ת בָּרָ֗א וּבְעַנְפ֙וֹהִי֙ ידרון יְדוּרָן֙ צִפֲּרֵ֣י שְׁמַיָּ֔א וּמִנֵּ֖הּ יִתְּזִ֥ין כָּל־ בִּשְׂרָֽא׃ ",
        "versenonikud": "עפיה שפיר ואנבה שגיא ומזון לכלא בה תחתוהי תטלל  חיות ברא ובענפוהי ידרון ידורן צפרי שמיא ומנה יתזין כל בשרא "
    },
    {
        "bookchapter": "דניאל",
        "chapter": "ד",
        "versechapter": "י",
        "bookseder": "דניאל",
        "seder": "ג",
        "verseseder": "יד",
        "versenikud": "חָזֵ֥ה הֲוֵ֛ית בְּחֶזְוֵ֥י רֵאשִׁ֖י עַֽל־ מִשְׁכְּבִ֑י וַאֲלוּ֙ עִ֣יר וְקַדִּ֔ישׁ מִן־ שְׁמַיָּ֖א נָחִֽת׃ ",
        "versenonikud": "חזה הוית בחזוי ראשי על משכבי ואלו עיר וקדיש מן שמיא נחת "
    },
    {
        "bookchapter": "דניאל",
        "chapter": "ד",
        "versechapter": "יא",
        "bookseder": "דניאל",
        "seder": "ג",
        "verseseder": "טו",
        "versenikud": "קָרֵ֨א בְחַ֜יִל וְכֵ֣ן אָמַ֗ר גֹּ֤דּוּ אִֽילָנָא֙ וְקַצִּ֣צוּ עַנְפ֔וֹהִי אַתַּ֥רוּ עָפְיֵ֖הּ וּבַדַּ֣רוּ אִנְבֵּ֑הּ תְּנֻ֤ד חֵֽיוְתָא֙ מִן־ תַּחְתּ֔וֹהִי וְצִפְּרַיָּ֖א מִן־ עַנְפֽוֹהִי׃ ",
        "versenonikud": "קרא בחיל וכן אמר גדו אילנא וקצצו ענפוהי אתרו עפיה ובדרו אנבה תנד חיותא מן תחתוהי וצפריא מן ענפוהי "
    },
    {
        "bookchapter": "דניאל",
        "chapter": "ד",
        "versechapter": "יב",
        "bookseder": "דניאל",
        "seder": "ג",
        "verseseder": "טז",
        "versenikud": "בְּרַ֨ם עִקַּ֤ר שָׁרְשׁ֙וֹהִי֙ בְּאַרְעָ֣א שְׁבֻ֔קוּ וּבֶֽאֱסוּר֙ דִּֽי־ פַרְזֶ֣ל וּנְחָ֔שׁ בְּדִתְאָ֖א דִּ֣י בָרָ֑א וּבְטַ֤ל שְׁמַיָּא֙ יִצְטַבַּ֔ע וְעִם־ חֵיוְתָ֥א חֲלָקֵ֖הּ בַּעֲשַׂ֥ב אַרְעָֽא׃ ",
        "versenonikud": "ברם עקר שרשוהי בארעא שבקו ובאסור די פרזל ונחש בדתאא די ברא ובטל שמיא יצטבע ועם חיותא חלקה בעשב ארעא "
    },
    {
        "bookchapter": "דניאל",
        "chapter": "ד",
        "versechapter": "יג",
        "bookseder": "דניאל",
        "seder": "ג",
        "verseseder": "יז",
        "versenikud": "לִבְבֵהּ֙ מִן־ אנושא אֲנָשָׁ֣א יְשַׁנּ֔וֹן וּלְבַ֥ב חֵיוָ֖ה יִתְיְהִ֣ב לֵ֑הּ וְשִׁבְעָ֥ה עִדָּנִ֖ין יַחְלְפ֥וּן עֲלֽוֹהִי׃ ",
        "versenonikud": "לבבה מן אנושא אנשא ישנון ולבב חיוה יתיהב לה ושבעה עדנין יחלפון עלוהי "
    },
    {
        "bookchapter": "דניאל",
        "chapter": "ד",
        "versechapter": "יד",
        "bookseder": "דניאל",
        "seder": "ג",
        "verseseder": "יח",
        "versenikud": "בִּגְזֵרַ֤ת עִירִין֙ פִּתְגָמָ֔א וּמֵאמַ֥ר קַדִּישִׁ֖ין שְׁאֵֽלְתָ֑א עַד־ דִּבְרַ֡ת דִּ֣י יִנְדְּע֣וּן חַ֠יַּיָּא דִּֽי־ שַׁלִּ֨יט עליא עִלָּאָ֜ה בְּמַלְכ֣וּת אנושא אֲנָשָׁ֗א וּלְמַן־ דִּ֤י יִצְבֵּא֙ יִתְּנִנַּ֔הּ וּשְׁפַ֥ל אֲנָשִׁ֖ים יְקִ֥ים עליה עֲלַֽהּ׃ ",
        "versenonikud": "בגזרת עירין פתגמא ומאמר קדישין שאלתא עד דברת די ינדעון חייא די שליט עליא עלאה במלכות אנושא אנשא ולמן די יצבא יתננה ושפל אנשים יקים עליה עלה "
    },
    {
        "bookchapter": "דניאל",
        "chapter": "ד",
        "versechapter": "טו",
        "bookseder": "דניאל",
        "seder": "ג",
        "verseseder": "יט",
        "versenikud": "דְּנָה֙ חֶלְמָ֣א חֲזֵ֔ית אֲנָ֖ה מַלְכָּ֣א נְבוּכַדְנֶצַּ֑ר ואנתה וְאַ֨נְתְּ בֵּלְטְשַׁאצַּ֜ר פִּשְׁרֵ֣א ׀ אֱמַ֗ר כָּל־ קֳבֵל֙ דִּ֣י ׀ כָּל־ חַכִּימֵ֣י מַלְכוּתִ֗י לָֽא־ יָכְלִ֤ין פִּשְׁרָא֙ לְהוֹדָ֣עֻתַ֔נִי ואנתה וְאַ֣נְתְּ כָּהֵ֔ל דִּ֛י רֽוּחַ־ אֱלָהִ֥ין קַדִּישִׁ֖ין בָּֽךְ׃ ",
        "versenonikud": "דנה חלמא חזית אנה מלכא נבוכדנצר ואנתה ואנת בלטשאצר פשרא  אמר כל קבל די  כל חכימי מלכותי לא יכלין פשרא להודעתני ואנתה ואנת כהל די רוח אלהין קדישין בך "
    },
    {
        "bookchapter": "דניאל",
        "chapter": "ד",
        "versechapter": "טז",
        "bookseder": "דניאל",
        "seder": "ג",
        "verseseder": "כ",
        "versenikud": "אֱדַ֨יִן דָּֽנִיֵּ֜אל דִּֽי־ שְׁמֵ֣הּ בֵּלְטְשַׁאצַּ֗ר אֶשְׁתּוֹמַם֙ כְּשָׁעָ֣ה חֲדָ֔ה וְרַעְיֹנֹ֖הִי יְבַהֲלֻנֵּ֑הּ עָנֵ֨ה מַלְכָּ֜א וְאָמַ֗ר בֵּלְטְשַׁאצַּר֙ חֶלְמָ֤א וּפִשְׁרֵא֙ אַֽל־ יְבַהֲלָ֔ךְ עָנֵ֤ה בֵלְטְשַׁאצַּר֙ וְאָמַ֔ר מראי מָרִ֕י חֶלְמָ֥א לשנאיך לְשָֽׂנְאָ֖ךְ וּפִשְׁרֵ֥הּ לעריך לְעָרָֽךְ׃ ",
        "versenonikud": "אדין דניאל די שמה בלטשאצר אשתומם כשעה חדה ורעינהי יבהלנה ענה מלכא ואמר בלטשאצר חלמא ופשרא אל יבהלך ענה בלטשאצר ואמר מראי מרי חלמא לשנאיך לשנאך ופשרה לעריך לערך "
    },
    {
        "bookchapter": "דניאל",
        "chapter": "ד",
        "versechapter": "יז",
        "bookseder": "דניאל",
        "seder": "ג",
        "verseseder": "כא",
        "versenikud": "אִֽילָנָא֙ דִּ֣י חֲזַ֔יְתָ דִּ֥י רְבָ֖ה וּתְקִ֑ף וְרוּמֵהּ֙ יִמְטֵ֣א לִשְׁמַיָּ֔א וַחֲזוֹתֵ֖הּ לְכָל־ אַרְעָֽא׃ ",
        "versenonikud": "אילנא די חזית די רבה ותקף ורומה ימטא לשמיא וחזותה לכל ארעא "
    },
    {
        "bookchapter": "דניאל",
        "chapter": "ד",
        "versechapter": "יח",
        "bookseder": "דניאל",
        "seder": "ג",
        "verseseder": "כב",
        "versenikud": "וְעָפְיֵ֤הּ שַׁפִּיר֙ וְאִנְבֵּ֣הּ שַׂגִּ֔יא וּמָז֨וֹן לְכֹ֖לָּא־ בֵ֑הּ תְּחֹת֗וֹהִי תְּדוּר֙ חֵיוַ֣ת בָּרָ֔א וּבְעַנְפ֕וֹהִי יִשְׁכְּנָ֖ן צִפֲּרֵ֥י שְׁמַיָּֽא׃ ",
        "versenonikud": "ועפיה שפיר ואנבה שגיא ומזון לכלא בה תחתוהי תדור חיות ברא ובענפוהי ישכנן צפרי שמיא "
    },
    {
        "bookchapter": "דניאל",
        "chapter": "ד",
        "versechapter": "יט",
        "bookseder": "דניאל",
        "seder": "ג",
        "verseseder": "כג",
        "versenikud": "אנתה־ אַנְתְּ־ ה֣וּא מַלְכָּ֔א דִּ֥י רְבַ֖ית וּתְקֵ֑פְתְּ וּרְבוּתָ֤ךְ רְבָת֙ וּמְטָ֣ת לִשְׁמַיָּ֔א וְשָׁלְטָנָ֖ךְ לְס֥וֹף אַרְעָֽא׃ ",
        "versenonikud": "אנתה אנת הוא מלכא די רבית ותקפת ורבותך רבת ומטת לשמיא ושלטנך לסוף ארעא "
    },
    {
        "bookchapter": "דניאל",
        "chapter": "ד",
        "versechapter": "כ",
        "bookseder": "דניאל",
        "seder": "ג",
        "verseseder": "כד",
        "versenikud": "וְדִ֣י חֲזָ֣ה מַלְכָּ֡א עִ֣יר וְקַדִּ֣ישׁ נָחִ֣ת ׀ מִן־ שְׁמַיָּ֡א וְאָמַר֩ גֹּ֨דּוּ אִֽילָנָ֜א וְחַבְּל֗וּהִי בְּרַ֨ם עִקַּ֤ר שָׁרְשׁ֙וֹהִי֙ בְּאַרְעָ֣א שְׁבֻ֔קוּ וּבֶאֱסוּר֙ דִּֽי־ פַרְזֶ֣ל וּנְחָ֔שׁ בְּדִתְאָ֖א דִּ֣י בָרָ֑א וּבְטַ֧ל שְׁמַיָּ֣א יִצְטַבַּ֗ע וְעִם־ חֵיוַ֤ת בָּרָא֙ חֲלָקֵ֔הּ עַ֛ד דִּֽי־ שִׁבְעָ֥ה עִדָּנִ֖ין יַחְלְפ֥וּן עֲלֽוֹהִי׃ ",
        "versenonikud": "ודי חזה מלכא עיר וקדיש נחת  מן שמיא ואמר גדו אילנא וחבלוהי ברם עקר שרשוהי בארעא שבקו ובאסור די פרזל ונחש בדתאא די ברא ובטל שמיא יצטבע ועם חיות ברא חלקה עד די שבעה עדנין יחלפון עלוהי "
    },
    {
        "bookchapter": "דניאל",
        "chapter": "ד",
        "versechapter": "כא",
        "bookseder": "דניאל",
        "seder": "ג",
        "verseseder": "כה",
        "versenikud": "דְּנָ֥ה פִשְׁרָ֖א מַלְכָּ֑א וּגְזֵרַ֤ת עליא עִלָּאָה֙ הִ֔יא דִּ֥י מְטָ֖ת עַל־ מראי מָרִ֥י מַלְכָּֽא׃ ",
        "versenonikud": "דנה פשרא מלכא וגזרת עליא עלאה היא די מטת על מראי מרי מלכא "
    },
    {
        "bookchapter": "דניאל",
        "chapter": "ד",
        "versechapter": "כב",
        "bookseder": "דניאל",
        "seder": "ג",
        "verseseder": "כו",
        "versenikud": "וְלָ֣ךְ טָֽרְדִ֣ין מִן־ אֲנָשָׁ֡א וְעִם־ חֵיוַ֣ת בָּרָא֩ לֶהֱוֵ֨ה מְדֹרָ֜ךְ וְעִשְׂבָּ֥א כְתוֹרִ֣ין ׀ לָ֣ךְ יְטַֽעֲמ֗וּן וּמִטַּ֤ל שְׁמַיָּא֙ לָ֣ךְ מְצַבְּעִ֔ין וְשִׁבְעָ֥ה עִדָּנִ֖ין יַחְלְפ֣וּן עֲלָ֑יךְ עַ֣ד דִּֽי־ תִנְדַּ֗ע דִּֽי־ שַׁלִּ֤יט עִלָּיָא֙ בְּמַלְכ֣וּת אֲנָשָׁ֔א וּלְמַן־ דִּ֥י יִצְבֵּ֖א יִתְּנִנַּֽהּ׃ ",
        "versenonikud": "ולך טרדין מן אנשא ועם חיות ברא להוה מדרך ועשבא כתורין  לך יטעמון ומטל שמיא לך מצבעין ושבעה עדנין יחלפון עליך עד די תנדע די שליט עליא במלכות אנשא ולמן די יצבא יתננה "
    },
    {
        "bookchapter": "דניאל",
        "chapter": "ד",
        "versechapter": "כג",
        "bookseder": "דניאל",
        "seder": "ג",
        "verseseder": "כז",
        "versenikud": "וְדִ֣י אֲמַ֗רוּ לְמִשְׁבַּ֞ק עִקַּ֤ר שָׁרְשׁ֙וֹהִי֙ דִּ֣י אִֽילָנָ֔א מַלְכוּתָ֖ךְ לָ֣ךְ קַיָּמָ֑ה מִן־ דִּ֣י תִנְדַּ֔ע דִּ֥י שַׁלִּטִ֖ן שְׁמַיָּֽא׃ ",
        "versenonikud": "ודי אמרו למשבק עקר שרשוהי די אילנא מלכותך לך קימה מן די תנדע די שלטן שמיא "
    },
    {
        "bookchapter": "דניאל",
        "chapter": "ד",
        "versechapter": "כד",
        "bookseder": "דניאל",
        "seder": "ג",
        "verseseder": "כח",
        "versenikud": "לָהֵ֣ן מַלְכָּ֗א מִלְכִּי֙ יִשְׁפַּ֣ר עליך עֲלָ֔ךְ וחטיך וַחֲטָאָךְ֙ בְּצִדְקָ֣ה פְרֻ֔ק וַעֲוָיָתָ֖ךְ בְּמִחַ֣ן עֲנָ֑יִן הֵ֛ן תֶּהֱוֵ֥א אַרְכָ֖ה לִשְׁלֵוְתָֽךְ׃ ",
        "versenonikud": "להן מלכא מלכי ישפר עליך עלך וחטיך וחטאך בצדקה פרק ועויתך במחן ענין הן תהוא ארכה לשלותך "
    },
    {
        "bookchapter": "דניאל",
        "chapter": "ד",
        "versechapter": "כה",
        "bookseder": "דניאל",
        "seder": "ג",
        "verseseder": "כט",
        "versenikud": "כֹּ֣לָּא מְּטָ֔א עַל־ נְבוּכַדְנֶצַּ֖ר מַלְכָּֽא׃ ",
        "versenonikud": "כלא מטא על נבוכדנצר מלכא "
    },
    {
        "bookchapter": "דניאל",
        "chapter": "ד",
        "versechapter": "כו",
        "bookseder": "דניאל",
        "seder": "ג",
        "verseseder": "ל",
        "versenikud": "לִקְצָ֥ת יַרְחִ֖ין תְּרֵֽי־ עֲשַׂ֑ר עַל־ הֵיכַ֧ל מַלְכוּתָ֛א דִּ֥י בָבֶ֖ל מְהַלֵּ֥ךְ הֲוָֽה׃ ",
        "versenonikud": "לקצת ירחין תרי עשר על היכל מלכותא די בבל מהלך הוה "
    },
    {
        "bookchapter": "דניאל",
        "chapter": "ד",
        "versechapter": "כז",
        "bookseder": "דניאל",
        "seder": "ג",
        "verseseder": "לא",
        "versenikud": "עָנֵ֤ה מַלְכָּא֙ וְאָמַ֔ר הֲלָ֥א דָא־ הִ֖יא בָּבֶ֣ל רַבְּתָ֑א דִּֽי־ אֲנָ֤ה בֱנַיְתַהּ֙ לְבֵ֣ית מַלְכ֔וּ בִּתְקַ֥ף חִסְנִ֖י וְלִיקָ֥ר הַדְרִֽי׃ ",
        "versenonikud": "ענה מלכא ואמר הלא דא היא בבל רבתא די אנה בניתה לבית מלכו בתקף חסני וליקר הדרי "
    },
    {
        "bookchapter": "דניאל",
        "chapter": "ד",
        "versechapter": "כח",
        "bookseder": "דניאל",
        "seder": "ג",
        "verseseder": "לב",
        "versenikud": "ע֗וֹד מִלְּתָא֙ בְּפֻ֣ם מַלְכָּ֔א קָ֖ל מִן־ שְׁמַיָּ֣א נְפַ֑ל לָ֤ךְ אָֽמְרִין֙ נְבוּכַדְנֶצַּ֣ר מַלְכָּ֔א מַלְכוּתָ֖ה עֲדָ֥ת מִנָּֽךְ׃ ",
        "versenonikud": "עוד מלתא בפם מלכא קל מן שמיא נפל לך אמרין נבוכדנצר מלכא מלכותה עדת מנך "
    },
    {
        "bookchapter": "דניאל",
        "chapter": "ד",
        "versechapter": "כט",
        "bookseder": "דניאל",
        "seder": "ג",
        "verseseder": "לג",
        "versenikud": "וּמִן־ אֲנָשָׁא֩ לָ֨ךְ טָֽרְדִ֜ין וְֽעִם־ חֵיוַ֧ת בָּרָ֣א מְדֹרָ֗ךְ עִשְׂבָּ֤א כְתוֹרִין֙ לָ֣ךְ יְטַעֲמ֔וּן וְשִׁבְעָ֥ה עִדָּנִ֖ין יַחְלְפ֣וּן עליך עֲלָ֑ךְ עַ֣ד דִּֽי־ תִנְדַּ֗ע דִּֽי־ שַׁלִּ֤יט עִלָּיָא֙ בְּמַלְכ֣וּת אֲנָשָׁ֔א וּלְמַן־ דִּ֥י יִצְבֵּ֖א יִתְּנִנַּֽהּ׃ ",
        "versenonikud": "ומן אנשא לך טרדין ועם חיות ברא מדרך עשבא כתורין לך יטעמון ושבעה עדנין יחלפון עליך עלך עד די תנדע די שליט עליא במלכות אנשא ולמן די יצבא יתננה "
    },
    {
        "bookchapter": "דניאל",
        "chapter": "ד",
        "versechapter": "ל",
        "bookseder": "דניאל",
        "seder": "ג",
        "verseseder": "לד",
        "versenikud": "בַּהּ־ שַׁעֲתָ֗א מִלְּתָא֮ סָ֣פַת עַל־ נְבוּכַדְנֶצַּר֒ וּמִן־ אֲנָשָׁ֣א טְרִ֔יד וְעִשְׂבָּ֤א כְתוֹרִין֙ יֵאכֻ֔ל וּמִטַּ֥ל שְׁמַיָּ֖א גִּשְׁמֵ֣הּ יִצְטַבַּ֑ע עַ֣ד דִּ֥י שַׂעְרֵ֛הּ כְּנִשְׁרִ֥ין רְבָ֖ה וְטִפְר֥וֹהִי כְצִפְּרִֽין׃ ",
        "versenonikud": "בה שעתא מלתא ספת על נבוכדנצר ומן אנשא טריד ועשבא כתורין יאכל ומטל שמיא גשמה יצטבע עד די שערה כנשרין רבה וטפרוהי כצפרין "
    },
    {
        "bookchapter": "דניאל",
        "chapter": "ד",
        "versechapter": "לא",
        "bookseder": "דניאל",
        "seder": "ג",
        "verseseder": "לה",
        "versenikud": "וְלִקְצָ֣ת יֽוֹמַיָּה֩ אֲנָ֨ה נְבוּכַדְנֶצַּ֜ר עַיְנַ֣י ׀ לִשְׁמַיָּ֣א נִטְלֵ֗ת וּמַנְדְּעִי֙ עֲלַ֣י יְת֔וּב ולעליא וּלְעִלָּאָה֙ בָּרְכֵ֔ת וּלְחַ֥י עָלְמָ֖א שַׁבְּחֵ֣ת וְהַדְּרֵ֑ת דִּ֤י שָׁלְטָנֵהּ֙ שָׁלְטָ֣ן עָלַ֔ם וּמַלְכוּתֵ֖הּ עִם־ דָּ֥ר וְדָֽר׃ ",
        "versenonikud": "ולקצת יומיה אנה נבוכדנצר עיני  לשמיא נטלת ומנדעי עלי יתוב ולעליא ולעלאה ברכת ולחי עלמא שבחת והדרת די שלטנה שלטן עלם ומלכותה עם דר ודר "
    },
    {
        "bookchapter": "דניאל",
        "chapter": "ד",
        "versechapter": "לב",
        "bookseder": "דניאל",
        "seder": "ג",
        "verseseder": "לו",
        "versenikud": "וְכָל־ דארי דָּיְרֵ֤י אַרְעָא֙ כְּלָ֣ה חֲשִׁיבִ֔ין וּֽכְמִצְבְּיֵ֗הּ עָבֵד֙ בְּחֵ֣יל שְׁמַיָּ֔א ודארי וְדָיְרֵ֖י אַרְעָ֑א וְלָ֤א אִיתַי֙ דִּֽי־ יְמַחֵ֣א בִידֵ֔הּ וְיֵ֥אמַר לֵ֖הּ מָ֥ה עֲבַֽדְתְּ׃ ",
        "versenonikud": "וכל דארי דירי ארעא כלה חשיבין וכמצביה עבד בחיל שמיא ודארי ודירי ארעא ולא איתי די ימחא בידה ויאמר לה מה עבדת "
    },
    {
        "bookchapter": "דניאל",
        "chapter": "ד",
        "versechapter": "לג",
        "bookseder": "דניאל",
        "seder": "ג",
        "verseseder": "לז",
        "versenikud": "בֵּהּ־ זִמְנָ֞א מַנְדְּעִ֣י ׀ יְת֣וּב עֲלַ֗י וְלִיקַ֨ר מַלְכוּתִ֜י הַדְרִ֤י וְזִוִי֙ יְת֣וּב עֲלַ֔י וְלִ֕י הַדָּֽבְרַ֥י וְרַבְרְבָנַ֖י יְבַע֑וֹן וְעַל־ מַלְכוּתִ֣י הָתְקְנַ֔ת וּרְב֥וּ יַתִּירָ֖ה ה֥וּסְפַת לִֽי׃ ",
        "versenonikud": "בה זמנא מנדעי  יתוב עלי וליקר מלכותי הדרי וזוי יתוב עלי ולי הדברי ורברבני יבעון ועל מלכותי התקנת ורבו יתירה הוספת לי "
    },
    {
        "bookchapter": "דניאל",
        "chapter": "ד",
        "versechapter": "לד",
        "bookseder": "דניאל",
        "seder": "ג",
        "verseseder": "לח",
        "versenikud": "כְּעַ֞ן אֲנָ֣ה נְבוּכַדְנֶצַּ֗ר מְשַׁבַּ֨ח וּמְרוֹמֵ֤ם וּמְהַדַּר֙ לְמֶ֣לֶךְ שְׁמַיָּ֔א דִּ֤י כָל־ מַעֲבָד֙וֹהִי֙ קְשֹׁ֔ט וְאֹרְחָתֵ֖הּ דִּ֑ין וְדִי֙ מַהְלְכִ֣ין בְּגֵוָ֔ה יָכִ֖ל לְהַשְׁפָּלָֽה׃ ",
        "versenonikud": "כען אנה נבוכדנצר משבח ומרומם ומהדר למלך שמיא די כל מעבדוהי קשט וארחתה דין ודי מהלכין בגוה יכל להשפלה "
    },
    {
        "bookchapter": "דניאל",
        "chapter": "ה",
        "versechapter": "א",
        "bookseder": "דניאל",
        "seder": "ג",
        "verseseder": "לט",
        "versenikud": "בֵּלְשַׁאצַּ֣ר מַלְכָּ֗א עֲבַד֙ לְחֶ֣ם רַ֔ב לְרַבְרְבָנ֖וֹהִי אֲלַ֑ף וְלָקֳבֵ֥ל אַלְפָּ֖א חַמְרָ֥א שָׁתֵֽה׃ ",
        "versenonikud": "בלשאצר מלכא עבד לחם רב לרברבנוהי אלף ולקבל אלפא חמרא שתה "
    },
    {
        "bookchapter": "דניאל",
        "chapter": "ה",
        "versechapter": "ב",
        "bookseder": "דניאל",
        "seder": "ג",
        "verseseder": "מ",
        "versenikud": "בֵּלְשַׁאצַּ֞ר אֲמַ֣ר ׀ בִּטְעֵ֣ם חַמְרָ֗א לְהַיְתָיָה֙ לְמָאנֵי֙ דַּהֲבָ֣א וְכַסְפָּ֔א דִּ֤י הַנְפֵּק֙ נְבוּכַדְנֶצַּ֣ר אֲב֔וּהִי מִן־ הֵיכְלָ֖א דִּ֣י בִירוּשְׁלֶ֑ם וְיִשְׁתּ֣וֹן בְּה֗וֹן מַלְכָּא֙ וְרַבְרְבָנ֔וֹהִי שֵׁגְלָתֵ֖הּ וּלְחֵנָתֵֽהּ׃ ",
        "versenonikud": "בלשאצר אמר  בטעם חמרא להיתיה למאני דהבא וכספא די הנפק נבוכדנצר אבוהי מן היכלא די בירושלם וישתון בהון מלכא ורברבנוהי שגלתה ולחנתה "
    },
    {
        "bookchapter": "דניאל",
        "chapter": "ה",
        "versechapter": "ג",
        "bookseder": "דניאל",
        "seder": "ג",
        "verseseder": "מא",
        "versenikud": "בֵּאדַ֗יִן הַיְתִיו֙ מָאנֵ֣י דַהֲבָ֔א דִּ֣י הַנְפִּ֗קוּ מִן־ הֵֽיכְלָ֛א דִּֽי־ בֵ֥ית אֱלָהָ֖א דִּ֣י בִירֽוּשְׁלֶ֑ם וְאִשְׁתִּ֣יו בְּה֗וֹן מַלְכָּא֙ וְרַבְרְבָנ֔וֹהִי שֵׁגְלָתֵ֖הּ וּלְחֵנָתֵֽהּ׃ ",
        "versenonikud": "באדין היתיו מאני דהבא די הנפקו מן היכלא די בית אלהא די בירושלם ואשתיו בהון מלכא ורברבנוהי שגלתה ולחנתה "
    },
    {
        "bookchapter": "דניאל",
        "chapter": "ה",
        "versechapter": "ד",
        "bookseder": "דניאל",
        "seder": "ג",
        "verseseder": "מב",
        "versenikud": "אִשְׁתִּ֖יו חַמְרָ֑א וְ֠שַׁבַּחוּ לֵֽאלָהֵ֞י דַּהֲבָ֧א וְכַסְפָּ֛א נְחָשָׁ֥א פַרְזְלָ֖א אָעָ֥א וְאַבְנָֽא׃ ",
        "versenonikud": "אשתיו חמרא ושבחו לאלהי דהבא וכספא נחשא פרזלא אעא ואבנא "
    },
    {
        "bookchapter": "דניאל",
        "chapter": "ה",
        "versechapter": "ה",
        "bookseder": "דניאל",
        "seder": "ג",
        "verseseder": "מג",
        "versenikud": "בַּהּ־ שַׁעֲתָ֗ה נפקו נְפַ֙קָה֙ אֶצְבְּעָן֙ דִּ֣י יַד־ אֱנָ֔שׁ וְכָֽתְבָן֙ לָקֳבֵ֣ל נֶבְרַשְׁתָּ֔א עַל־ גִּירָ֕א דִּֽי־ כְתַ֥ל הֵיכְלָ֖א דִּ֣י מַלְכָּ֑א וּמַלְכָּ֣א חָזֵ֔ה פַּ֥ס יְדָ֖ה דִּ֥י כָתְבָֽה׃ ",
        "versenonikud": "בה שעתה נפקו נפקה אצבען די יד אנש וכתבן לקבל נברשתא על גירא די כתל היכלא די מלכא ומלכא חזה פס ידה די כתבה "
    },
    {
        "bookchapter": "דניאל",
        "chapter": "ה",
        "versechapter": "ו",
        "bookseder": "דניאל",
        "seder": "ג",
        "verseseder": "מד",
        "versenikud": "אֱדַ֤יִן מַלְכָּא֙ זִיוֺ֣הִי שְׁנ֔וֹהִי וְרַעיֹנֹ֖הִי יְבַהֲלוּנֵּ֑הּ וְקִטְרֵ֤י חַרְצֵהּ֙ מִשְׁתָּרַ֔יִן וְאַ֨רְכֻבָּתֵ֔הּ דָּ֥א לְדָ֖א נָֽקְשָֽׁן׃ ",
        "versenonikud": "אדין מלכא זיוהי שנוהי ורעינהי יבהלונה וקטרי חרצה משתרין וארכבתה דא לדא נקשן "
    },
    {
        "bookchapter": "דניאל",
        "chapter": "ה",
        "versechapter": "ז",
        "bookseder": "דניאל",
        "seder": "ג",
        "verseseder": "מה",
        "versenikud": "קָרֵ֤א מַלְכָּא֙ בְּחַ֔יִל לְהֶֽעָלָה֙ לְאָ֣שְׁפַיָּ֔א כשדיא כַּשְׂדָּאֵ֖י וְגָזְרַיָּ֑א עָנֵ֨ה מַלְכָּ֜א וְאָמַ֣ר ׀ לְחַכִּימֵ֣י בָבֶ֗ל דִּ֣י כָל־ אֱ֠נָשׁ דִּֽי־ יִקְרֵ֞ה כְּתָבָ֣ה דְנָ֗ה וּפִשְׁרֵהּ֙ יְחַוִּנַּ֔נִי אַרְגְּוָנָ֣א יִלְבַּ֗שׁ והמונכא וְהַֽמְנִיכָ֤א דִֽי־ דַהֲבָא֙ עַֽל־ צַוְּארֵ֔הּ וְתַלְתִּ֥י בְמַלְכוּתָ֖א יִשְׁלַֽט׃ ",
        "versenonikud": "קרא מלכא בחיל להעלה לאשפיא כשדיא כשדאי וגזריא ענה מלכא ואמר  לחכימי בבל די כל אנש די יקרה כתבה דנה ופשרה יחונני ארגונא ילבש והמונכא והמניכא די דהבא על צוארה ותלתי במלכותא ישלט "
    },
    {
        "bookchapter": "דניאל",
        "chapter": "ה",
        "versechapter": "ח",
        "bookseder": "דניאל",
        "seder": "ג",
        "verseseder": "מו",
        "versenikud": "אֱדַ֙יִן֙ עללין עָֽלִּ֔ין כֹּ֖ל חַכִּימֵ֣י מַלְכָּ֑א וְלָֽא־ כָהֲלִ֤ין כְּתָבָא֙ לְמִקְרֵ֔א ופשרא וּפִשְׁרֵ֖הּ לְהוֹדָעָ֥ה לְמַלְכָּֽא׃ ",
        "versenonikud": "אדין עללין עלין כל חכימי מלכא ולא כהלין כתבא למקרא ופשרא ופשרה להודעה למלכא "
    },
    {
        "bookchapter": "דניאל",
        "chapter": "ה",
        "versechapter": "ט",
        "bookseder": "דניאל",
        "seder": "ג",
        "verseseder": "מז",
        "versenikud": "אֱ֠דַיִן מַלְכָּ֤א בֵלְשַׁאצַּר֙ שַׂגִּ֣יא מִתְבָּהַ֔ל וְזִיוֺ֖הִי שָׁנַ֣יִן עֲל֑וֹהִי וְרַבְרְבָנ֖וֹהִי מִֽשְׁתַּבְּשִֽׁין׃ ",
        "versenonikud": "אדין מלכא בלשאצר שגיא מתבהל וזיוהי שנין עלוהי ורברבנוהי משתבשין "
    },
    {
        "bookchapter": "דניאל",
        "chapter": "ה",
        "versechapter": "י",
        "bookseder": "דניאל",
        "seder": "ג",
        "verseseder": "מח",
        "versenikud": "מַלְכְּתָ֕א לָקֳבֵ֨ל מִלֵּ֤י מַלְכָּא֙ וְרַבְרְבָנ֔וֹהִי לְבֵ֥ית מִשְׁתְּיָ֖א עללת עַלַּ֑ת עֲנָ֨ת מַלְכְּתָ֜א וַאֲמֶ֗רֶת מַלְכָּא֙ לְעָלְמִ֣ין חֱיִ֔י אַֽל־ יְבַהֲלוּךְ֙ רַעְיוֹנָ֔ךְ וְזִיוָ֖יךְ אַל־ יִשְׁתַּנּֽוֹ׃ ",
        "versenonikud": "מלכתא לקבל מלי מלכא ורברבנוהי לבית משתיא עללת עלת ענת מלכתא ואמרת מלכא לעלמין חיי אל יבהלוך רעיונך וזיויך אל ישתנו "
    },
    {
        "bookchapter": "דניאל",
        "chapter": "ה",
        "versechapter": "יא",
        "bookseder": "דניאל",
        "seder": "ג",
        "verseseder": "מט",
        "versenikud": "אִיתַ֨י גְּבַ֜ר בְּמַלְכוּתָ֗ךְ דִּ֠י ר֣וּחַ אֱלָהִ֣ין קַדִּישִׁין֮ בֵּהּ֒ וּבְיוֹמֵ֣י אֲב֗וּךְ נַהִיר֧וּ וְשָׂכְלְתָנ֛וּ וְחָכְמָ֥ה כְּחָכְמַת־ אֱלָהִ֖ין הִשְׁתְּכַ֣חַת בֵּ֑הּ וּמַלְכָּ֤א נְבֻֽכַדְנֶצַּר֙ אֲב֔וּךְ רַ֧ב חַרְטֻמִּ֣ין אָֽשְׁפִ֗ין כַּשְׂדָּאִין֙ גָּזְרִ֔ין הֲקִימֵ֖הּ אֲב֥וּךְ מַלְכָּֽא׃ ",
        "versenonikud": "איתי גבר במלכותך די רוח אלהין קדישין בה וביומי אבוך נהירו ושכלתנו וחכמה כחכמת אלהין השתכחת בה ומלכא נבכדנצר אבוך רב חרטמין אשפין כשדאין גזרין הקימה אבוך מלכא "
    }
]