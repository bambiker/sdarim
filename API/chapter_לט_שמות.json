[
    {
        "bookchapter": "שמות",
        "chapter": "לט",
        "versechapter": "א",
        "bookseder": "שמות",
        "seder": "כח",
        "verseseder": "יב",
        "parasha": "פקודי",
        "versenikud": "וּמִן־ הַתְּכֵ֤לֶת וְהָֽאַרְגָּמָן֙ וְתוֹלַ֣עַת הַשָּׁנִ֔י עָשׂ֥וּ בִגְדֵי־ שְׂרָ֖ד לְשָׁרֵ֣ת בַּקֹּ֑דֶשׁ וַֽיַּעֲשׂ֞וּ אֶת־ בִּגְדֵ֤י הַקֹּ֙דֶשׁ֙ אֲשֶׁ֣ר לְאַהֲרֹ֔ן כַּאֲשֶׁ֛ר צִוָּ֥ה יְהוָ֖ה אֶת־ מֹשֶֽׁה׃ ",
        "versenonikud": "ומן התכלת והארגמן ותולעת השני עשו בגדי שרד לשרת בקדש ויעשו את בגדי הקדש אשר לאהרן כאשר צוה יהוה את משה "
    },
    {
        "bookchapter": "שמות",
        "chapter": "לט",
        "versechapter": "ב",
        "bookseder": "שמות",
        "seder": "כח",
        "verseseder": "יג",
        "parasha": "פקודי",
        "versenikud": "וַיַּ֖עַשׂ אֶת־ הָאֵפֹ֑ד זָהָ֗ב תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֥שׁ מָשְׁזָֽר׃ ",
        "versenonikud": "ויעש את האפד זהב תכלת וארגמן ותולעת שני ושש משזר "
    },
    {
        "bookchapter": "שמות",
        "chapter": "לט",
        "versechapter": "ג",
        "bookseder": "שמות",
        "seder": "כח",
        "verseseder": "יד",
        "parasha": "פקודי",
        "versenikud": "וַֽיְרַקְּע֞וּ אֶת־ פַּחֵ֣י הַזָּהָב֮ וְקִצֵּ֣ץ פְּתִילִם֒ לַעֲשׂ֗וֹת בְּת֤וֹךְ הַתְּכֵ֙לֶת֙ וּבְת֣וֹךְ הָֽאַרְגָּמָ֔ן וּבְת֛וֹךְ תּוֹלַ֥עַת הַשָּׁנִ֖י וּבְת֣וֹךְ הַשֵּׁ֑שׁ מַעֲשֵׂ֖ה חֹשֵֽׁב׃ ",
        "versenonikud": "וירקעו את פחי הזהב וקצץ פתילם לעשות בתוך התכלת ובתוך הארגמן ובתוך תולעת השני ובתוך השש מעשה חשב "
    },
    {
        "bookchapter": "שמות",
        "chapter": "לט",
        "versechapter": "ד",
        "bookseder": "שמות",
        "seder": "כח",
        "verseseder": "טו",
        "parasha": "פקודי",
        "versenikud": "כְּתֵפֹ֥ת עָֽשׂוּ־ ל֖וֹ חֹבְרֹ֑ת עַל־ שְׁנֵ֥י קצוותו קְצוֹתָ֖יו חֻבָּֽר׃ ",
        "versenonikud": "כתפת עשו לו חברת על שני קצוותו קצותיו חבר "
    },
    {
        "bookchapter": "שמות",
        "chapter": "לט",
        "versechapter": "ה",
        "bookseder": "שמות",
        "seder": "כח",
        "verseseder": "טז",
        "parasha": "פקודי",
        "versenikud": "וְחֵ֨שֶׁב אֲפֻדָּת֜וֹ אֲשֶׁ֣ר עָלָ֗יו מִמֶּ֣נּוּ הוּא֮ כְּמַעֲשֵׂהוּ֒ זָהָ֗ב תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֣שׁ מָשְׁזָ֑ר כַּאֲשֶׁ֛ר צִוָּ֥ה יְהוָ֖ה אֶת־ מֹשֶֽׁה׃ ",
        "versenonikud": "וחשב אפדתו אשר עליו ממנו הוא כמעשהו זהב תכלת וארגמן ותולעת שני ושש משזר כאשר צוה יהוה את משה "
    },
    {
        "bookchapter": "שמות",
        "chapter": "לט",
        "versechapter": "ו",
        "bookseder": "שמות",
        "seder": "כח",
        "verseseder": "יז",
        "parasha": "פקודי",
        "versenikud": "וַֽיַּעֲשׂוּ֙ אֶת־ אַבְנֵ֣י הַשֹּׁ֔הַם מֻֽסַבֹּ֖ת מִשְׁבְּצֹ֣ת זָהָ֑ב מְפֻתָּחֹת֙ פִּתּוּחֵ֣י חוֹתָ֔ם עַל־ שְׁמ֖וֹת בְּנֵ֥י יִשְׂרָאֵֽל׃ ",
        "versenonikud": "ויעשו את אבני השהם מסבת משבצת זהב מפתחת פתוחי חותם על שמות בני ישראל "
    },
    {
        "bookchapter": "שמות",
        "chapter": "לט",
        "versechapter": "ז",
        "bookseder": "שמות",
        "seder": "כח",
        "verseseder": "יח",
        "parasha": "פקודי",
        "versenikud": "וַיָּ֣שֶׂם אֹתָ֗ם עַ֚ל כִּתְפֹ֣ת הָאֵפֹ֔ד אַבְנֵ֥י זִכָּר֖וֹן לִבְנֵ֣י יִשְׂרָאֵ֑ל כַּאֲשֶׁ֛ר צִוָּ֥ה יְהוָ֖ה אֶת־ מֹשֶֽׁה׃ ",
        "versenonikud": "וישם אתם על כתפת האפד אבני זכרון לבני ישראל כאשר צוה יהוה את משה "
    },
    {
        "bookchapter": "שמות",
        "chapter": "לט",
        "versechapter": "ח",
        "bookseder": "שמות",
        "seder": "כח",
        "verseseder": "יט",
        "parasha": "פקודי",
        "versenikud": "וַיַּ֧עַשׂ אֶת־ הַחֹ֛שֶׁן מַעֲשֵׂ֥ה חֹשֵׁ֖ב כְּמַעֲשֵׂ֣ה אֵפֹ֑ד זָהָ֗ב תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֥שׁ מָשְׁזָֽר׃ ",
        "versenonikud": "ויעש את החשן מעשה חשב כמעשה אפד זהב תכלת וארגמן ותולעת שני ושש משזר "
    },
    {
        "bookchapter": "שמות",
        "chapter": "לט",
        "versechapter": "ט",
        "bookseder": "שמות",
        "seder": "כח",
        "verseseder": "כ",
        "parasha": "פקודי",
        "versenikud": "רָב֧וּעַ הָיָ֛ה כָּפ֖וּל עָשׂ֣וּ אֶת־ הַחֹ֑שֶׁן זֶ֧רֶת אָרְכּ֛וֹ וְזֶ֥רֶת רָחְבּ֖וֹ כָּפֽוּל׃ ",
        "versenonikud": "רבוע היה כפול עשו את החשן זרת ארכו וזרת רחבו כפול "
    },
    {
        "bookchapter": "שמות",
        "chapter": "לט",
        "versechapter": "י",
        "bookseder": "שמות",
        "seder": "כח",
        "verseseder": "כא",
        "parasha": "פקודי",
        "versenikud": "וַיְמַלְאוּ־ ב֔וֹ אַרְבָּעָ֖ה ט֣וּרֵי אָ֑בֶן ט֗וּר אֹ֤דֶם פִּטְדָה֙ וּבָרֶ֔קֶת הַטּ֖וּר הָאֶחָֽד׃ ",
        "versenonikud": "וימלאו בו ארבעה טורי אבן טור אדם פטדה וברקת הטור האחד "
    },
    {
        "bookchapter": "שמות",
        "chapter": "לט",
        "versechapter": "יא",
        "bookseder": "שמות",
        "seder": "כח",
        "verseseder": "כב",
        "parasha": "פקודי",
        "versenikud": "וְהַטּ֖וּר הַשֵּׁנִ֑י נֹ֥פֶךְ סַפִּ֖יר וְיָהֲלֹֽם׃ ",
        "versenonikud": "והטור השני נפך ספיר ויהלם "
    },
    {
        "bookchapter": "שמות",
        "chapter": "לט",
        "versechapter": "יב",
        "bookseder": "שמות",
        "seder": "כח",
        "verseseder": "כג",
        "parasha": "פקודי",
        "versenikud": "וְהַטּ֖וּר הַשְּׁלִישִׁ֑י לֶ֥שֶׁם שְׁב֖וֹ וְאַחְלָֽמָה׃ ",
        "versenonikud": "והטור השלישי לשם שבו ואחלמה "
    },
    {
        "bookchapter": "שמות",
        "chapter": "לט",
        "versechapter": "יג",
        "bookseder": "שמות",
        "seder": "כח",
        "verseseder": "כד",
        "parasha": "פקודי",
        "versenikud": "וְהַטּוּר֙ הָֽרְבִיעִ֔י תַּרְשִׁ֥ישׁ שֹׁ֖הַם וְיָשְׁפֵ֑ה מֽוּסַבֹּ֛ת מִשְׁבְּצ֥וֹת זָהָ֖ב בְּמִלֻּאֹתָֽם׃ ",
        "versenonikud": "והטור הרביעי תרשיש שהם וישפה מוסבת משבצות זהב במלאתם "
    },
    {
        "bookchapter": "שמות",
        "chapter": "לט",
        "versechapter": "יד",
        "bookseder": "שמות",
        "seder": "כח",
        "verseseder": "כה",
        "parasha": "פקודי",
        "versenikud": "וְ֠הָאֲבָנִים עַל־ שְׁמֹ֨ת בְּנֵי־ יִשְׂרָאֵ֥ל הֵ֛נָּה שְׁתֵּ֥ים עֶשְׂרֵ֖ה עַל־ שְׁמֹתָ֑ם פִּתּוּחֵ֤י חֹתָם֙ אִ֣ישׁ עַל־ שְׁמ֔וֹ לִשְׁנֵ֥ים עָשָׂ֖ר שָֽׁבֶט׃ ",
        "versenonikud": "והאבנים על שמת בני ישראל הנה שתים עשרה על שמתם פתוחי חתם איש על שמו לשנים עשר שבט "
    },
    {
        "bookchapter": "שמות",
        "chapter": "לט",
        "versechapter": "טו",
        "bookseder": "שמות",
        "seder": "כח",
        "verseseder": "כו",
        "parasha": "פקודי",
        "versenikud": "וַיַּעֲשׂ֧וּ עַל־ הַחֹ֛שֶׁן שַׁרְשְׁרֹ֥ת גַּבְלֻ֖ת מַעֲשֵׂ֣ה עֲבֹ֑ת זָהָ֖ב טָהֽוֹר׃ ",
        "versenonikud": "ויעשו על החשן שרשרת גבלת מעשה עבת זהב טהור "
    },
    {
        "bookchapter": "שמות",
        "chapter": "לט",
        "versechapter": "טז",
        "bookseder": "שמות",
        "seder": "כח",
        "verseseder": "כז",
        "parasha": "פקודי",
        "versenikud": "וַֽיַּעֲשׂ֗וּ שְׁתֵּי֙ מִשְׁבְּצֹ֣ת זָהָ֔ב וּשְׁתֵּ֖י טַבְּעֹ֣ת זָהָ֑ב וַֽיִּתְּנ֗וּ אֶת־ שְׁתֵּי֙ הַטַּבָּעֹ֔ת עַל־ שְׁנֵ֖י קְצ֥וֹת הַחֹֽשֶׁן׃ ",
        "versenonikud": "ויעשו שתי משבצת זהב ושתי טבעת זהב ויתנו את שתי הטבעת על שני קצות החשן "
    },
    {
        "bookchapter": "שמות",
        "chapter": "לט",
        "versechapter": "יז",
        "bookseder": "שמות",
        "seder": "כח",
        "verseseder": "כח",
        "parasha": "פקודי",
        "versenikud": "וַֽיִּתְּנ֗וּ שְׁתֵּי֙ הָעֲבֹתֹ֣ת הַזָּהָ֔ב עַל־ שְׁתֵּ֖י הַטַּבָּעֹ֑ת עַל־ קְצ֖וֹת הַחֹֽשֶׁן׃ ",
        "versenonikud": "ויתנו שתי העבתת הזהב על שתי הטבעת על קצות החשן "
    },
    {
        "bookchapter": "שמות",
        "chapter": "לט",
        "versechapter": "יח",
        "bookseder": "שמות",
        "seder": "כח",
        "verseseder": "כט",
        "parasha": "פקודי",
        "versenikud": "וְאֵ֨ת שְׁתֵּ֤י קְצוֹת֙ שְׁתֵּ֣י הָֽעֲבֹתֹ֔ת נָתְנ֖וּ עַל־ שְׁתֵּ֣י הַֽמִּשְׁבְּצֹ֑ת וַֽיִּתְּנֻ֛ם עַל־ כִּתְפֹ֥ת הָאֵפֹ֖ד אֶל־ מ֥וּל פָּנָֽיו׃ ",
        "versenonikud": "ואת שתי קצות שתי העבתת נתנו על שתי המשבצת ויתנם על כתפת האפד אל מול פניו "
    },
    {
        "bookchapter": "שמות",
        "chapter": "לט",
        "versechapter": "יט",
        "bookseder": "שמות",
        "seder": "כח",
        "verseseder": "ל",
        "parasha": "פקודי",
        "versenikud": "וַֽיַּעֲשׂ֗וּ שְׁתֵּי֙ טַבְּעֹ֣ת זָהָ֔ב וַיָּשִׂ֕ימוּ עַל־ שְׁנֵ֖י קְצ֣וֹת הַחֹ֑שֶׁן עַל־ שְׂפָת֕וֹ אֲשֶׁ֛ר אֶל־ עֵ֥בֶר הָאֵפֹ֖ד בָּֽיְתָה׃ ",
        "versenonikud": "ויעשו שתי טבעת זהב וישימו על שני קצות החשן על שפתו אשר אל עבר האפד ביתה "
    },
    {
        "bookchapter": "שמות",
        "chapter": "לט",
        "versechapter": "כ",
        "bookseder": "שמות",
        "seder": "כח",
        "verseseder": "לא",
        "parasha": "פקודי",
        "versenikud": "וַֽיַּעֲשׂוּ֮ שְׁתֵּ֣י טַבְּעֹ֣ת זָהָב֒ וַֽיִּתְּנֻ֡ם עַל־ שְׁתֵּי֩ כִתְפֹ֨ת הָאֵפֹ֤ד מִלְמַ֙טָּה֙ מִמּ֣וּל פָּנָ֔יו לְעֻמַּ֖ת מֶחְבַּרְתּ֑וֹ מִמַּ֕עַל לְחֵ֖שֶׁב הָאֵפֹֽד׃ ",
        "versenonikud": "ויעשו שתי טבעת זהב ויתנם על שתי כתפת האפד מלמטה ממול פניו לעמת מחברתו ממעל לחשב האפד "
    },
    {
        "bookchapter": "שמות",
        "chapter": "לט",
        "versechapter": "כא",
        "bookseder": "שמות",
        "seder": "כח",
        "verseseder": "לב",
        "parasha": "פקודי",
        "versenikud": "וַיִּרְכְּס֣וּ אֶת־ הַחֹ֡שֶׁן מִטַּבְּעֹתָיו֩ אֶל־ טַבְּעֹ֨ת הָאֵפֹ֜ד בִּפְתִ֣יל תְּכֵ֗לֶת לִֽהְיֹת֙ עַל־ חֵ֣שֶׁב הָאֵפֹ֔ד וְלֹֽא־ יִזַּ֣ח הַחֹ֔שֶׁן מֵעַ֖ל הָאֵפֹ֑ד כַּאֲשֶׁ֛ר צִוָּ֥ה יְהוָ֖ה אֶת־ מֹשֶֽׁה׃ ",
        "versenonikud": "וירכסו את החשן מטבעתיו אל טבעת האפד בפתיל תכלת להית על חשב האפד ולא יזח החשן מעל האפד כאשר צוה יהוה את משה "
    },
    {
        "bookchapter": "שמות",
        "chapter": "לט",
        "versechapter": "כב",
        "bookseder": "שמות",
        "seder": "כח",
        "verseseder": "לג",
        "parasha": "פקודי",
        "versenikud": "וַיַּ֛עַשׂ אֶת־ מְעִ֥יל הָאֵפֹ֖ד מַעֲשֵׂ֣ה אֹרֵ֑ג כְּלִ֖יל תְּכֵֽלֶת׃ ",
        "versenonikud": "ויעש את מעיל האפד מעשה ארג כליל תכלת "
    },
    {
        "bookchapter": "שמות",
        "chapter": "לט",
        "versechapter": "כג",
        "bookseder": "שמות",
        "seder": "כח",
        "verseseder": "לד",
        "parasha": "פקודי",
        "versenikud": "וּפִֽי־ הַמְּעִ֥יל בְּתוֹכ֖וֹ כְּפִ֣י תַחְרָ֑א שָׂפָ֥ה לְפִ֛יו סָבִ֖יב לֹ֥א יִקָּרֵֽעַ׃ ",
        "versenonikud": "ופי המעיל בתוכו כפי תחרא שפה לפיו סביב לא יקרע "
    },
    {
        "bookchapter": "שמות",
        "chapter": "לט",
        "versechapter": "כד",
        "bookseder": "שמות",
        "seder": "כח",
        "verseseder": "לה",
        "parasha": "פקודי",
        "versenikud": "וַֽיַּעֲשׂוּ֙ עַל־ שׁוּלֵ֣י הַמְּעִ֔יל רִמּוֹנֵ֕י תְּכֵ֥לֶת וְאַרְגָּמָ֖ן וְתוֹלַ֣עַת שָׁנִ֑י מָשְׁזָֽר׃ ",
        "versenonikud": "ויעשו על שולי המעיל רמוני תכלת וארגמן ותולעת שני משזר "
    },
    {
        "bookchapter": "שמות",
        "chapter": "לט",
        "versechapter": "כה",
        "bookseder": "שמות",
        "seder": "כח",
        "verseseder": "לו",
        "parasha": "פקודי",
        "versenikud": "וַיַּעֲשׂ֥וּ פַעֲמֹנֵ֖י זָהָ֣ב טָה֑וֹר וַיִּתְּנ֨וּ אֶת־ הַפַּֽעֲמֹנִ֜ים בְּת֣וֹךְ הָרִמֹּנִ֗ים עַל־ שׁוּלֵ֤י הַמְּעִיל֙ סָבִ֔יב בְּת֖וֹךְ הָרִמֹּנִֽים׃ ",
        "versenonikud": "ויעשו פעמני זהב טהור ויתנו את הפעמנים בתוך הרמנים על שולי המעיל סביב בתוך הרמנים "
    },
    {
        "bookchapter": "שמות",
        "chapter": "לט",
        "versechapter": "כו",
        "bookseder": "שמות",
        "seder": "כח",
        "verseseder": "לז",
        "parasha": "פקודי",
        "versenikud": "פַּעֲמֹ֤ן וְרִמֹּן֙ פַּעֲמֹ֣ן וְרִמֹּ֔ן עַל־ שׁוּלֵ֥י הַמְּעִ֖יל סָבִ֑יב לְשָׁרֵ֕ת כַּאֲשֶׁ֛ר צִוָּ֥ה יְהוָ֖ה אֶת־ מֹשֶֽׁה׃ ",
        "versenonikud": "פעמן ורמן פעמן ורמן על שולי המעיל סביב לשרת כאשר צוה יהוה את משה "
    },
    {
        "bookchapter": "שמות",
        "chapter": "לט",
        "versechapter": "כז",
        "bookseder": "שמות",
        "seder": "כח",
        "verseseder": "לח",
        "parasha": "פקודי",
        "versenikud": "וַֽיַּעֲשׂ֛וּ אֶת־ הַכָּתְנֹ֥ת שֵׁ֖שׁ מַעֲשֵׂ֣ה אֹרֵ֑ג לְאַהֲרֹ֖ן וּלְבָנָֽיו׃ ",
        "versenonikud": "ויעשו את הכתנת שש מעשה ארג לאהרן ולבניו "
    },
    {
        "bookchapter": "שמות",
        "chapter": "לט",
        "versechapter": "כח",
        "bookseder": "שמות",
        "seder": "כח",
        "verseseder": "לט",
        "parasha": "פקודי",
        "versenikud": "וְאֵת֙ הַמִּצְנֶ֣פֶת שֵׁ֔שׁ וְאֶת־ פַּאֲרֵ֥י הַמִּגְבָּעֹ֖ת שֵׁ֑שׁ וְאֶת־ מִכְנְסֵ֥י הַבָּ֖ד שֵׁ֥שׁ מָשְׁזָֽר׃ ",
        "versenonikud": "ואת המצנפת שש ואת פארי המגבעת שש ואת מכנסי הבד שש משזר "
    },
    {
        "bookchapter": "שמות",
        "chapter": "לט",
        "versechapter": "כט",
        "bookseder": "שמות",
        "seder": "כח",
        "verseseder": "מ",
        "parasha": "פקודי",
        "versenikud": "וְֽאֶת־ הָאַבְנֵ֞ט שֵׁ֣שׁ מָשְׁזָ֗ר וּתְכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י מַעֲשֵׂ֣ה רֹקֵ֑ם כַּאֲשֶׁ֛ר צִוָּ֥ה יְהוָ֖ה אֶת־ מֹשֶֽׁה׃ ",
        "versenonikud": "ואת האבנט שש משזר ותכלת וארגמן ותולעת שני מעשה רקם כאשר צוה יהוה את משה "
    },
    {
        "bookchapter": "שמות",
        "chapter": "לט",
        "versechapter": "ל",
        "bookseder": "שמות",
        "seder": "כח",
        "verseseder": "מא",
        "parasha": "פקודי",
        "versenikud": "וַֽיַּעֲשׂ֛וּ אֶת־ צִ֥יץ נֵֽזֶר־ הַקֹּ֖דֶשׁ זָהָ֣ב טָה֑וֹר וַיִּכְתְּב֣וּ עָלָ֗יו מִכְתַּב֙ פִּתּוּחֵ֣י חוֹתָ֔ם קֹ֖דֶשׁ לַיהוָֽה׃ ",
        "versenonikud": "ויעשו את ציץ נזר הקדש זהב טהור ויכתבו עליו מכתב פתוחי חותם קדש ליהוה "
    },
    {
        "bookchapter": "שמות",
        "chapter": "לט",
        "versechapter": "לא",
        "bookseder": "שמות",
        "seder": "כח",
        "verseseder": "מב",
        "parasha": "פקודי",
        "versenikud": "וַיִּתְּנ֤וּ עָלָיו֙ פְּתִ֣יל תְּכֵ֔לֶת לָתֵ֥ת עַל־ הַמִּצְנֶ֖פֶת מִלְמָ֑עְלָה כַּאֲשֶׁ֛ר צִוָּ֥ה יְהוָ֖ה אֶת־ מֹשֶֽׁה׃ ",
        "versenonikud": "ויתנו עליו פתיל תכלת לתת על המצנפת מלמעלה כאשר צוה יהוה את משה "
    },
    {
        "bookchapter": "שמות",
        "chapter": "לט",
        "versechapter": "לב",
        "bookseder": "שמות",
        "seder": "כח",
        "verseseder": "מג",
        "parasha": "פקודי",
        "versenikud": "וַתֵּ֕כֶל כָּל־ עֲבֹדַ֕ת מִשְׁכַּ֖ן אֹ֣הֶל מוֹעֵ֑ד וַֽיַּעֲשׂוּ֙ בְּנֵ֣י יִשְׂרָאֵ֔ל כְּ֠כֹל אֲשֶׁ֨ר צִוָּ֧ה יְהוָ֛ה אֶת־ מֹשֶׁ֖ה כֵּ֥ן עָשֽׂוּ׃ ",
        "versenonikud": "ותכל כל עבדת משכן אהל מועד ויעשו בני ישראל ככל אשר צוה יהוה את משה כן עשו "
    },
    {
        "bookchapter": "שמות",
        "chapter": "לט",
        "versechapter": "לג",
        "bookseder": "שמות",
        "seder": "כט",
        "verseseder": "א",
        "parasha": "פקודי",
        "versenikud": "וַיָּבִ֤יאוּ אֶת־ הַמִּשְׁכָּן֙ אֶל־ מֹשֶׁ֔ה אֶת־ הָאֹ֖הֶל וְאֶת־ כָּל־ כֵּלָ֑יו קְרָסָ֣יו קְרָשָׁ֔יו בריחו בְּרִיחָ֖יו וְעַמֻּדָ֥יו וַאֲדָנָֽיו׃ ",
        "versenonikud": "ויביאו את המשכן אל משה את האהל ואת כל כליו קרסיו קרשיו בריחו בריחיו ועמדיו ואדניו "
    },
    {
        "bookchapter": "שמות",
        "chapter": "לט",
        "versechapter": "לד",
        "bookseder": "שמות",
        "seder": "כט",
        "verseseder": "ב",
        "parasha": "פקודי",
        "versenikud": "וְאֶת־ מִכְסֵ֞ה עוֹרֹ֤ת הָֽאֵילִם֙ הַמְאָדָּמִ֔ים וְאֶת־ מִכְסֵ֖ה עֹרֹ֣ת הַתְּחָשִׁ֑ים וְאֵ֖ת פָּרֹ֥כֶת הַמָּסָֽךְ׃ ",
        "versenonikud": "ואת מכסה עורת האילם המאדמים ואת מכסה ערת התחשים ואת פרכת המסך "
    },
    {
        "bookchapter": "שמות",
        "chapter": "לט",
        "versechapter": "לה",
        "bookseder": "שמות",
        "seder": "כט",
        "verseseder": "ג",
        "parasha": "פקודי",
        "versenikud": "אֶת־ אֲרֹ֥ן הָעֵדֻ֖ת וְאֶת־ בַּדָּ֑יו וְאֵ֖ת הַכַּפֹּֽרֶת׃ ",
        "versenonikud": "את ארן העדת ואת בדיו ואת הכפרת "
    },
    {
        "bookchapter": "שמות",
        "chapter": "לט",
        "versechapter": "לו",
        "bookseder": "שמות",
        "seder": "כט",
        "verseseder": "ד",
        "parasha": "פקודי",
        "versenikud": "אֶת־ הַשֻּׁלְחָן֙ אֶת־ כָּל־ כֵּלָ֔יו וְאֵ֖ת לֶ֥חֶם הַפָּנִֽים׃ ",
        "versenonikud": "את השלחן את כל כליו ואת לחם הפנים "
    },
    {
        "bookchapter": "שמות",
        "chapter": "לט",
        "versechapter": "לז",
        "bookseder": "שמות",
        "seder": "כט",
        "verseseder": "ה",
        "parasha": "פקודי",
        "versenikud": "אֶת־ הַמְּנֹרָ֨ה הַטְּהֹרָ֜ה אֶת־ נֵרֹתֶ֗יהָ נֵרֹ֛ת הַמַּֽעֲרָכָ֖ה וְאֶת־ כָּל־ כֵּלֶ֑יהָ וְאֵ֖ת שֶׁ֥מֶן הַמָּאֽוֹר׃ ",
        "versenonikud": "את המנרה הטהרה את נרתיה נרת המערכה ואת כל כליה ואת שמן המאור "
    },
    {
        "bookchapter": "שמות",
        "chapter": "לט",
        "versechapter": "לח",
        "bookseder": "שמות",
        "seder": "כט",
        "verseseder": "ו",
        "parasha": "פקודי",
        "versenikud": "וְאֵת֙ מִזְבַּ֣ח הַזָּהָ֔ב וְאֵת֙ שֶׁ֣מֶן הַמִּשְׁחָ֔ה וְאֵ֖ת קְטֹ֣רֶת הַסַּמִּ֑ים וְאֵ֕ת מָסַ֖ךְ פֶּ֥תַח הָאֹֽהֶל׃ ",
        "versenonikud": "ואת מזבח הזהב ואת שמן המשחה ואת קטרת הסמים ואת מסך פתח האהל "
    },
    {
        "bookchapter": "שמות",
        "chapter": "לט",
        "versechapter": "לט",
        "bookseder": "שמות",
        "seder": "כט",
        "verseseder": "ז",
        "parasha": "פקודי",
        "versenikud": "אֵ֣ת ׀ מִזְבַּ֣ח הַנְּחֹ֗שֶׁת וְאֶת־ מִכְבַּ֤ר הַנְּחֹ֙שֶׁת֙ אֲשֶׁר־ ל֔וֹ אֶת־ בַּדָּ֖יו וְאֶת־ כָּל־ כֵּלָ֑יו אֶת־ הַכִּיֹּ֖ר וְאֶת־ כַּנּֽוֹ׃ ",
        "versenonikud": "את  מזבח הנחשת ואת מכבר הנחשת אשר לו את בדיו ואת כל כליו את הכיר ואת כנו "
    },
    {
        "bookchapter": "שמות",
        "chapter": "לט",
        "versechapter": "מ",
        "bookseder": "שמות",
        "seder": "כט",
        "verseseder": "ח",
        "parasha": "פקודי",
        "versenikud": "אֵת֩ קַלְעֵ֨י הֶחָצֵ֜ר אֶת־ עַמֻּדֶ֣יהָ וְאֶת־ אֲדָנֶ֗יהָ וְאֶת־ הַמָּסָךְ֙ לְשַׁ֣עַר הֶֽחָצֵ֔ר אֶת־ מֵיתָרָ֖יו וִיתֵדֹתֶ֑יהָ וְאֵ֗ת כָּל־ כְּלֵ֛י עֲבֹדַ֥ת הַמִּשְׁכָּ֖ן לְאֹ֥הֶל מוֹעֵֽד׃ ",
        "versenonikud": "את קלעי החצר את עמדיה ואת אדניה ואת המסך לשער החצר את מיתריו ויתדתיה ואת כל כלי עבדת המשכן לאהל מועד "
    },
    {
        "bookchapter": "שמות",
        "chapter": "לט",
        "versechapter": "מא",
        "bookseder": "שמות",
        "seder": "כט",
        "verseseder": "ט",
        "parasha": "פקודי",
        "versenikud": "אֶת־ בִּגְדֵ֥י הַשְּׂרָ֖ד לְשָׁרֵ֣ת בַּקֹּ֑דֶשׁ אֶת־ בִּגְדֵ֤י הַקֹּ֙דֶשׁ֙ לְאַהֲרֹ֣ן הַכֹּהֵ֔ן וְאֶת־ בִּגְדֵ֥י בָנָ֖יו לְכַהֵֽן׃ ",
        "versenonikud": "את בגדי השרד לשרת בקדש את בגדי הקדש לאהרן הכהן ואת בגדי בניו לכהן "
    },
    {
        "bookchapter": "שמות",
        "chapter": "לט",
        "versechapter": "מב",
        "bookseder": "שמות",
        "seder": "כט",
        "verseseder": "י",
        "parasha": "פקודי",
        "versenikud": "כְּכֹ֛ל אֲשֶׁר־ צִוָּ֥ה יְהוָ֖ה אֶת־ מֹשֶׁ֑ה כֵּ֤ן עָשׂוּ֙ בְּנֵ֣י יִשְׂרָאֵ֔ל אֵ֖ת כָּל־ הָעֲבֹדָֽה׃ ",
        "versenonikud": "ככל אשר צוה יהוה את משה כן עשו בני ישראל את כל העבדה "
    },
    {
        "bookchapter": "שמות",
        "chapter": "לט",
        "versechapter": "מג",
        "bookseder": "שמות",
        "seder": "כט",
        "verseseder": "יא",
        "parasha": "פקודי",
        "versenikud": "וַיַּ֨רְא מֹשֶׁ֜ה אֶת־ כָּל־ הַמְּלָאכָ֗ה וְהִנֵּה֙ עָשׂ֣וּ אֹתָ֔הּ כַּאֲשֶׁ֛ר צִוָּ֥ה יְהוָ֖ה כֵּ֣ן עָשׂ֑וּ וַיְבָ֥רֶךְ אֹתָ֖ם מֹשֶֽׁה׃ ",
        "versenonikud": "וירא משה את כל המלאכה והנה עשו אתה כאשר צוה יהוה כן עשו ויברך אתם משה "
    }
]