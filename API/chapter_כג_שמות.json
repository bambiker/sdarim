[
    {
        "bookchapter": "שמות",
        "chapter": "כג",
        "versechapter": "א",
        "bookseder": "שמות",
        "seder": "יז",
        "verseseder": "ח",
        "parasha": "משפטים",
        "versenikud": "לֹ֥א תִשָּׂ֖א שֵׁ֣מַע שָׁ֑וְא אַל־ תָּ֤שֶׁת יָֽדְךָ֙ עִם־ רָשָׁ֔ע לִהְיֹ֖ת עֵ֥ד חָמָֽס׃ ",
        "versenonikud": "לא תשא שמע שוא אל תשת ידך עם רשע להית עד חמס "
    },
    {
        "bookchapter": "שמות",
        "chapter": "כג",
        "versechapter": "ב",
        "bookseder": "שמות",
        "seder": "יז",
        "verseseder": "ט",
        "parasha": "משפטים",
        "versenikud": "לֹֽא־ תִהְיֶ֥ה אַחֲרֵֽי־ רַבִּ֖ים לְרָעֹ֑ת וְלֹא־ תַעֲנֶ֣ה עַל־ רִ֗ב לִנְטֹ֛ת אַחֲרֵ֥י רַבִּ֖ים לְהַטֹּֽת׃ ",
        "versenonikud": "לא תהיה אחרי רבים לרעת ולא תענה על רב לנטת אחרי רבים להטת "
    },
    {
        "bookchapter": "שמות",
        "chapter": "כג",
        "versechapter": "ג",
        "bookseder": "שמות",
        "seder": "יז",
        "verseseder": "י",
        "parasha": "משפטים",
        "versenikud": "וְדָ֕ל לֹ֥א תֶהְדַּ֖ר בְּרִיבֽוֹ׃ ",
        "versenonikud": "ודל לא תהדר בריבו "
    },
    {
        "bookchapter": "שמות",
        "chapter": "כג",
        "versechapter": "ד",
        "bookseder": "שמות",
        "seder": "יז",
        "verseseder": "יא",
        "parasha": "משפטים",
        "versenikud": "כִּ֣י תִפְגַּ֞ע שׁ֧וֹר אֹֽיִבְךָ֛ א֥וֹ חֲמֹר֖וֹ תֹּעֶ֑ה הָשֵׁ֥ב תְּשִׁיבֶ֖נּוּ לֽוֹ׃ ",
        "versenonikud": "כי תפגע שור איבך או חמרו תעה השב תשיבנו לו "
    },
    {
        "bookchapter": "שמות",
        "chapter": "כג",
        "versechapter": "ה",
        "bookseder": "שמות",
        "seder": "יז",
        "verseseder": "יב",
        "parasha": "משפטים",
        "versenikud": "כִּֽי־ תִרְאֶ֞ה חֲמ֣וֹר שֹׂנַאֲךָ֗ רֹבֵץ֙ תַּ֣חַת מַשָּׂא֔וֹ וְחָדַלְתָּ֖ מֵעֲזֹ֣ב ל֑וֹ עָזֹ֥ב תַּעֲזֹ֖ב עִמּֽוֹ׃ ",
        "versenonikud": "כי תראה חמור שנאך רבץ תחת משאו וחדלת מעזב לו עזב תעזב עמו "
    },
    {
        "bookchapter": "שמות",
        "chapter": "כג",
        "versechapter": "ו",
        "bookseder": "שמות",
        "seder": "יז",
        "verseseder": "יג",
        "parasha": "משפטים",
        "versenikud": "לֹ֥א תַטֶּ֛ה מִשְׁפַּ֥ט אֶבְיֹנְךָ֖ בְּרִיבֽוֹ׃ ",
        "versenonikud": "לא תטה משפט אבינך בריבו "
    },
    {
        "bookchapter": "שמות",
        "chapter": "כג",
        "versechapter": "ז",
        "bookseder": "שמות",
        "seder": "יז",
        "verseseder": "יד",
        "parasha": "משפטים",
        "versenikud": "מִדְּבַר־ שֶׁ֖קֶר תִּרְחָ֑ק וְנָקִ֤י וְצַדִּיק֙ אַֽל־ תַּהֲרֹ֔ג כִּ֥י לֹא־ אַצְדִּ֖יק רָשָֽׁע׃ ",
        "versenonikud": "מדבר שקר תרחק ונקי וצדיק אל תהרג כי לא אצדיק רשע "
    },
    {
        "bookchapter": "שמות",
        "chapter": "כג",
        "versechapter": "ח",
        "bookseder": "שמות",
        "seder": "יז",
        "verseseder": "טו",
        "parasha": "משפטים",
        "versenikud": "וְשֹׁ֖חַד לֹ֣א תִקָּ֑ח כִּ֤י הַשֹּׁ֙חַד֙ יְעַוֵּ֣ר פִּקְחִ֔ים וִֽיסַלֵּ֖ף דִּבְרֵ֥י צַדִּיקִֽים׃ ",
        "versenonikud": "ושחד לא תקח כי השחד יעור פקחים ויסלף דברי צדיקים "
    },
    {
        "bookchapter": "שמות",
        "chapter": "כג",
        "versechapter": "ט",
        "bookseder": "שמות",
        "seder": "יז",
        "verseseder": "טז",
        "parasha": "משפטים",
        "versenikud": "וְגֵ֖ר לֹ֣א תִלְחָ֑ץ וְאַתֶּ֗ם יְדַעְתֶּם֙ אֶת־ נֶ֣פֶשׁ הַגֵּ֔ר כִּֽי־ גֵרִ֥ים הֱיִיתֶ֖ם בְּאֶ֥רֶץ מִצְרָֽיִם׃ ",
        "versenonikud": "וגר לא תלחץ ואתם ידעתם את נפש הגר כי גרים הייתם בארץ מצרים "
    },
    {
        "bookchapter": "שמות",
        "chapter": "כג",
        "versechapter": "י",
        "bookseder": "שמות",
        "seder": "יז",
        "verseseder": "יז",
        "parasha": "משפטים",
        "versenikud": "וְשֵׁ֥שׁ שָׁנִ֖ים תִּזְרַ֣ע אֶת־ אַרְצֶ֑ךָ וְאָסַפְתָּ֖ אֶת־ תְּבוּאָתָֽהּ׃ ",
        "versenonikud": "ושש שנים תזרע את ארצך ואספת את תבואתה "
    },
    {
        "bookchapter": "שמות",
        "chapter": "כג",
        "versechapter": "יא",
        "bookseder": "שמות",
        "seder": "יז",
        "verseseder": "יח",
        "parasha": "משפטים",
        "versenikud": "וְהַשְּׁבִיעִ֞ת תִּשְׁמְטֶ֣נָּה וּנְטַשְׁתָּ֗הּ וְאָֽכְלוּ֙ אֶבְיֹנֵ֣י עַמֶּ֔ךָ וְיִתְרָ֕ם תֹּאכַ֖ל חַיַּ֣ת הַשָּׂדֶ֑ה כֵּֽן־ תַּעֲשֶׂ֥ה לְכַרְמְךָ֖ לְזֵיתֶֽךָ׃ ",
        "versenonikud": "והשביעת תשמטנה ונטשתה ואכלו אביני עמך ויתרם תאכל חית השדה כן תעשה לכרמך לזיתך "
    },
    {
        "bookchapter": "שמות",
        "chapter": "כג",
        "versechapter": "יב",
        "bookseder": "שמות",
        "seder": "יז",
        "verseseder": "יט",
        "parasha": "משפטים",
        "versenikud": "שֵׁ֤שֶׁת יָמִים֙ תַּעֲשֶׂ֣ה מַעֲשֶׂ֔יךָ וּבַיּ֥וֹם הַשְּׁבִיעִ֖י תִּשְׁבֹּ֑ת לְמַ֣עַן יָנ֗וּחַ שֽׁוֹרְךָ֙ וַחֲמֹרֶ֔ךָ וְיִנָּפֵ֥שׁ בֶּן־ אֲמָתְךָ֖ וְהַגֵּֽר׃ ",
        "versenonikud": "ששת ימים תעשה מעשיך וביום השביעי תשבת למען ינוח שורך וחמרך וינפש בן אמתך והגר "
    },
    {
        "bookchapter": "שמות",
        "chapter": "כג",
        "versechapter": "יג",
        "bookseder": "שמות",
        "seder": "יז",
        "verseseder": "כ",
        "parasha": "משפטים",
        "versenikud": "וּבְכֹ֛ל אֲשֶׁר־ אָמַ֥רְתִּי אֲלֵיכֶ֖ם תִּשָּׁמֵ֑רוּ וְשֵׁ֨ם אֱלֹהִ֤ים אֲחֵרִים֙ לֹ֣א תַזְכִּ֔ירוּ לֹ֥א יִשָּׁמַ֖ע עַל־ פִּֽיךָ׃ ",
        "versenonikud": "ובכל אשר אמרתי אליכם תשמרו ושם אלהים אחרים לא תזכירו לא ישמע על פיך "
    },
    {
        "bookchapter": "שמות",
        "chapter": "כג",
        "versechapter": "יד",
        "bookseder": "שמות",
        "seder": "יז",
        "verseseder": "כא",
        "parasha": "משפטים",
        "versenikud": "שָׁלֹ֣שׁ רְגָלִ֔ים תָּחֹ֥ג לִ֖י בַּשָּׁנָֽה׃ ",
        "versenonikud": "שלש רגלים תחג לי בשנה "
    },
    {
        "bookchapter": "שמות",
        "chapter": "כג",
        "versechapter": "טו",
        "bookseder": "שמות",
        "seder": "יז",
        "verseseder": "כב",
        "parasha": "משפטים",
        "versenikud": "אֶת־ חַ֣ג הַמַּצּוֹת֮ תִּשְׁמֹר֒ שִׁבְעַ֣ת יָמִים֩ תֹּאכַ֨ל מַצּ֜וֹת כַּֽאֲשֶׁ֣ר צִוִּיתִ֗ךָ לְמוֹעֵד֙ חֹ֣דֶשׁ הָֽאָבִ֔יב כִּי־ ב֖וֹ יָצָ֣אתָ מִמִּצְרָ֑יִם וְלֹא־ יֵרָא֥וּ פָנַ֖י רֵיקָֽם׃ ",
        "versenonikud": "את חג המצות תשמר שבעת ימים תאכל מצות כאשר צויתך למועד חדש האביב כי בו יצאת ממצרים ולא יראו פני ריקם "
    },
    {
        "bookchapter": "שמות",
        "chapter": "כג",
        "versechapter": "טז",
        "bookseder": "שמות",
        "seder": "יז",
        "verseseder": "כג",
        "parasha": "משפטים",
        "versenikud": "וְחַ֤ג הַקָּצִיר֙ בִּכּוּרֵ֣י מַעֲשֶׂ֔יךָ אֲשֶׁ֥ר תִּזְרַ֖ע בַּשָּׂדֶ֑ה וְחַ֤ג הָֽאָסִף֙ בְּצֵ֣את הַשָּׁנָ֔ה בְּאָסְפְּךָ֥ אֶֽת־ מַעֲשֶׂ֖יךָ מִן־ הַשָּׂדֶֽה׃ ",
        "versenonikud": "וחג הקציר בכורי מעשיך אשר תזרע בשדה וחג האסף בצאת השנה באספך את מעשיך מן השדה "
    },
    {
        "bookchapter": "שמות",
        "chapter": "כג",
        "versechapter": "יז",
        "bookseder": "שמות",
        "seder": "יז",
        "verseseder": "כד",
        "parasha": "משפטים",
        "versenikud": "שָׁלֹ֥שׁ פְּעָמִ֖ים בַּשָּׁנָ֑ה יֵרָאֶה֙ כָּל־ זְכ֣וּרְךָ֔ אֶל־ פְּנֵ֖י הָאָדֹ֥ן ׀ יְהוָֽה׃ ",
        "versenonikud": "שלש פעמים בשנה יראה כל זכורך אל פני האדן  יהוה "
    },
    {
        "bookchapter": "שמות",
        "chapter": "כג",
        "versechapter": "יח",
        "bookseder": "שמות",
        "seder": "יז",
        "verseseder": "כה",
        "parasha": "משפטים",
        "versenikud": "לֹֽא־ תִזְבַּ֥ח עַל־ חָמֵ֖ץ דַּם־ זִבְחִ֑י וְלֹֽא־ יָלִ֥ין חֵֽלֶב־ חַגִּ֖י עַד־ בֹּֽקֶר׃ ",
        "versenonikud": "לא תזבח על חמץ דם זבחי ולא ילין חלב חגי עד בקר "
    },
    {
        "bookchapter": "שמות",
        "chapter": "כג",
        "versechapter": "יט",
        "bookseder": "שמות",
        "seder": "יז",
        "verseseder": "כו",
        "parasha": "משפטים",
        "versenikud": "רֵאשִׁ֗ית בִּכּוּרֵי֙ אַדְמָ֣תְךָ֔ תָּבִ֕יא בֵּ֖ית יְהוָ֣ה אֱלֹהֶ֑יךָ לֹֽא־ תְבַשֵּׁ֥ל גְּדִ֖י בַּחֲלֵ֥ב אִמּֽוֹ׃ ",
        "versenonikud": "ראשית בכורי אדמתך תביא בית יהוה אלהיך לא תבשל גדי בחלב אמו "
    },
    {
        "bookchapter": "שמות",
        "chapter": "כג",
        "versechapter": "כ",
        "bookseder": "שמות",
        "seder": "יז",
        "verseseder": "כז",
        "parasha": "משפטים",
        "versenikud": "הִנֵּ֨ה אָנֹכִ֜י שֹׁלֵ֤חַ מַלְאָךְ֙ לְפָנֶ֔יךָ לִשְׁמָרְךָ֖ בַּדָּ֑רֶךְ וְלַהֲבִ֣יאֲךָ֔ אֶל־ הַמָּק֖וֹם אֲשֶׁ֥ר הֲכִנֹֽתִי׃ ",
        "versenonikud": "הנה אנכי שלח מלאך לפניך לשמרך בדרך ולהביאך אל המקום אשר הכנתי "
    },
    {
        "bookchapter": "שמות",
        "chapter": "כג",
        "versechapter": "כא",
        "bookseder": "שמות",
        "seder": "יז",
        "verseseder": "כח",
        "parasha": "משפטים",
        "versenikud": "הִשָּׁ֧מֶר מִפָּנָ֛יו וּשְׁמַ֥ע בְּקֹל֖וֹ אַל־ תַּמֵּ֣ר בּ֑וֹ כִּ֣י לֹ֤א יִשָּׂא֙ לְפִשְׁעֲכֶ֔ם כִּ֥י שְׁמִ֖י בְּקִרְבּֽוֹ׃ ",
        "versenonikud": "השמר מפניו ושמע בקלו אל תמר בו כי לא ישא לפשעכם כי שמי בקרבו "
    },
    {
        "bookchapter": "שמות",
        "chapter": "כג",
        "versechapter": "כב",
        "bookseder": "שמות",
        "seder": "יז",
        "verseseder": "כט",
        "parasha": "משפטים",
        "versenikud": "כִּ֣י אִם־ שָׁמֹ֤עַ תִּשְׁמַע֙ בְּקֹל֔וֹ וְעָשִׂ֕יתָ כֹּ֖ל אֲשֶׁ֣ר אֲדַבֵּ֑ר וְאָֽיַבְתִּי֙ אֶת־ אֹ֣יְבֶ֔יךָ וְצַרְתִּ֖י אֶת־ צֹרְרֶֽיךָ׃ ",
        "versenonikud": "כי אם שמע תשמע בקלו ועשית כל אשר אדבר ואיבתי את איביך וצרתי את צרריך "
    },
    {
        "bookchapter": "שמות",
        "chapter": "כג",
        "versechapter": "כג",
        "bookseder": "שמות",
        "seder": "יז",
        "verseseder": "ל",
        "parasha": "משפטים",
        "versenikud": "כִּֽי־ יֵלֵ֣ךְ מַלְאָכִי֮ לְפָנֶיךָ֒ וֶהֱבִֽיאֲךָ֗ אֶל־ הָֽאֱמֹרִי֙ וְהַ֣חִתִּ֔י וְהַפְּרִזִּי֙ וְהַֽכְּנַעֲנִ֔י הַחִוִּ֖י וְהַיְבוּסִ֑י וְהִכְחַדְתִּֽיו׃ ",
        "versenonikud": "כי ילך מלאכי לפניך והביאך אל האמרי והחתי והפרזי והכנעני החוי והיבוסי והכחדתיו "
    },
    {
        "bookchapter": "שמות",
        "chapter": "כג",
        "versechapter": "כד",
        "bookseder": "שמות",
        "seder": "יז",
        "verseseder": "לא",
        "parasha": "משפטים",
        "versenikud": "לֹֽא־ תִשְׁתַּחֲוֶ֤ה לֵאלֹֽהֵיהֶם֙ וְלֹ֣א תָֽעָבְדֵ֔ם וְלֹ֥א תַעֲשֶׂ֖ה כְּמַֽעֲשֵׂיהֶ֑ם כִּ֤י הָרֵס֙ תְּהָ֣רְסֵ֔ם וְשַׁבֵּ֥ר תְּשַׁבֵּ֖ר מַצֵּבֹתֵיהֶֽם׃ ",
        "versenonikud": "לא תשתחוה לאלהיהם ולא תעבדם ולא תעשה כמעשיהם כי הרס תהרסם ושבר תשבר מצבתיהם "
    },
    {
        "bookchapter": "שמות",
        "chapter": "כג",
        "versechapter": "כה",
        "bookseder": "שמות",
        "seder": "יז",
        "verseseder": "לב",
        "parasha": "משפטים",
        "versenikud": "וַעֲבַדְתֶּ֗ם אֵ֚ת יְהוָ֣ה אֱלֹֽהֵיכֶ֔ם וּבֵרַ֥ךְ אֶֽת־ לַחְמְךָ֖ וְאֶת־ מֵימֶ֑יךָ וַהֲסִרֹתִ֥י מַחֲלָ֖ה מִקִּרְבֶּֽךָ׃ ",
        "versenonikud": "ועבדתם את יהוה אלהיכם וברך את לחמך ואת מימיך והסרתי מחלה מקרבך "
    },
    {
        "bookchapter": "שמות",
        "chapter": "כג",
        "versechapter": "כו",
        "bookseder": "שמות",
        "seder": "יז",
        "verseseder": "לג",
        "parasha": "משפטים",
        "versenikud": "לֹ֥א תִהְיֶ֛ה מְשַׁכֵּלָ֥ה וַעֲקָרָ֖ה בְּאַרְצֶ֑ךָ אֶת־ מִסְפַּ֥ר יָמֶ֖יךָ אֲמַלֵּֽא׃ ",
        "versenonikud": "לא תהיה משכלה ועקרה בארצך את מספר ימיך אמלא "
    },
    {
        "bookchapter": "שמות",
        "chapter": "כג",
        "versechapter": "כז",
        "bookseder": "שמות",
        "seder": "יז",
        "verseseder": "לד",
        "parasha": "משפטים",
        "versenikud": "אֶת־ אֵֽימָתִי֙ אֲשַׁלַּ֣ח לְפָנֶ֔יךָ וְהַמֹּתִי֙ אֶת־ כָּל־ הָעָ֔ם אֲשֶׁ֥ר תָּבֹ֖א בָּהֶ֑ם וְנָתַתִּ֧י אֶת־ כָּל־ אֹיְבֶ֛יךָ אֵלֶ֖יךָ עֹֽרֶף׃ ",
        "versenonikud": "את אימתי אשלח לפניך והמתי את כל העם אשר תבא בהם ונתתי את כל איביך אליך ערף "
    },
    {
        "bookchapter": "שמות",
        "chapter": "כג",
        "versechapter": "כח",
        "bookseder": "שמות",
        "seder": "יז",
        "verseseder": "לה",
        "parasha": "משפטים",
        "versenikud": "וְשָׁלַחְתִּ֥י אֶת־ הַצִּרְעָ֖ה לְפָנֶ֑יךָ וְגֵרְשָׁ֗ה אֶת־ הַחִוִּ֧י אֶת־ הַֽכְּנַעֲנִ֛י וְאֶת־ הַחִתִּ֖י מִלְּפָנֶֽיךָ׃ ",
        "versenonikud": "ושלחתי את הצרעה לפניך וגרשה את החוי את הכנעני ואת החתי מלפניך "
    },
    {
        "bookchapter": "שמות",
        "chapter": "כג",
        "versechapter": "כט",
        "bookseder": "שמות",
        "seder": "יז",
        "verseseder": "לו",
        "parasha": "משפטים",
        "versenikud": "לֹ֧א אֲגָרְשֶׁ֛נּוּ מִפָּנֶ֖יךָ בְּשָׁנָ֣ה אֶחָ֑ת פֶּן־ תִּהְיֶ֤ה הָאָ֙רֶץ֙ שְׁמָמָ֔ה וְרַבָּ֥ה עָלֶ֖יךָ חַיַּ֥ת הַשָּׂדֶֽה׃ ",
        "versenonikud": "לא אגרשנו מפניך בשנה אחת פן תהיה הארץ שממה ורבה עליך חית השדה "
    },
    {
        "bookchapter": "שמות",
        "chapter": "כג",
        "versechapter": "ל",
        "bookseder": "שמות",
        "seder": "יז",
        "verseseder": "לז",
        "parasha": "משפטים",
        "versenikud": "מְעַ֥ט מְעַ֛ט אֲגָרְשֶׁ֖נּוּ מִפָּנֶ֑יךָ עַ֚ד אֲשֶׁ֣ר תִּפְרֶ֔ה וְנָחַלְתָּ֖ אֶת־ הָאָֽרֶץ׃ ",
        "versenonikud": "מעט מעט אגרשנו מפניך עד אשר תפרה ונחלת את הארץ "
    },
    {
        "bookchapter": "שמות",
        "chapter": "כג",
        "versechapter": "לא",
        "bookseder": "שמות",
        "seder": "יז",
        "verseseder": "לח",
        "parasha": "משפטים",
        "versenikud": "וְשַׁתִּ֣י אֶת־ גְּבֻלְךָ֗ מִיַּם־ סוּף֙ וְעַד־ יָ֣ם פְּלִשְׁתִּ֔ים וּמִמִּדְבָּ֖ר עַד־ הַנָּהָ֑ר כִּ֣י ׀ אֶתֵּ֣ן בְּיֶדְכֶ֗ם אֵ֚ת יֹשְׁבֵ֣י הָאָ֔רֶץ וְגֵרַשְׁתָּ֖מוֹ מִפָּנֶֽיךָ׃ ",
        "versenonikud": "ושתי את גבלך מים סוף ועד ים פלשתים וממדבר עד הנהר כי  אתן בידכם את ישבי הארץ וגרשתמו מפניך "
    },
    {
        "bookchapter": "שמות",
        "chapter": "כג",
        "versechapter": "לב",
        "bookseder": "שמות",
        "seder": "יז",
        "verseseder": "לט",
        "parasha": "משפטים",
        "versenikud": "לֹֽא־ תִכְרֹ֥ת לָהֶ֛ם וְלֵאלֹֽהֵיהֶ֖ם בְּרִֽית׃ ",
        "versenonikud": "לא תכרת להם ולאלהיהם ברית "
    },
    {
        "bookchapter": "שמות",
        "chapter": "כג",
        "versechapter": "לג",
        "bookseder": "שמות",
        "seder": "יז",
        "verseseder": "מ",
        "parasha": "משפטים",
        "versenikud": "לֹ֤א יֵשְׁבוּ֙ בְּאַרְצְךָ֔ פֶּן־ יַחֲטִ֥יאוּ אֹתְךָ֖ לִ֑י כִּ֤י תַעֲבֹד֙ אֶת־ אֱלֹ֣הֵיהֶ֔ם כִּֽי־ יִהְיֶ֥ה לְךָ֖ לְמוֹקֵֽשׁ׃ ",
        "versenonikud": "לא ישבו בארצך פן יחטיאו אתך לי כי תעבד את אלהיהם כי יהיה לך למוקש "
    }
]