[
    {
        "bookchapter": "תהילים",
        "chapter": "נג",
        "versechapter": "א",
        "bookseder": "תהילים",
        "seder": "ז",
        "verseseder": "נט",
        "versenikud": "לַמְנַצֵּ֥חַ עַֽל־ מָחֲלַ֗ת מַשְׂכִּ֥יל לְדָוִֽד׃ ",
        "versenonikud": "למנצח על מחלת משכיל לדוד "
    },
    {
        "bookchapter": "תהילים",
        "chapter": "נג",
        "versechapter": "ב",
        "bookseder": "תהילים",
        "seder": "ז",
        "verseseder": "ס",
        "versenikud": "אָ֘מַ֤ר נָבָ֣ל בְּ֭לִבּוֹ אֵ֣ין אֱלֹהִ֑ים הִֽ֝שְׁחִ֗יתוּ וְהִֽתְעִ֥יבוּ עָ֝֗וֶל אֵ֣ין עֹֽשֵׂה־ טֽוֹב׃ ",
        "versenonikud": "אמר נבל בלבו אין אלהים השחיתו והתעיבו עול אין עשה טוב "
    },
    {
        "bookchapter": "תהילים",
        "chapter": "נג",
        "versechapter": "ג",
        "bookseder": "תהילים",
        "seder": "ז",
        "verseseder": "סא",
        "versenikud": "אֱ‍ֽלֹהִ֗ים מִשָּׁמַיִם֮ הִשְׁקִ֪יף עַֽל־ בְּנֵ֫י אָדָ֥ם לִ֭רְאוֹת הֲיֵ֣שׁ מַשְׂכִּ֑יל דֹּ֝רֵ֗שׁ אֶת־ אֱלֹהִֽים׃ ",
        "versenonikud": "אלהים משמים השקיף על בני אדם לראות היש משכיל דרש את אלהים "
    },
    {
        "bookchapter": "תהילים",
        "chapter": "נג",
        "versechapter": "ד",
        "bookseder": "תהילים",
        "seder": "ז",
        "verseseder": "סב",
        "versenikud": "כֻּלּ֥וֹ סָג֮ יַחְדָּ֪ו נֶ֫אֱלָ֥חוּ אֵ֤ין עֹֽשֵׂה־ ט֑וֹב אֵ֝֗ין גַּם־ אֶחָֽד׃ ",
        "versenonikud": "כלו סג יחדו נאלחו אין עשה טוב אין גם אחד "
    },
    {
        "bookchapter": "תהילים",
        "chapter": "נג",
        "versechapter": "ה",
        "bookseder": "תהילים",
        "seder": "ז",
        "verseseder": "סג",
        "versenikud": "הֲלֹ֥א יָדְעוּ֮ פֹּ֤עֲלֵ֫י אָ֥וֶן אֹכְלֵ֣י עַ֭מִּי אָ֣כְלוּ לֶ֑חֶם אֱ֝לֹהִ֗ים לֹ֣א קָרָֽאוּ׃ ",
        "versenonikud": "הלא ידעו פעלי און אכלי עמי אכלו לחם אלהים לא קראו "
    },
    {
        "bookchapter": "תהילים",
        "chapter": "נג",
        "versechapter": "ו",
        "bookseder": "תהילים",
        "seder": "ז",
        "verseseder": "סד",
        "versenikud": "שָׁ֤ם ׀ פָּֽחֲדוּ־ פַחַד֮ לֹא־ הָ֪יָה֫ פָ֥חַד כִּֽי־ אֱלֹהִ֗ים פִּ֭זַּר עַצְמ֣וֹת חֹנָ֑ךְ הֱ֝בִשֹׁ֗תָה כִּֽי־ אֱלֹהִ֥ים מְאָסָֽם׃ ",
        "versenonikud": "שם  פחדו פחד לא היה פחד כי אלהים פזר עצמות חנך הבשתה כי אלהים מאסם "
    },
    {
        "bookchapter": "תהילים",
        "chapter": "נג",
        "versechapter": "ז",
        "bookseder": "תהילים",
        "seder": "ז",
        "verseseder": "סה",
        "versenikud": "מִ֥י יִתֵּ֣ן מִצִּיּוֹן֮ יְשֻׁע֪וֹת יִשְׂרָ֫אֵ֥ל בְּשׁ֣וּב אֱ֭לֹהִים שְׁב֣וּת עַמּ֑וֹ יָגֵ֥ל יַ֝עֲקֹ֗ב יִשְׂמַ֥ח יִשְׂרָאֵֽל׃ ",
        "versenonikud": "מי יתן מציון ישעות ישראל בשוב אלהים שבות עמו יגל יעקב ישמח ישראל "
    }
]