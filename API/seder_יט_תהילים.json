[
    {
        "bookchapter": "תהילים",
        "chapter": "קמ",
        "versechapter": "יד",
        "bookseder": "תהילים",
        "seder": "יט",
        "verseseder": "א",
        "versenikud": "אַ֣ךְ צַ֭דִּיקִים יוֹד֣וּ לִשְׁמֶ֑ךָ יֵשְׁב֥וּ יְ֝שָׁרִ֗ים אֶת־ פָּנֶֽיךָ׃ ",
        "versenonikud": "אך צדיקים יודו לשמך ישבו ישרים את פניך "
    },
    {
        "bookchapter": "תהילים",
        "chapter": "קמא",
        "versechapter": "א",
        "bookseder": "תהילים",
        "seder": "יט",
        "verseseder": "ב",
        "versenikud": "מִזְמ֗וֹר לְדָ֫וִ֥ד יְהוָ֣ה קְ֭רָאתִיךָ ח֣וּשָׁה לִּ֑י הַאֲזִ֥ינָה ק֝וֹלִ֗י בְּקָרְאִי־ לָֽךְ׃ ",
        "versenonikud": "מזמור לדוד יהוה קראתיך חושה לי האזינה קולי בקראי לך "
    },
    {
        "bookchapter": "תהילים",
        "chapter": "קמא",
        "versechapter": "ב",
        "bookseder": "תהילים",
        "seder": "יט",
        "verseseder": "ג",
        "versenikud": "תִּכּ֤וֹן תְּפִלָּתִ֣י קְטֹ֣רֶת לְפָנֶ֑יךָ מַֽשְׂאַ֥ת כַּ֝פַּ֗י מִנְחַת־ עָֽרֶב׃ ",
        "versenonikud": "תכון תפלתי קטרת לפניך משאת כפי מנחת ערב "
    },
    {
        "bookchapter": "תהילים",
        "chapter": "קמא",
        "versechapter": "ג",
        "bookseder": "תהילים",
        "seder": "יט",
        "verseseder": "ד",
        "versenikud": "שִׁיתָ֣ה יְ֭הוָה שָׁמְרָ֣ה לְפִ֑י נִ֝צְּרָ֗ה עַל־ דַּ֥ל שְׂפָתָֽי׃ ",
        "versenonikud": "שיתה יהוה שמרה לפי נצרה על דל שפתי "
    },
    {
        "bookchapter": "תהילים",
        "chapter": "קמא",
        "versechapter": "ד",
        "bookseder": "תהילים",
        "seder": "יט",
        "verseseder": "ה",
        "versenikud": "אַל־ תַּט־ לִבִּ֨י לְדָבָ֪ר ׀ רָ֡ע לְהִתְע֘וֹלֵ֤ל עֲלִל֨וֹת ׀ בְּרֶ֗שַׁע אֶת־ אִישִׁ֥ים פֹּֽעֲלֵי־ אָ֑וֶן וּבַל־ אֶ֝לְחַ֗ם בְּמַנְעַמֵּיהֶֽם׃ ",
        "versenonikud": "אל תט לבי לדבר  רע להתעולל עללות  ברשע את אישים פעלי און ובל אלחם במנעמיהם "
    },
    {
        "bookchapter": "תהילים",
        "chapter": "קמא",
        "versechapter": "ה",
        "bookseder": "תהילים",
        "seder": "יט",
        "verseseder": "ו",
        "versenikud": "יֶֽהֶלְמֵֽנִי־ צַדִּ֨יק ׀ חֶ֡סֶד וְֽיוֹכִיחֵ֗נִי שֶׁ֣מֶן רֹ֭אשׁ אַל־ יָנִ֣י רֹאשִׁ֑י כִּי־ ע֥וֹד וּ֝תְפִלָּתִ֗י בְּרָעוֹתֵיהֶֽם׃ ",
        "versenonikud": "יהלמני צדיק  חסד ויוכיחני שמן ראש אל יני ראשי כי עוד ותפלתי ברעותיהם "
    },
    {
        "bookchapter": "תהילים",
        "chapter": "קמא",
        "versechapter": "ו",
        "bookseder": "תהילים",
        "seder": "יט",
        "verseseder": "ז",
        "versenikud": "נִשְׁמְט֣וּ בִֽידֵי־ סֶ֭לַע שֹׁפְטֵיהֶ֑ם וְשָׁמְע֥וּ אֲ֝מָרַ֗י כִּ֣י נָעֵֽמוּ׃ ",
        "versenonikud": "נשמטו בידי סלע שפטיהם ושמעו אמרי כי נעמו "
    },
    {
        "bookchapter": "תהילים",
        "chapter": "קמא",
        "versechapter": "ז",
        "bookseder": "תהילים",
        "seder": "יט",
        "verseseder": "ח",
        "versenikud": "כְּמ֤וֹ פֹלֵ֣חַ וּבֹקֵ֣עַ בָּאָ֑רֶץ נִפְזְר֥וּ עֲ֝צָמֵ֗ינוּ לְפִ֣י שְׁאֽוֹל׃ ",
        "versenonikud": "כמו פלח ובקע בארץ נפזרו עצמינו לפי שאול "
    },
    {
        "bookchapter": "תהילים",
        "chapter": "קמא",
        "versechapter": "ח",
        "bookseder": "תהילים",
        "seder": "יט",
        "verseseder": "ט",
        "versenikud": "כִּ֤י אֵלֶ֨יךָ ׀ יְהֹוִ֣ה אֲדֹנָ֣י עֵינָ֑י בְּכָ֥ה חָ֝סִ֗יתִי אַל־ תְּעַ֥ר נַפְשִֽׁי׃ ",
        "versenonikud": "כי אליך  יהוה אדני עיני בכה חסיתי אל תער נפשי "
    },
    {
        "bookchapter": "תהילים",
        "chapter": "קמא",
        "versechapter": "ט",
        "bookseder": "תהילים",
        "seder": "יט",
        "verseseder": "י",
        "versenikud": "שָׁמְרֵ֗נִי מִ֣ידֵי פַ֭ח יָ֣קְשׁוּ לִ֑י וּ֝מֹקְשׁ֗וֹת פֹּ֣עֲלֵי אָֽוֶן׃ ",
        "versenonikud": "שמרני מידי פח יקשו לי ומקשות פעלי און "
    },
    {
        "bookchapter": "תהילים",
        "chapter": "קמא",
        "versechapter": "י",
        "bookseder": "תהילים",
        "seder": "יט",
        "verseseder": "יא",
        "versenikud": "יִפְּל֣וּ בְמַכְמֹרָ֣יו רְשָׁעִ֑ים יַ֥חַד אָ֝נֹכִ֗י עַֽד־ אֶעֱבֽוֹר׃ ",
        "versenonikud": "יפלו במכמריו רשעים יחד אנכי עד אעבור "
    },
    {
        "bookchapter": "תהילים",
        "chapter": "קמב",
        "versechapter": "א",
        "bookseder": "תהילים",
        "seder": "יט",
        "verseseder": "יב",
        "versenikud": "מַשְׂכִּ֥יל לְדָוִ֑ד בִּהְיוֹת֖וֹ בַמְּעָרָ֣ה תְפִלָּֽה׃ ",
        "versenonikud": "משכיל לדוד בהיותו במערה תפלה "
    },
    {
        "bookchapter": "תהילים",
        "chapter": "קמב",
        "versechapter": "ב",
        "bookseder": "תהילים",
        "seder": "יט",
        "verseseder": "יג",
        "versenikud": "ק֭וֹלִי אֶל־ יְהוָ֣ה אֶזְעָ֑ק ק֝וֹלִ֗י אֶל־ יְהוָ֥ה אֶתְחַנָּֽן׃ ",
        "versenonikud": "קולי אל יהוה אזעק קולי אל יהוה אתחנן "
    },
    {
        "bookchapter": "תהילים",
        "chapter": "קמב",
        "versechapter": "ג",
        "bookseder": "תהילים",
        "seder": "יט",
        "verseseder": "יד",
        "versenikud": "אֶשְׁפֹּ֣ךְ לְפָנָ֣יו שִׂיחִ֑י צָ֝רָתִ֗י לְפָנָ֥יו אַגִּֽיד׃ ",
        "versenonikud": "אשפך לפניו שיחי צרתי לפניו אגיד "
    },
    {
        "bookchapter": "תהילים",
        "chapter": "קמב",
        "versechapter": "ד",
        "bookseder": "תהילים",
        "seder": "יט",
        "verseseder": "טו",
        "versenikud": "בְּהִתְעַטֵּ֬ף עָלַ֨י ׀ רוּחִ֗י וְאַתָּה֮ יָדַ֪עְתָּ נְֽתִיבָ֫תִ֥י בְּאֹֽרַח־ ז֥וּ אֲהַלֵּ֑ךְ טָמְנ֖וּ פַ֣ח לִֽי׃ ",
        "versenonikud": "בהתעטף עלי  רוחי ואתה ידעת נתיבתי בארח זו אהלך טמנו פח לי "
    },
    {
        "bookchapter": "תהילים",
        "chapter": "קמב",
        "versechapter": "ה",
        "bookseder": "תהילים",
        "seder": "יט",
        "verseseder": "טז",
        "versenikud": "הַבֵּ֤יט יָמִ֨ין ׀ וּרְאֵה֮ וְאֵֽין־ לִ֪י מַ֫כִּ֥יר אָבַ֣ד מָנ֣וֹס מִמֶּ֑נִּי אֵ֖ין דּוֹרֵ֣שׁ לְנַפְשִֽׁי׃ ",
        "versenonikud": "הביט ימין  וראה ואין לי מכיר אבד מנוס ממני אין דורש לנפשי "
    },
    {
        "bookchapter": "תהילים",
        "chapter": "קמב",
        "versechapter": "ו",
        "bookseder": "תהילים",
        "seder": "יט",
        "verseseder": "יז",
        "versenikud": "זָעַ֥קְתִּי אֵלֶ֗יךָ יְה֫וָ֥ה אָ֭מַרְתִּי אַתָּ֣ה מַחְסִ֑י חֶ֝לְקִ֗י בְּאֶ֣רֶץ הַֽחַיִּים׃ ",
        "versenonikud": "זעקתי אליך יהוה אמרתי אתה מחסי חלקי בארץ החיים "
    },
    {
        "bookchapter": "תהילים",
        "chapter": "קמב",
        "versechapter": "ז",
        "bookseder": "תהילים",
        "seder": "יט",
        "verseseder": "יח",
        "versenikud": "הַקְשִׁ֤יבָה ׀ אֶֽל־ רִנָּתִי֮ כִּֽי־ דַלּ֪וֹתִ֫י מְאֹ֥ד הַצִּילֵ֥נִי מֵרֹדְפַ֑י כִּ֖י אָמְצ֣וּ מִמֶּֽנִּי׃ ",
        "versenonikud": "הקשיבה  אל רנתי כי דלותי מאד הצילני מרדפי כי אמצו ממני "
    },
    {
        "bookchapter": "תהילים",
        "chapter": "קמב",
        "versechapter": "ח",
        "bookseder": "תהילים",
        "seder": "יט",
        "verseseder": "יט",
        "versenikud": "ה֘וֹצִ֤יאָה מִמַּסְגֵּ֨ר ׀ נַפְשִׁי֮ לְהוֹד֪וֹת אֶת־ שְׁ֫מֶ֥ךָ בִּ֭י יַכְתִּ֣רוּ צַדִּיקִ֑ים כִּ֖י תִגְמֹ֣ל עָלָֽי׃ ",
        "versenonikud": "הוציאה ממסגר  נפשי להודות את שמך בי יכתרו צדיקים כי תגמל עלי "
    },
    {
        "bookchapter": "תהילים",
        "chapter": "קמג",
        "versechapter": "א",
        "bookseder": "תהילים",
        "seder": "יט",
        "verseseder": "כ",
        "versenikud": "מִזְמ֗וֹר לְדָ֫וִ֥ד יְהוָ֤ה ׀ שְׁמַ֬ע תְּפִלָּתִ֗י הַאֲזִ֥ינָה אֶל־ תַּחֲנוּנַ֑י בֶּאֱמֻנָתְךָ֥ עֲ֝נֵ֗נִי בְּצִדְקָתֶֽךָ׃ ",
        "versenonikud": "מזמור לדוד יהוה  שמע תפלתי האזינה אל תחנוני באמנתך ענני בצדקתך "
    },
    {
        "bookchapter": "תהילים",
        "chapter": "קמג",
        "versechapter": "ב",
        "bookseder": "תהילים",
        "seder": "יט",
        "verseseder": "כא",
        "versenikud": "וְאַל־ תָּב֣וֹא בְ֭מִשְׁפָּט אֶת־ עַבְדֶּ֑ךָ כִּ֤י לֹֽא־ יִצְדַּ֖ק לְפָנֶ֣יךָ כָל־ חָֽי׃ ",
        "versenonikud": "ואל תבוא במשפט את עבדך כי לא יצדק לפניך כל חי "
    },
    {
        "bookchapter": "תהילים",
        "chapter": "קמג",
        "versechapter": "ג",
        "bookseder": "תהילים",
        "seder": "יט",
        "verseseder": "כב",
        "versenikud": "כִּ֥י רָ֘דַ֤ף אוֹיֵ֨ב ׀ נַפְשִׁ֗י דִּכָּ֣א לָ֭אָרֶץ חַיָּתִ֑י הוֹשִׁיבַ֥נִי בְ֝מַחֲשַׁכִּ֗ים כְּמֵתֵ֥י עוֹלָֽם׃ ",
        "versenonikud": "כי רדף אויב  נפשי דכא לארץ חיתי הושיבני במחשכים כמתי עולם "
    },
    {
        "bookchapter": "תהילים",
        "chapter": "קמג",
        "versechapter": "ד",
        "bookseder": "תהילים",
        "seder": "יט",
        "verseseder": "כג",
        "versenikud": "וַתִּתְעַטֵּ֣ף עָלַ֣י רוּחִ֑י בְּ֝תוֹכִ֗י יִשְׁתּוֹמֵ֥ם לִבִּֽי׃ ",
        "versenonikud": "ותתעטף עלי רוחי בתוכי ישתומם לבי "
    },
    {
        "bookchapter": "תהילים",
        "chapter": "קמג",
        "versechapter": "ה",
        "bookseder": "תהילים",
        "seder": "יט",
        "verseseder": "כד",
        "versenikud": "זָ֘כַ֤רְתִּי יָמִ֨ים ׀ מִקֶּ֗דֶם הָגִ֥יתִי בְכָל־ פָּעֳלֶ֑ךָ בְּֽמַעֲשֵׂ֖ה יָדֶ֣יךָ אֲשׂוֹחֵֽחַ׃ ",
        "versenonikud": "זכרתי ימים  מקדם הגיתי בכל פעלך במעשה ידיך אשוחח "
    },
    {
        "bookchapter": "תהילים",
        "chapter": "קמג",
        "versechapter": "ו",
        "bookseder": "תהילים",
        "seder": "יט",
        "verseseder": "כה",
        "versenikud": "פֵּרַ֣שְׂתִּי יָדַ֣י אֵלֶ֑יךָ נַפְשִׁ֓י ׀ כְּאֶֽרֶץ־ עֲיֵפָ֖ה לְךָ֣ סֶֽלָה׃ ",
        "versenonikud": "פרשתי ידי אליך נפשי  כארץ עיפה לך סלה "
    },
    {
        "bookchapter": "תהילים",
        "chapter": "קמג",
        "versechapter": "ז",
        "bookseder": "תהילים",
        "seder": "יט",
        "verseseder": "כו",
        "versenikud": "מַ֘הֵ֤ר עֲנֵ֨נִי ׀ יְהוָה֮ כָּלְתָ֪ה ר֫וּחִ֥י אַל־ תַּסְתֵּ֣ר פָּנֶ֣יךָ מִמֶּ֑נִּי וְ֝נִמְשַׁ֗לְתִּי עִם־ יֹ֥רְדֵי בֽוֹר׃ ",
        "versenonikud": "מהר ענני  יהוה כלתה רוחי אל תסתר פניך ממני ונמשלתי עם ירדי בור "
    },
    {
        "bookchapter": "תהילים",
        "chapter": "קמג",
        "versechapter": "ח",
        "bookseder": "תהילים",
        "seder": "יט",
        "verseseder": "כז",
        "versenikud": "הַשְׁמִ֘יעֵ֤נִי בַבֹּ֨קֶר ׀ חַסְדֶּךָ֮ כִּֽי־ בְךָ֪ בָ֫טָ֥חְתִּי הוֹדִיעֵ֗נִי דֶּֽרֶךְ־ ז֥וּ אֵלֵ֑ךְ כִּֽי־ אֵ֝לֶיךָ נָשָׂ֥אתִי נַפְשִֽׁי׃ ",
        "versenonikud": "השמיעני בבקר  חסדך כי בך בטחתי הודיעני דרך זו אלך כי אליך נשאתי נפשי "
    },
    {
        "bookchapter": "תהילים",
        "chapter": "קמג",
        "versechapter": "ט",
        "bookseder": "תהילים",
        "seder": "יט",
        "verseseder": "כח",
        "versenikud": "הַצִּילֵ֖נִי מֵאֹיְבַ֥י ׀ יְהוָ֗ה אֵלֶ֥יךָ כִסִּֽתִי׃ ",
        "versenonikud": "הצילני מאיבי  יהוה אליך כסתי "
    },
    {
        "bookchapter": "תהילים",
        "chapter": "קמג",
        "versechapter": "י",
        "bookseder": "תהילים",
        "seder": "יט",
        "verseseder": "כט",
        "versenikud": "לַמְּדֵ֤נִי ׀ לַֽעֲשׂ֣וֹת רְצוֹנֶךָ֮ כִּֽי־ אַתָּ֪ה אֱל֫וֹהָ֥י רוּחֲךָ֥ טוֹבָ֑ה תַּ֝נְחֵ֗נִי בְּאֶ֣רֶץ מִישֽׁוֹר׃ ",
        "versenonikud": "למדני  לעשות רצונך כי אתה אלוהי רוחך טובה תנחני בארץ מישור "
    },
    {
        "bookchapter": "תהילים",
        "chapter": "קמג",
        "versechapter": "יא",
        "bookseder": "תהילים",
        "seder": "יט",
        "verseseder": "ל",
        "versenikud": "לְמַֽעַן־ שִׁמְךָ֣ יְהוָ֣ה תְּחַיֵּ֑נִי בְּצִדְקָתְךָ֓ ׀ תוֹצִ֖יא מִצָּרָ֣ה נַפְשִֽׁי׃ ",
        "versenonikud": "למען שמך יהוה תחיני בצדקתך  תוציא מצרה נפשי "
    },
    {
        "bookchapter": "תהילים",
        "chapter": "קמג",
        "versechapter": "יב",
        "bookseder": "תהילים",
        "seder": "יט",
        "verseseder": "לא",
        "versenikud": "וּֽבְחַסְדְּךָ֮ תַּצְמִ֪ית אֹ֫יְבָ֥י וְֽ֭הַאֲבַדְתָּ כָּל־ צֹרֲרֵ֣י נַפְשִׁ֑י כִּ֝֗י אֲנִ֣י עַבְדֶּֽךָ׃ ",
        "versenonikud": "ובחסדך תצמית איבי והאבדת כל צררי נפשי כי אני עבדך "
    },
    {
        "bookchapter": "תהילים",
        "chapter": "קמד",
        "versechapter": "א",
        "bookseder": "תהילים",
        "seder": "יט",
        "verseseder": "לב",
        "versenikud": "לְדָוִ֨ד ׀ בָּ֘ר֤וּךְ יְהוָ֨ה ׀ צוּרִ֗י הַֽמְלַמֵּ֣ד יָדַ֣י לַקְרָ֑ב אֶ֝צְבְּעוֹתַ֗י לַמִּלְחָמָֽה׃ ",
        "versenonikud": "לדוד  ברוך יהוה  צורי המלמד ידי לקרב אצבעותי למלחמה "
    },
    {
        "bookchapter": "תהילים",
        "chapter": "קמד",
        "versechapter": "ב",
        "bookseder": "תהילים",
        "seder": "יט",
        "verseseder": "לג",
        "versenikud": "חַסְדִּ֥י וּמְצוּדָתִי֮ מִשְׂגַּבִּ֪י וּֽמְפַלְטִ֫י לִ֥י מָ֭גִנִּי וּב֣וֹ חָסִ֑יתִי הָרוֹדֵ֖ד עַמִּ֣י תַחְתָּֽי׃ ",
        "versenonikud": "חסדי ומצודתי משגבי ומפלטי לי מגני ובו חסיתי הרודד עמי תחתי "
    },
    {
        "bookchapter": "תהילים",
        "chapter": "קמד",
        "versechapter": "ג",
        "bookseder": "תהילים",
        "seder": "יט",
        "verseseder": "לד",
        "versenikud": "יְֽהוָ֗ה מָה־ אָ֭דָם וַתֵּדָעֵ֑הוּ בֶּן־ אֱ֝נ֗וֹשׁ וַֽתְּחַשְּׁבֵֽהוּ׃ ",
        "versenonikud": "יהוה מה אדם ותדעהו בן אנוש ותחשבהו "
    },
    {
        "bookchapter": "תהילים",
        "chapter": "קמד",
        "versechapter": "ד",
        "bookseder": "תהילים",
        "seder": "יט",
        "verseseder": "לה",
        "versenikud": "אָ֭דָם לַהֶ֣בֶל דָּמָ֑ה יָ֝מָ֗יו כְּצֵ֣ל עוֹבֵֽר׃ ",
        "versenonikud": "אדם להבל דמה ימיו כצל עובר "
    },
    {
        "bookchapter": "תהילים",
        "chapter": "קמד",
        "versechapter": "ה",
        "bookseder": "תהילים",
        "seder": "יט",
        "verseseder": "לו",
        "versenikud": "יְ֭הוָה הַט־ שָׁמֶ֣יךָ וְתֵרֵ֑ד גַּ֖ע בֶּהָרִ֣ים וְֽיֶעֱשָֽׁנוּ׃ ",
        "versenonikud": "יהוה הט שמיך ותרד גע בהרים ויעשנו "
    },
    {
        "bookchapter": "תהילים",
        "chapter": "קמד",
        "versechapter": "ו",
        "bookseder": "תהילים",
        "seder": "יט",
        "verseseder": "לז",
        "versenikud": "בְּר֣וֹק בָּ֭רָק וּתְפִיצֵ֑ם שְׁלַ֥ח חִ֝צֶּ֗יךָ וּתְהֻמֵּֽם׃ ",
        "versenonikud": "ברוק ברק ותפיצם שלח חציך ותהמם "
    },
    {
        "bookchapter": "תהילים",
        "chapter": "קמד",
        "versechapter": "ז",
        "bookseder": "תהילים",
        "seder": "יט",
        "verseseder": "לח",
        "versenikud": "שְׁלַ֥ח יָדֶ֗יךָ מִמָּ֫ר֥וֹם פְּצֵ֣נִי וְ֭הַצִּילֵנִי מִמַּ֣יִם רַבִּ֑ים מִ֝יַּ֗ד בְּנֵ֣י נֵכָֽר׃ ",
        "versenonikud": "שלח ידיך ממרום פצני והצילני ממים רבים מיד בני נכר "
    },
    {
        "bookchapter": "תהילים",
        "chapter": "קמד",
        "versechapter": "ח",
        "bookseder": "תהילים",
        "seder": "יט",
        "verseseder": "לט",
        "versenikud": "אֲשֶׁ֣ר פִּ֭יהֶם דִּבֶּר־ שָׁ֑וְא וִֽ֝ימִינָ֗ם יְמִ֣ין שָֽׁקֶר׃ ",
        "versenonikud": "אשר פיהם דבר שוא וימינם ימין שקר "
    },
    {
        "bookchapter": "תהילים",
        "chapter": "קמד",
        "versechapter": "ט",
        "bookseder": "תהילים",
        "seder": "יט",
        "verseseder": "מ",
        "versenikud": "אֱ‍ֽלֹהִ֗ים שִׁ֣יר חָ֭דָשׁ אָשִׁ֣ירָה לָּ֑ךְ בְּנֵ֥בֶל עָ֝שׂ֗וֹר אֲזַמְּרָה־ לָּֽךְ׃ ",
        "versenonikud": "אלהים שיר חדש אשירה לך בנבל עשור אזמרה לך "
    },
    {
        "bookchapter": "תהילים",
        "chapter": "קמד",
        "versechapter": "י",
        "bookseder": "תהילים",
        "seder": "יט",
        "verseseder": "מא",
        "versenikud": "הַנּוֹתֵ֥ן תְּשׁוּעָ֗ה לַמְּלָ֫כִ֥ים הַ֭פּוֹצֶה אֶת־ דָּוִ֥ד עַבְדּ֗וֹ מֵחֶ֥רֶב רָעָֽה׃ ",
        "versenonikud": "הנותן תשועה למלכים הפוצה את דוד עבדו מחרב רעה "
    },
    {
        "bookchapter": "תהילים",
        "chapter": "קמד",
        "versechapter": "יא",
        "bookseder": "תהילים",
        "seder": "יט",
        "verseseder": "מב",
        "versenikud": "פְּצֵ֥נִי וְהַצִּילֵנִי֮ מִיַּ֪ד בְּֽנֵי־ נֵ֫כָ֥ר אֲשֶׁ֣ר פִּ֭יהֶם דִּבֶּר־ שָׁ֑וְא וִֽ֝ימִינָ֗ם יְמִ֣ין שָֽׁקֶר׃ ",
        "versenonikud": "פצני והצילני מיד בני נכר אשר פיהם דבר שוא וימינם ימין שקר "
    },
    {
        "bookchapter": "תהילים",
        "chapter": "קמד",
        "versechapter": "יב",
        "bookseder": "תהילים",
        "seder": "יט",
        "verseseder": "מג",
        "versenikud": "אֲשֶׁ֤ר בָּנֵ֨ינוּ ׀ כִּנְטִעִים֮ מְגֻדָּלִ֪ים בִּֽנְעוּרֵ֫יהֶ֥ם בְּנוֹתֵ֥ינוּ כְזָוִיֹּ֑ת מְ֝חֻטָּב֗וֹת תַּבְנִ֥ית הֵיכָֽל׃ ",
        "versenonikud": "אשר בנינו  כנטעים מגדלים בנעוריהם בנותינו כזוית מחטבות תבנית היכל "
    },
    {
        "bookchapter": "תהילים",
        "chapter": "קמד",
        "versechapter": "יג",
        "bookseder": "תהילים",
        "seder": "יט",
        "verseseder": "מד",
        "versenikud": "מְזָוֵ֣ינוּ מְלֵאִים֮ מְפִיקִ֥ים מִזַּ֗ן אֶ֫ל־ זַ֥ן צֹאונֵ֣נוּ מַ֭אֲלִיפוֹת מְרֻבָּב֗וֹת בְּחוּצוֹתֵֽינוּ׃ ",
        "versenonikud": "מזוינו מלאים מפיקים מזן אל זן צאוננו מאליפות מרבבות בחוצותינו "
    },
    {
        "bookchapter": "תהילים",
        "chapter": "קמד",
        "versechapter": "יד",
        "bookseder": "תהילים",
        "seder": "יט",
        "verseseder": "מה",
        "versenikud": "אַלּוּפֵ֗ינוּ מְֽסֻבָּ֫לִ֥ים אֵֽין־ פֶּ֭רֶץ וְאֵ֣ין יוֹצֵ֑את וְאֵ֥ין צְ֝וָחָ֗ה בִּרְחֹבֹתֵֽינוּ׃ ",
        "versenonikud": "אלופינו מסבלים אין פרץ ואין יוצאת ואין צוחה ברחבתינו "
    },
    {
        "bookchapter": "תהילים",
        "chapter": "קמד",
        "versechapter": "טו",
        "bookseder": "תהילים",
        "seder": "יט",
        "verseseder": "מו",
        "versenikud": "אַשְׁרֵ֣י הָ֭עָם שֶׁכָּ֣כָה לּ֑וֹ אַֽשְׁרֵ֥י הָ֝עָ֗ם שֶׁיֲהוָ֥ה אֱלֹהָֽיו׃ ",
        "versenonikud": "אשרי העם שככה לו אשרי העם שיהוה אלהיו "
    },
    {
        "bookchapter": "תהילים",
        "chapter": "קמה",
        "versechapter": "א",
        "bookseder": "תהילים",
        "seder": "יט",
        "verseseder": "מז",
        "versenikud": "תְּהִלָּ֗ה לְדָ֫וִ֥ד אֲרוֹמִמְךָ֣ אֱלוֹהַ֣י הַמֶּ֑לֶךְ וַאֲבָרֲכָ֥ה שִׁ֝מְךָ֗ לְעוֹלָ֥ם וָעֶֽד׃ ",
        "versenonikud": "תהלה לדוד ארוממך אלוהי המלך ואברכה שמך לעולם ועד "
    },
    {
        "bookchapter": "תהילים",
        "chapter": "קמה",
        "versechapter": "ב",
        "bookseder": "תהילים",
        "seder": "יט",
        "verseseder": "מח",
        "versenikud": "בְּכָל־ י֥וֹם אֲבָרֲכֶ֑ךָּ וַאֲהַלְלָ֥ה שִׁ֝מְךָ֗ לְעוֹלָ֥ם וָעֶֽד׃ ",
        "versenonikud": "בכל יום אברכך ואהללה שמך לעולם ועד "
    },
    {
        "bookchapter": "תהילים",
        "chapter": "קמה",
        "versechapter": "ג",
        "bookseder": "תהילים",
        "seder": "יט",
        "verseseder": "מט",
        "versenikud": "גָּ֘ד֤וֹל יְהוָ֣ה וּמְהֻלָּ֣ל מְאֹ֑ד וְ֝לִגְדֻלָּת֗וֹ אֵ֣ין חֵֽקֶר׃ ",
        "versenonikud": "גדול יהוה ומהלל מאד ולגדלתו אין חקר "
    },
    {
        "bookchapter": "תהילים",
        "chapter": "קמה",
        "versechapter": "ד",
        "bookseder": "תהילים",
        "seder": "יט",
        "verseseder": "נ",
        "versenikud": "דּ֣וֹר לְ֭דוֹר יְשַׁבַּ֣ח מַעֲשֶׂ֑יךָ וּגְב֖וּרֹתֶ֣יךָ יַגִּֽידוּ׃ ",
        "versenonikud": "דור לדור ישבח מעשיך וגבורתיך יגידו "
    },
    {
        "bookchapter": "תהילים",
        "chapter": "קמה",
        "versechapter": "ה",
        "bookseder": "תהילים",
        "seder": "יט",
        "verseseder": "נא",
        "versenikud": "הֲ֭דַר כְּב֣וֹד הוֹדֶ֑ךָ וְדִבְרֵ֖י נִפְלְאוֹתֶ֣יךָ אָשִֽׂיחָה׃ ",
        "versenonikud": "הדר כבוד הודך ודברי נפלאותיך אשיחה "
    },
    {
        "bookchapter": "תהילים",
        "chapter": "קמה",
        "versechapter": "ו",
        "bookseder": "תהילים",
        "seder": "יט",
        "verseseder": "נב",
        "versenikud": "וֶעֱז֣וּז נוֹרְאֹתֶ֣יךָ יֹאמֵ֑רוּ וגדולתיך וּגְדוּלָּתְךָ֥ אֲסַפְּרֶֽנָּה׃ ",
        "versenonikud": "ועזוז נוראתיך יאמרו וגדולתיך וגדולתך אספרנה "
    },
    {
        "bookchapter": "תהילים",
        "chapter": "קמה",
        "versechapter": "ז",
        "bookseder": "תהילים",
        "seder": "יט",
        "verseseder": "נג",
        "versenikud": "זֵ֣כֶר רַב־ טוּבְךָ֣ יַבִּ֑יעוּ וְצִדְקָתְךָ֥ יְרַנֵּֽנוּ׃ ",
        "versenonikud": "זכר רב טובך יביעו וצדקתך ירננו "
    },
    {
        "bookchapter": "תהילים",
        "chapter": "קמה",
        "versechapter": "ח",
        "bookseder": "תהילים",
        "seder": "יט",
        "verseseder": "נד",
        "versenikud": "חַנּ֣וּן וְרַח֣וּם יְהוָ֑ה אֶ֥רֶךְ אַ֝פַּ֗יִם וּגְדָל־ חָֽסֶד׃ ",
        "versenonikud": "חנון ורחום יהוה ארך אפים וגדל חסד "
    },
    {
        "bookchapter": "תהילים",
        "chapter": "קמה",
        "versechapter": "ט",
        "bookseder": "תהילים",
        "seder": "יט",
        "verseseder": "נה",
        "versenikud": "טוֹב־ יְהוָ֥ה לַכֹּ֑ל וְ֝רַחֲמָ֗יו עַל־ כָּל־ מַעֲשָֽׂיו׃ ",
        "versenonikud": "טוב יהוה לכל ורחמיו על כל מעשיו "
    },
    {
        "bookchapter": "תהילים",
        "chapter": "קמה",
        "versechapter": "י",
        "bookseder": "תהילים",
        "seder": "יט",
        "verseseder": "נו",
        "versenikud": "יוֹד֣וּךָ יְ֭הוָה כָּל־ מַעֲשֶׂ֑יךָ וַ֝חֲסִידֶ֗יךָ יְבָרֲכֽוּכָה׃ ",
        "versenonikud": "יודוך יהוה כל מעשיך וחסידיך יברכוכה "
    },
    {
        "bookchapter": "תהילים",
        "chapter": "קמה",
        "versechapter": "יא",
        "bookseder": "תהילים",
        "seder": "יט",
        "verseseder": "נז",
        "versenikud": "כְּב֣וֹד מַלְכוּתְךָ֣ יֹאמֵ֑רוּ וּגְבוּרָתְךָ֥ יְדַבֵּֽרוּ׃ ",
        "versenonikud": "כבוד מלכותך יאמרו וגבורתך ידברו "
    },
    {
        "bookchapter": "תהילים",
        "chapter": "קמה",
        "versechapter": "יב",
        "bookseder": "תהילים",
        "seder": "יט",
        "verseseder": "נח",
        "versenikud": "לְהוֹדִ֤יעַ ׀ לִבְנֵ֣י הָ֭אָדָם גְּבוּרֹתָ֑יו וּ֝כְב֗וֹד הֲדַ֣ר מַלְכוּתֽוֹ׃ ",
        "versenonikud": "להודיע  לבני האדם גבורתיו וכבוד הדר מלכותו "
    },
    {
        "bookchapter": "תהילים",
        "chapter": "קמה",
        "versechapter": "יג",
        "bookseder": "תהילים",
        "seder": "יט",
        "verseseder": "נט",
        "versenikud": "מַֽלְכוּתְךָ֗ מַלְכ֥וּת כָּל־ עֹֽלָמִ֑ים וּ֝מֶֽמְשֶׁלְתְּךָ֗ בְּכָל־ דּ֥וֹר וָדֽוֹר׃ ",
        "versenonikud": "מלכותך מלכות כל עלמים וממשלתך בכל דור ודור "
    },
    {
        "bookchapter": "תהילים",
        "chapter": "קמה",
        "versechapter": "יד",
        "bookseder": "תהילים",
        "seder": "יט",
        "verseseder": "ס",
        "versenikud": "סוֹמֵ֣ךְ יְ֭הוָה לְכָל־ הַנֹּפְלִ֑ים וְ֝זוֹקֵ֗ף לְכָל־ הַכְּפוּפִֽים׃ ",
        "versenonikud": "סומך יהוה לכל הנפלים וזוקף לכל הכפופים "
    },
    {
        "bookchapter": "תהילים",
        "chapter": "קמה",
        "versechapter": "טו",
        "bookseder": "תהילים",
        "seder": "יט",
        "verseseder": "סא",
        "versenikud": "עֵֽינֵי־ כֹ֭ל אֵלֶ֣יךָ יְשַׂבֵּ֑רוּ וְאַתָּ֤ה נֽוֹתֵן־ לָהֶ֖ם אֶת־ אָכְלָ֣ם בְּעִתּֽוֹ׃ ",
        "versenonikud": "עיני כל אליך ישברו ואתה נותן להם את אכלם בעתו "
    },
    {
        "bookchapter": "תהילים",
        "chapter": "קמה",
        "versechapter": "טז",
        "bookseder": "תהילים",
        "seder": "יט",
        "verseseder": "סב",
        "versenikud": "פּוֹתֵ֥חַ אֶת־ יָדֶ֑ךָ וּמַשְׂבִּ֖יעַ לְכָל־ חַ֣י רָצֽוֹן׃ ",
        "versenonikud": "פותח את ידך ומשביע לכל חי רצון "
    },
    {
        "bookchapter": "תהילים",
        "chapter": "קמה",
        "versechapter": "יז",
        "bookseder": "תהילים",
        "seder": "יט",
        "verseseder": "סג",
        "versenikud": "צַדִּ֣יק יְ֭הוָה בְּכָל־ דְּרָכָ֑יו וְ֝חָסִ֗יד בְּכָל־ מַעֲשָֽׂיו׃ ",
        "versenonikud": "צדיק יהוה בכל דרכיו וחסיד בכל מעשיו "
    },
    {
        "bookchapter": "תהילים",
        "chapter": "קמה",
        "versechapter": "יח",
        "bookseder": "תהילים",
        "seder": "יט",
        "verseseder": "סד",
        "versenikud": "קָר֣וֹב יְ֭הוָה לְכָל־ קֹרְאָ֑יו לְכֹ֤ל אֲשֶׁ֖ר יִקְרָאֻ֣הוּ בֶאֱמֶֽת׃ ",
        "versenonikud": "קרוב יהוה לכל קראיו לכל אשר יקראהו באמת "
    },
    {
        "bookchapter": "תהילים",
        "chapter": "קמה",
        "versechapter": "יט",
        "bookseder": "תהילים",
        "seder": "יט",
        "verseseder": "סה",
        "versenikud": "רְצוֹן־ יְרֵאָ֥יו יַעֲשֶׂ֑ה וְֽאֶת־ שַׁוְעָתָ֥ם יִ֝שְׁמַ֗ע וְיוֹשִׁיעֵֽם׃ ",
        "versenonikud": "רצון יראיו יעשה ואת שועתם ישמע ויושיעם "
    },
    {
        "bookchapter": "תהילים",
        "chapter": "קמה",
        "versechapter": "כ",
        "bookseder": "תהילים",
        "seder": "יט",
        "verseseder": "סו",
        "versenikud": "שׁוֹמֵ֣ר יְ֭הוָה אֶת־ כָּל־ אֹהֲבָ֑יו וְאֵ֖ת כָּל־ הָרְשָׁעִ֣ים יַשְׁמִֽיד׃ ",
        "versenonikud": "שומר יהוה את כל אהביו ואת כל הרשעים ישמיד "
    },
    {
        "bookchapter": "תהילים",
        "chapter": "קמה",
        "versechapter": "כא",
        "bookseder": "תהילים",
        "seder": "יט",
        "verseseder": "סז",
        "versenikud": "תְּהִלַּ֥ת יְהוָ֗ה יְֽדַבֶּ֫ר־ פִּ֥י וִיבָרֵ֣ךְ כָּל־ בָּ֭שָׂר שֵׁ֥ם קָדְשׁ֗וֹ לְעוֹלָ֥ם וָעֶֽד׃ ",
        "versenonikud": "תהלת יהוה ידבר פי ויברך כל בשר שם קדשו לעולם ועד "
    },
    {
        "bookchapter": "תהילים",
        "chapter": "קמו",
        "versechapter": "א",
        "bookseder": "תהילים",
        "seder": "יט",
        "verseseder": "סח",
        "versenikud": "הַֽלְלוּ־ יָ֡הּ הַלְלִ֥י נַ֝פְשִׁ֗י אֶת־ יְהוָֽה׃ ",
        "versenonikud": "הללו יה הללי נפשי את יהוה "
    },
    {
        "bookchapter": "תהילים",
        "chapter": "קמו",
        "versechapter": "ב",
        "bookseder": "תהילים",
        "seder": "יט",
        "verseseder": "סט",
        "versenikud": "אֲהַלְלָ֣ה יְהוָ֣ה בְּחַיָּ֑י אֲזַמְּרָ֖ה לֵֽאלֹהַ֣י בְּעוֹדִֽי׃ ",
        "versenonikud": "אהללה יהוה בחיי אזמרה לאלהי בעודי "
    },
    {
        "bookchapter": "תהילים",
        "chapter": "קמו",
        "versechapter": "ג",
        "bookseder": "תהילים",
        "seder": "יט",
        "verseseder": "ע",
        "versenikud": "אַל־ תִּבְטְח֥וּ בִנְדִיבִ֑ים בְּבֶן־ אָדָ֓ם ׀ שֶׁ֤אֵֽין ל֥וֹ תְשׁוּעָֽה׃ ",
        "versenonikud": "אל תבטחו בנדיבים בבן אדם  שאין לו תשועה "
    },
    {
        "bookchapter": "תהילים",
        "chapter": "קמו",
        "versechapter": "ד",
        "bookseder": "תהילים",
        "seder": "יט",
        "verseseder": "עא",
        "versenikud": "תֵּצֵ֣א ר֭וּחוֹ יָשֻׁ֣ב לְאַדְמָת֑וֹ בַּיּ֥וֹם הַ֝ה֗וּא אָבְד֥וּ עֶשְׁתֹּנֹתָֽיו׃ ",
        "versenonikud": "תצא רוחו ישב לאדמתו ביום ההוא אבדו עשתנתיו "
    },
    {
        "bookchapter": "תהילים",
        "chapter": "קמו",
        "versechapter": "ה",
        "bookseder": "תהילים",
        "seder": "יט",
        "verseseder": "עב",
        "versenikud": "אַשְׁרֵ֗י שֶׁ֤אֵ֣ל יַעֲקֹ֣ב בְּעֶזְר֑וֹ שִׂ֝בְר֗וֹ עַל־ יְהוָ֥ה אֱלֹהָֽיו׃ ",
        "versenonikud": "אשרי שאל יעקב בעזרו שברו על יהוה אלהיו "
    },
    {
        "bookchapter": "תהילים",
        "chapter": "קמו",
        "versechapter": "ו",
        "bookseder": "תהילים",
        "seder": "יט",
        "verseseder": "עג",
        "versenikud": "עֹשֶׂ֤ה ׀ שָׁ֘מַ֤יִם וָאָ֗רֶץ אֶת־ הַיָּ֥ם וְאֶת־ כָּל־ אֲשֶׁר־ בָּ֑ם הַשֹּׁמֵ֖ר אֱמֶ֣ת לְעוֹלָֽם׃ ",
        "versenonikud": "עשה  שמים וארץ את הים ואת כל אשר בם השמר אמת לעולם "
    },
    {
        "bookchapter": "תהילים",
        "chapter": "קמו",
        "versechapter": "ז",
        "bookseder": "תהילים",
        "seder": "יט",
        "verseseder": "עד",
        "versenikud": "עֹשֶׂ֤ה מִשְׁפָּ֨ט ׀ לָעֲשׁוּקִ֗ים נֹתֵ֣ן לֶ֭חֶם לָרְעֵבִ֑ים יְ֝הוָ֗ה מַתִּ֥יר אֲסוּרִֽים׃ ",
        "versenonikud": "עשה משפט  לעשוקים נתן לחם לרעבים יהוה מתיר אסורים "
    },
    {
        "bookchapter": "תהילים",
        "chapter": "קמו",
        "versechapter": "ח",
        "bookseder": "תהילים",
        "seder": "יט",
        "verseseder": "עה",
        "versenikud": "יְהוָ֤ה ׀ פֹּ֘קֵ֤חַ עִוְרִ֗ים יְ֭הוָה זֹקֵ֣ף כְּפוּפִ֑ים יְ֝הוָ֗ה אֹהֵ֥ב צַדִּיקִֽים׃ ",
        "versenonikud": "יהוה  פקח עורים יהוה זקף כפופים יהוה אהב צדיקים "
    },
    {
        "bookchapter": "תהילים",
        "chapter": "קמו",
        "versechapter": "ט",
        "bookseder": "תהילים",
        "seder": "יט",
        "verseseder": "עו",
        "versenikud": "יְהוָ֤ה ׀ שֹׁ֘מֵ֤ר אֶת־ גֵּרִ֗ים יָת֣וֹם וְאַלְמָנָ֣ה יְעוֹדֵ֑ד וְדֶ֖רֶךְ רְשָׁעִ֣ים יְעַוֵּֽת׃ ",
        "versenonikud": "יהוה  שמר את גרים יתום ואלמנה יעודד ודרך רשעים יעות "
    },
    {
        "bookchapter": "תהילים",
        "chapter": "קמו",
        "versechapter": "י",
        "bookseder": "תהילים",
        "seder": "יט",
        "verseseder": "עז",
        "versenikud": "יִמְלֹ֤ךְ יְהוָ֨ה ׀ לְעוֹלָ֗ם אֱלֹהַ֣יִךְ צִ֭יּוֹן לְדֹ֥ר וָדֹ֗ר הַֽלְלוּ־ יָֽהּ׃ ",
        "versenonikud": "ימלך יהוה  לעולם אלהיך ציון לדר ודר הללו יה "
    },
    {
        "bookchapter": "תהילים",
        "chapter": "קמז",
        "versechapter": "א",
        "bookseder": "תהילים",
        "seder": "יט",
        "verseseder": "עח",
        "versenikud": "הַ֥לְלוּ יָ֨הּ ׀ כִּי־ ט֭וֹב זַמְּרָ֣ה אֱלֹהֵ֑ינוּ כִּֽי־ נָ֝עִים נָאוָ֥ה תְהִלָּֽה׃ ",
        "versenonikud": "הללו יה  כי טוב זמרה אלהינו כי נעים נאוה תהלה "
    },
    {
        "bookchapter": "תהילים",
        "chapter": "קמז",
        "versechapter": "ב",
        "bookseder": "תהילים",
        "seder": "יט",
        "verseseder": "עט",
        "versenikud": "בּוֹנֵ֣ה יְרוּשָׁלִַ֣ם יְהוָ֑ה נִדְחֵ֖י יִשְׂרָאֵ֣ל יְכַנֵּֽס׃ ",
        "versenonikud": "בונה ירושלם יהוה נדחי ישראל יכנס "
    },
    {
        "bookchapter": "תהילים",
        "chapter": "קמז",
        "versechapter": "ג",
        "bookseder": "תהילים",
        "seder": "יט",
        "verseseder": "פ",
        "versenikud": "הָ֭רֹפֵא לִשְׁב֣וּרֵי לֵ֑ב וּ֝מְחַבֵּ֗שׁ לְעַצְּבוֹתָֽם׃ ",
        "versenonikud": "הרפא לשבורי לב ומחבש לעצבותם "
    },
    {
        "bookchapter": "תהילים",
        "chapter": "קמז",
        "versechapter": "ד",
        "bookseder": "תהילים",
        "seder": "יט",
        "verseseder": "פא",
        "versenikud": "מוֹנֶ֣ה מִ֭סְפָּר לַכּוֹכָבִ֑ים לְ֝כֻלָּ֗ם שֵׁמ֥וֹת יִקְרָֽא׃ ",
        "versenonikud": "מונה מספר לכוכבים לכלם שמות יקרא "
    },
    {
        "bookchapter": "תהילים",
        "chapter": "קמז",
        "versechapter": "ה",
        "bookseder": "תהילים",
        "seder": "יט",
        "verseseder": "פב",
        "versenikud": "גָּד֣וֹל אֲדוֹנֵ֣ינוּ וְרַב־ כֹּ֑חַ לִ֝תְבוּנָת֗וֹ אֵ֣ין מִסְפָּֽר׃ ",
        "versenonikud": "גדול אדונינו ורב כח לתבונתו אין מספר "
    },
    {
        "bookchapter": "תהילים",
        "chapter": "קמז",
        "versechapter": "ו",
        "bookseder": "תהילים",
        "seder": "יט",
        "verseseder": "פג",
        "versenikud": "מְעוֹדֵ֣ד עֲנָוִ֣ים יְהוָ֑ה מַשְׁפִּ֖יל רְשָׁעִ֣ים עֲדֵי־ אָֽרֶץ׃ ",
        "versenonikud": "מעודד ענוים יהוה משפיל רשעים עדי ארץ "
    },
    {
        "bookchapter": "תהילים",
        "chapter": "קמז",
        "versechapter": "ז",
        "bookseder": "תהילים",
        "seder": "יט",
        "verseseder": "פד",
        "versenikud": "עֱנ֣וּ לַיהוָ֣ה בְּתוֹדָ֑ה זַמְּר֖וּ לֵאלֹהֵ֣ינוּ בְכִנּֽוֹר׃ ",
        "versenonikud": "ענו ליהוה בתודה זמרו לאלהינו בכנור "
    },
    {
        "bookchapter": "תהילים",
        "chapter": "קמז",
        "versechapter": "ח",
        "bookseder": "תהילים",
        "seder": "יט",
        "verseseder": "פה",
        "versenikud": "הַֽמְכַסֶּ֬ה שָׁמַ֨יִם ׀ בְּעָבִ֗ים הַמֵּכִ֣ין לָאָ֣רֶץ מָטָ֑ר הַמַּצְמִ֖יחַ הָרִ֣ים חָצִֽיר׃ ",
        "versenonikud": "המכסה שמים  בעבים המכין לארץ מטר המצמיח הרים חציר "
    },
    {
        "bookchapter": "תהילים",
        "chapter": "קמז",
        "versechapter": "ט",
        "bookseder": "תהילים",
        "seder": "יט",
        "verseseder": "פו",
        "versenikud": "נוֹתֵ֣ן לִבְהֵמָ֣ה לַחְמָ֑הּ לִבְנֵ֥י עֹ֝רֵ֗ב אֲשֶׁ֣ר יִקְרָֽאוּ׃ ",
        "versenonikud": "נותן לבהמה לחמה לבני ערב אשר יקראו "
    },
    {
        "bookchapter": "תהילים",
        "chapter": "קמז",
        "versechapter": "י",
        "bookseder": "תהילים",
        "seder": "יט",
        "verseseder": "פז",
        "versenikud": "לֹ֤א בִגְבוּרַ֣ת הַסּ֣וּס יֶחְפָּ֑ץ לֹֽא־ בְשׁוֹקֵ֖י הָאִ֣ישׁ יִרְצֶֽה׃ ",
        "versenonikud": "לא בגבורת הסוס יחפץ לא בשוקי האיש ירצה "
    },
    {
        "bookchapter": "תהילים",
        "chapter": "קמז",
        "versechapter": "יא",
        "bookseder": "תהילים",
        "seder": "יט",
        "verseseder": "פח",
        "versenikud": "רוֹצֶ֣ה יְ֭הוָה אֶת־ יְרֵאָ֑יו אֶת־ הַֽמְיַחֲלִ֥ים לְחַסְדּֽוֹ׃ ",
        "versenonikud": "רוצה יהוה את יראיו את המיחלים לחסדו "
    },
    {
        "bookchapter": "תהילים",
        "chapter": "קמז",
        "versechapter": "יב",
        "bookseder": "תהילים",
        "seder": "יט",
        "verseseder": "פט",
        "versenikud": "שַׁבְּחִ֣י יְ֭רוּשָׁלִַם אֶת־ יְהוָ֑ה הַֽלְלִ֖י אֱלֹהַ֣יִךְ צִיּֽוֹן׃ ",
        "versenonikud": "שבחי ירושלם את יהוה הללי אלהיך ציון "
    },
    {
        "bookchapter": "תהילים",
        "chapter": "קמז",
        "versechapter": "יג",
        "bookseder": "תהילים",
        "seder": "יט",
        "verseseder": "צ",
        "versenikud": "כִּֽי־ חִ֭זַּק בְּרִיחֵ֣י שְׁעָרָ֑יִךְ בֵּרַ֖ךְ בָּנַ֣יִךְ בְּקִרְבֵּֽךְ׃ ",
        "versenonikud": "כי חזק בריחי שעריך ברך בניך בקרבך "
    },
    {
        "bookchapter": "תהילים",
        "chapter": "קמז",
        "versechapter": "יד",
        "bookseder": "תהילים",
        "seder": "יט",
        "verseseder": "צא",
        "versenikud": "הַשָּׂם־ גְּבוּלֵ֥ךְ שָׁל֑וֹם חֵ֥לֶב חִ֝טִּ֗ים יַשְׂבִּיעֵֽךְ׃ ",
        "versenonikud": "השם גבולך שלום חלב חטים ישביעך "
    },
    {
        "bookchapter": "תהילים",
        "chapter": "קמז",
        "versechapter": "טו",
        "bookseder": "תהילים",
        "seder": "יט",
        "verseseder": "צב",
        "versenikud": "הַשֹּׁלֵ֣חַ אִמְרָת֣וֹ אָ֑רֶץ עַד־ מְ֝הֵרָ֗ה יָר֥וּץ דְּבָרֽוֹ׃ ",
        "versenonikud": "השלח אמרתו ארץ עד מהרה ירוץ דברו "
    },
    {
        "bookchapter": "תהילים",
        "chapter": "קמז",
        "versechapter": "טז",
        "bookseder": "תהילים",
        "seder": "יט",
        "verseseder": "צג",
        "versenikud": "הַנֹּתֵ֣ן שֶׁ֣לֶג כַּצָּ֑מֶר כְּ֝פ֗וֹר כָּאֵ֥פֶר יְפַזֵּֽר׃ ",
        "versenonikud": "הנתן שלג כצמר כפור כאפר יפזר "
    },
    {
        "bookchapter": "תהילים",
        "chapter": "קמז",
        "versechapter": "יז",
        "bookseder": "תהילים",
        "seder": "יט",
        "verseseder": "צד",
        "versenikud": "מַשְׁלִ֣יךְ קַֽרְח֣וֹ כְפִתִּ֑ים לִפְנֵ֥י קָ֝רָת֗וֹ מִ֣י יַעֲמֹֽד׃ ",
        "versenonikud": "משליך קרחו כפתים לפני קרתו מי יעמד "
    },
    {
        "bookchapter": "תהילים",
        "chapter": "קמז",
        "versechapter": "יח",
        "bookseder": "תהילים",
        "seder": "יט",
        "verseseder": "צה",
        "versenikud": "יִשְׁלַ֣ח דְּבָר֣וֹ וְיַמְסֵ֑ם יַשֵּׁ֥ב ר֝וּח֗וֹ יִזְּלוּ־ מָֽיִם׃ ",
        "versenonikud": "ישלח דברו וימסם ישב רוחו יזלו מים "
    },
    {
        "bookchapter": "תהילים",
        "chapter": "קמז",
        "versechapter": "יט",
        "bookseder": "תהילים",
        "seder": "יט",
        "verseseder": "צו",
        "versenikud": "מַגִּ֣יד דברו דְּבָרָ֣יו לְיַעֲקֹ֑ב חֻקָּ֥יו וּ֝מִשְׁפָּטָ֗יו לְיִשְׂרָאֵֽל׃ ",
        "versenonikud": "מגיד דברו דבריו ליעקב חקיו ומשפטיו לישראל "
    },
    {
        "bookchapter": "תהילים",
        "chapter": "קמז",
        "versechapter": "כ",
        "bookseder": "תהילים",
        "seder": "יט",
        "verseseder": "צז",
        "versenikud": "לֹ֘א עָ֤שָׂה כֵ֨ן ׀ לְכָל־ גּ֗וֹי וּמִשְׁפָּטִ֥ים בַּל־ יְדָע֗וּם הַֽלְלוּ־ יָֽהּ׃ ",
        "versenonikud": "לא עשה כן  לכל גוי ומשפטים בל ידעום הללו יה "
    },
    {
        "bookchapter": "תהילים",
        "chapter": "קמח",
        "versechapter": "א",
        "bookseder": "תהילים",
        "seder": "יט",
        "verseseder": "צח",
        "versenikud": "הַ֥לְלוּ יָ֨הּ ׀ הַֽלְל֣וּ אֶת־ יְ֭הוָה מִן־ הַשָּׁמַ֑יִם הַֽ֝לְל֗וּהוּ בַּמְּרוֹמִֽים׃ ",
        "versenonikud": "הללו יה  הללו את יהוה מן השמים הללוהו במרומים "
    },
    {
        "bookchapter": "תהילים",
        "chapter": "קמח",
        "versechapter": "ב",
        "bookseder": "תהילים",
        "seder": "יט",
        "verseseder": "צט",
        "versenikud": "הַֽלְל֥וּהוּ כָל־ מַלְאָכָ֑יו הַֽ֝לְל֗וּהוּ כָּל־ צבאו צְבָאָֽיו׃ ",
        "versenonikud": "הללוהו כל מלאכיו הללוהו כל צבאו צבאיו "
    },
    {
        "bookchapter": "תהילים",
        "chapter": "קמח",
        "versechapter": "ג",
        "bookseder": "תהילים",
        "seder": "יט",
        "verseseder": "ק",
        "versenikud": "הַֽ֭לְלוּהוּ שֶׁ֣מֶשׁ וְיָרֵ֑חַ הַ֝לְל֗וּהוּ כָּל־ כּ֥וֹכְבֵי אֽוֹר׃ ",
        "versenonikud": "הללוהו שמש וירח הללוהו כל כוכבי אור "
    },
    {
        "bookchapter": "תהילים",
        "chapter": "קמח",
        "versechapter": "ד",
        "bookseder": "תהילים",
        "seder": "יט",
        "verseseder": "קא",
        "versenikud": "הַֽ֭לְלוּהוּ שְׁמֵ֣י הַשָּׁמָ֑יִם וְ֝הַמַּ֗יִם אֲשֶׁ֤ר ׀ מֵעַ֬ל הַשָּׁמָֽיִם׃ ",
        "versenonikud": "הללוהו שמי השמים והמים אשר  מעל השמים "
    },
    {
        "bookchapter": "תהילים",
        "chapter": "קמח",
        "versechapter": "ה",
        "bookseder": "תהילים",
        "seder": "יט",
        "verseseder": "קב",
        "versenikud": "יְֽ֭הַֽלְלוּ אֶת־ שֵׁ֣ם יְהוָ֑ה כִּ֤י ה֭וּא צִוָּ֣ה וְנִבְרָֽאוּ׃ ",
        "versenonikud": "יהללו את שם יהוה כי הוא צוה ונבראו "
    },
    {
        "bookchapter": "תהילים",
        "chapter": "קמח",
        "versechapter": "ו",
        "bookseder": "תהילים",
        "seder": "יט",
        "verseseder": "קג",
        "versenikud": "וַיַּעֲמִידֵ֣ם לָעַ֣ד לְעוֹלָ֑ם חָק־ נָ֝תַ֗ן וְלֹ֣א יַעֲבֽוֹר׃ ",
        "versenonikud": "ויעמידם לעד לעולם חק נתן ולא יעבור "
    },
    {
        "bookchapter": "תהילים",
        "chapter": "קמח",
        "versechapter": "ז",
        "bookseder": "תהילים",
        "seder": "יט",
        "verseseder": "קד",
        "versenikud": "הַֽלְל֣וּ אֶת־ יְ֭הוָה מִן־ הָאָ֑רֶץ תַּ֝נִּינִ֗ים וְכָל־ תְּהֹמֽוֹת׃ ",
        "versenonikud": "הללו את יהוה מן הארץ תנינים וכל תהמות "
    },
    {
        "bookchapter": "תהילים",
        "chapter": "קמח",
        "versechapter": "ח",
        "bookseder": "תהילים",
        "seder": "יט",
        "verseseder": "קה",
        "versenikud": "אֵ֣שׁ וּ֭בָרָד שֶׁ֣לֶג וְקִיט֑וֹר ר֥וּחַ סְ֝עָרָ֗ה עֹשָׂ֥ה דְבָרֽוֹ׃ ",
        "versenonikud": "אש וברד שלג וקיטור רוח סערה עשה דברו "
    },
    {
        "bookchapter": "תהילים",
        "chapter": "קמח",
        "versechapter": "ט",
        "bookseder": "תהילים",
        "seder": "יט",
        "verseseder": "קו",
        "versenikud": "הֶהָרִ֥ים וְכָל־ גְּבָע֑וֹת עֵ֥ץ פְּ֝רִ֗י וְכָל־ אֲרָזִֽים׃ ",
        "versenonikud": "ההרים וכל גבעות עץ פרי וכל ארזים "
    },
    {
        "bookchapter": "תהילים",
        "chapter": "קמח",
        "versechapter": "י",
        "bookseder": "תהילים",
        "seder": "יט",
        "verseseder": "קז",
        "versenikud": "הַֽחַיָּ֥ה וְכָל־ בְּהֵמָ֑ה רֶ֝֗מֶשׂ וְצִפּ֥וֹר כָּנָֽף׃ ",
        "versenonikud": "החיה וכל בהמה רמש וצפור כנף "
    },
    {
        "bookchapter": "תהילים",
        "chapter": "קמח",
        "versechapter": "יא",
        "bookseder": "תהילים",
        "seder": "יט",
        "verseseder": "קח",
        "versenikud": "מַלְכֵי־ אֶ֭רֶץ וְכָל־ לְאֻמִּ֑ים שָׂ֝רִ֗ים וְכָל־ שֹׁ֥פְטֵי אָֽרֶץ׃ ",
        "versenonikud": "מלכי ארץ וכל לאמים שרים וכל שפטי ארץ "
    },
    {
        "bookchapter": "תהילים",
        "chapter": "קמח",
        "versechapter": "יב",
        "bookseder": "תהילים",
        "seder": "יט",
        "verseseder": "קט",
        "versenikud": "בַּחוּרִ֥ים וְגַם־ בְּתוּל֑וֹת זְ֝קֵנִ֗ים עִם־ נְעָרִֽים׃ ",
        "versenonikud": "בחורים וגם בתולות זקנים עם נערים "
    },
    {
        "bookchapter": "תהילים",
        "chapter": "קמח",
        "versechapter": "יג",
        "bookseder": "תהילים",
        "seder": "יט",
        "verseseder": "קי",
        "versenikud": "יְהַלְל֤וּ ׀ אֶת־ שֵׁ֬ם יְהוָ֗ה כִּֽי־ נִשְׂגָּ֣ב שְׁמ֣וֹ לְבַדּ֑וֹ ה֝וֹד֗וֹ עַל־ אֶ֥רֶץ וְשָׁמָֽיִם׃ ",
        "versenonikud": "יהללו  את שם יהוה כי נשגב שמו לבדו הודו על ארץ ושמים "
    },
    {
        "bookchapter": "תהילים",
        "chapter": "קמח",
        "versechapter": "יד",
        "bookseder": "תהילים",
        "seder": "יט",
        "verseseder": "קיא",
        "versenikud": "וַיָּ֤רֶם קֶ֨רֶן ׀ לְעַמּ֡וֹ תְּהִלָּ֤ה לְֽכָל־ חֲסִידָ֗יו לִבְנֵ֣י יִ֭שְׂרָאֵל עַֽם־ קְרֹב֗וֹ הַֽלְלוּ־ יָֽהּ׃ ",
        "versenonikud": "וירם קרן  לעמו תהלה לכל חסידיו לבני ישראל עם קרבו הללו יה "
    },
    {
        "bookchapter": "תהילים",
        "chapter": "קמט",
        "versechapter": "א",
        "bookseder": "תהילים",
        "seder": "יט",
        "verseseder": "קיב",
        "versenikud": "הַ֥לְלוּ יָ֨הּ ׀ שִׁ֣ירוּ לַֽ֭יהוָה שִׁ֣יר חָדָ֑שׁ תְּ֝הִלָּת֗וֹ בִּקְהַ֥ל חֲסִידִֽים׃ ",
        "versenonikud": "הללו יה  שירו ליהוה שיר חדש תהלתו בקהל חסידים "
    },
    {
        "bookchapter": "תהילים",
        "chapter": "קמט",
        "versechapter": "ב",
        "bookseder": "תהילים",
        "seder": "יט",
        "verseseder": "קיג",
        "versenikud": "יִשְׂמַ֣ח יִשְׂרָאֵ֣ל בְּעֹשָׂ֑יו בְּנֵֽי־ צִ֝יּ֗וֹן יָגִ֥ילוּ בְמַלְכָּֽם׃ ",
        "versenonikud": "ישמח ישראל בעשיו בני ציון יגילו במלכם "
    },
    {
        "bookchapter": "תהילים",
        "chapter": "קמט",
        "versechapter": "ג",
        "bookseder": "תהילים",
        "seder": "יט",
        "verseseder": "קיד",
        "versenikud": "יְהַֽלְל֣וּ שְׁמ֣וֹ בְמָח֑וֹל בְּתֹ֥ף וְ֝כִנּ֗וֹר יְזַמְּרוּ־ לֽוֹ׃ ",
        "versenonikud": "יהללו שמו במחול בתף וכנור יזמרו לו "
    },
    {
        "bookchapter": "תהילים",
        "chapter": "קמט",
        "versechapter": "ד",
        "bookseder": "תהילים",
        "seder": "יט",
        "verseseder": "קטו",
        "versenikud": "כִּֽי־ רוֹצֶ֣ה יְהוָ֣ה בְּעַמּ֑וֹ יְפָאֵ֥ר עֲ֝נָוִ֗ים בִּישׁוּעָֽה׃ ",
        "versenonikud": "כי רוצה יהוה בעמו יפאר ענוים בישועה "
    },
    {
        "bookchapter": "תהילים",
        "chapter": "קמט",
        "versechapter": "ה",
        "bookseder": "תהילים",
        "seder": "יט",
        "verseseder": "קטז",
        "versenikud": "יַעְלְז֣וּ חֲסִידִ֣ים בְּכָב֑וֹד יְ֝רַנְּנ֗וּ עַל־ מִשְׁכְּבוֹתָֽם׃ ",
        "versenonikud": "יעלזו חסידים בכבוד ירננו על משכבותם "
    },
    {
        "bookchapter": "תהילים",
        "chapter": "קמט",
        "versechapter": "ו",
        "bookseder": "תהילים",
        "seder": "יט",
        "verseseder": "קיז",
        "versenikud": "רוֹמְמ֣וֹת אֵ֭ל בִּגְרוֹנָ֑ם וְחֶ֖רֶב פִּֽיפִיּ֣וֹת בְּיָדָֽם׃ ",
        "versenonikud": "רוממות אל בגרונם וחרב פיפיות בידם "
    },
    {
        "bookchapter": "תהילים",
        "chapter": "קמט",
        "versechapter": "ז",
        "bookseder": "תהילים",
        "seder": "יט",
        "verseseder": "קיח",
        "versenikud": "לַעֲשׂ֣וֹת נְ֭קָמָה בַּגּוֹיִ֑ם תּֽ֝וֹכֵחֹ֗ת בַּל־ אֻמִּֽים׃ ",
        "versenonikud": "לעשות נקמה בגוים תוכחת בל אמים "
    },
    {
        "bookchapter": "תהילים",
        "chapter": "קמט",
        "versechapter": "ח",
        "bookseder": "תהילים",
        "seder": "יט",
        "verseseder": "קיט",
        "versenikud": "לֶאְסֹ֣ר מַלְכֵיהֶ֣ם בְּזִקִּ֑ים וְ֝נִכְבְּדֵיהֶ֗ם בְּכַבְלֵ֥י בַרְזֶֽל׃ ",
        "versenonikud": "לאסר מלכיהם בזקים ונכבדיהם בכבלי ברזל "
    },
    {
        "bookchapter": "תהילים",
        "chapter": "קמט",
        "versechapter": "ט",
        "bookseder": "תהילים",
        "seder": "יט",
        "verseseder": "קכ",
        "versenikud": "לַעֲשׂ֤וֹת בָּהֶ֨ם ׀ מִשְׁפָּ֬ט כָּת֗וּב הָדָ֣ר ה֭וּא לְכָל־ חֲסִידָ֗יו הַֽלְלוּ־ יָֽהּ׃ ",
        "versenonikud": "לעשות בהם  משפט כתוב הדר הוא לכל חסידיו הללו יה "
    },
    {
        "bookchapter": "תהילים",
        "chapter": "קנ",
        "versechapter": "א",
        "bookseder": "תהילים",
        "seder": "יט",
        "verseseder": "קכא",
        "versenikud": "הַ֥לְלוּ יָ֨הּ ׀ הַֽלְלוּ־ אֵ֥ל בְּקָדְשׁ֑וֹ הַֽ֝לְל֗וּהוּ בִּרְקִ֥יעַ עֻזּֽוֹ׃ ",
        "versenonikud": "הללו יה  הללו אל בקדשו הללוהו ברקיע עזו "
    },
    {
        "bookchapter": "תהילים",
        "chapter": "קנ",
        "versechapter": "ב",
        "bookseder": "תהילים",
        "seder": "יט",
        "verseseder": "קכב",
        "versenikud": "הַֽלְל֥וּהוּ בִגְבוּרֹתָ֑יו הַֽ֝לְל֗וּהוּ כְּרֹ֣ב גֻּדְלֽוֹ׃ ",
        "versenonikud": "הללוהו בגבורתיו הללוהו כרב גדלו "
    },
    {
        "bookchapter": "תהילים",
        "chapter": "קנ",
        "versechapter": "ג",
        "bookseder": "תהילים",
        "seder": "יט",
        "verseseder": "קכג",
        "versenikud": "הַֽ֭לְלוּהוּ בְּתֵ֣קַע שׁוֹפָ֑ר הַֽ֝לְל֗וּהוּ בְּנֵ֣בֶל וְכִנּֽוֹר׃ ",
        "versenonikud": "הללוהו בתקע שופר הללוהו בנבל וכנור "
    },
    {
        "bookchapter": "תהילים",
        "chapter": "קנ",
        "versechapter": "ד",
        "bookseder": "תהילים",
        "seder": "יט",
        "verseseder": "קכד",
        "versenikud": "הַֽ֭לְלוּהוּ בְתֹ֣ף וּמָח֑וֹל הַֽ֝לְל֗וּהוּ בְּמִנִּ֥ים וְעוּגָֽב׃ ",
        "versenonikud": "הללוהו בתף ומחול הללוהו במנים ועוגב "
    },
    {
        "bookchapter": "תהילים",
        "chapter": "קנ",
        "versechapter": "ה",
        "bookseder": "תהילים",
        "seder": "יט",
        "verseseder": "קכה",
        "versenikud": "הַֽלְל֥וּהוּ בְצִלְצְלֵי־ שָׁ֑מַע הַֽ֝לְל֗וּהוּ בְּֽצִלְצְלֵ֥י תְרוּעָֽה׃ ",
        "versenonikud": "הללוהו בצלצלי שמע הללוהו בצלצלי תרועה "
    },
    {
        "bookchapter": "תהילים",
        "chapter": "קנ",
        "versechapter": "ו",
        "bookseder": "תהילים",
        "seder": "יט",
        "verseseder": "קכו",
        "versenikud": "כֹּ֣ל הַ֭נְּשָׁמָה תְּהַלֵּ֥ל יָ֗הּ הַֽלְלוּ־ יָֽהּ׃ ",
        "versenonikud": "כל הנשמה תהלל יה הללו יה "
    }
]