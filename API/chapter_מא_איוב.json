[
    {
        "bookchapter": "איוב",
        "chapter": "מא",
        "versechapter": "א",
        "bookseder": "איוב",
        "seder": "ח",
        "verseseder": "ע",
        "versenikud": "הֵן־ תֹּחַלְתּ֥וֹ נִכְזָ֑בָה הֲגַ֖ם אֶל־ מַרְאָ֣יו יֻטָֽל׃ ",
        "versenonikud": "הן תחלתו נכזבה הגם אל מראיו יטל "
    },
    {
        "bookchapter": "איוב",
        "chapter": "מא",
        "versechapter": "ב",
        "bookseder": "איוב",
        "seder": "ח",
        "verseseder": "עא",
        "versenikud": "לֹֽא־ אַ֭כְזָר כִּ֣י יְעוּרֶ֑נּוּ וּמִ֥י ה֝֗וּא לְפָנַ֥י יִתְיַצָּֽב׃ ",
        "versenonikud": "לא אכזר כי יעורנו ומי הוא לפני יתיצב "
    },
    {
        "bookchapter": "איוב",
        "chapter": "מא",
        "versechapter": "ג",
        "bookseder": "איוב",
        "seder": "ח",
        "verseseder": "עב",
        "versenikud": "מִ֣י הִ֭קְדִּימַנִי וַאֲשַׁלֵּ֑ם תַּ֖חַת כָּל־ הַשָּׁמַ֣יִם לִי־ הֽוּא׃ ",
        "versenonikud": "מי הקדימני ואשלם תחת כל השמים לי הוא "
    },
    {
        "bookchapter": "איוב",
        "chapter": "מא",
        "versechapter": "ד",
        "bookseder": "איוב",
        "seder": "ח",
        "verseseder": "עג",
        "versenikud": "לא־ לֽוֹ־ אַחֲרִ֥ישׁ בַּדָּ֑יו וּדְבַר־ גְּ֝בוּר֗וֹת וְחִ֣ין עֶרְכּֽוֹ׃ ",
        "versenonikud": "לא לו אחריש בדיו ודבר גבורות וחין ערכו "
    },
    {
        "bookchapter": "איוב",
        "chapter": "מא",
        "versechapter": "ה",
        "bookseder": "איוב",
        "seder": "ח",
        "verseseder": "עד",
        "versenikud": "מִֽי־ גִ֭לָּה פְּנֵ֣י לְבוּשׁ֑וֹ בְּכֶ֥פֶל רִ֝סְנ֗וֹ מִ֣י יָבֽוֹא׃ ",
        "versenonikud": "מי גלה פני לבושו בכפל רסנו מי יבוא "
    },
    {
        "bookchapter": "איוב",
        "chapter": "מא",
        "versechapter": "ו",
        "bookseder": "איוב",
        "seder": "ח",
        "verseseder": "עה",
        "versenikud": "דַּלְתֵ֣י פָ֭נָיו מִ֣י פִתֵּ֑חַ סְבִיב֖וֹת שִׁנָּ֣יו אֵימָֽה׃ ",
        "versenonikud": "דלתי פניו מי פתח סביבות שניו אימה "
    },
    {
        "bookchapter": "איוב",
        "chapter": "מא",
        "versechapter": "ז",
        "bookseder": "איוב",
        "seder": "ח",
        "verseseder": "עו",
        "versenikud": "גַּ֭אֲוָה אֲפִיקֵ֣י מָֽגִנִּ֑ים סָ֝ג֗וּר חוֹתָ֥ם צָֽר׃ ",
        "versenonikud": "גאוה אפיקי מגנים סגור חותם צר "
    },
    {
        "bookchapter": "איוב",
        "chapter": "מא",
        "versechapter": "ח",
        "bookseder": "איוב",
        "seder": "ח",
        "verseseder": "עז",
        "versenikud": "אֶחָ֣ד בְּאֶחָ֣ד יִגַּ֑שׁוּ וְ֝ר֗וּחַ לֹא־ יָב֥וֹא בֵֽינֵיהֶֽם׃ ",
        "versenonikud": "אחד באחד יגשו ורוח לא יבוא ביניהם "
    },
    {
        "bookchapter": "איוב",
        "chapter": "מא",
        "versechapter": "ט",
        "bookseder": "איוב",
        "seder": "ח",
        "verseseder": "עח",
        "versenikud": "אִישׁ־ בְּאָחִ֥יהוּ יְדֻבָּ֑קוּ יִ֝תְלַכְּד֗וּ וְלֹ֣א יִתְפָּרָֽדוּ׃ ",
        "versenonikud": "איש באחיהו ידבקו יתלכדו ולא יתפרדו "
    },
    {
        "bookchapter": "איוב",
        "chapter": "מא",
        "versechapter": "י",
        "bookseder": "איוב",
        "seder": "ח",
        "verseseder": "עט",
        "versenikud": "עֲ‍ֽ֭טִישֹׁתָיו תָּ֣הֶל א֑וֹר וְ֝עֵינָ֗יו כְּעַפְעַפֵּי־ שָֽׁחַר׃ ",
        "versenonikud": "עטישתיו תהל אור ועיניו כעפעפי שחר "
    },
    {
        "bookchapter": "איוב",
        "chapter": "מא",
        "versechapter": "יא",
        "bookseder": "איוב",
        "seder": "ח",
        "verseseder": "פ",
        "versenikud": "מִ֭פִּיו לַפִּידִ֣ים יַהֲלֹ֑כוּ כִּיד֥וֹדֵי אֵ֝֗שׁ יִתְמַלָּֽטוּ׃ ",
        "versenonikud": "מפיו לפידים יהלכו כידודי אש יתמלטו "
    },
    {
        "bookchapter": "איוב",
        "chapter": "מא",
        "versechapter": "יב",
        "bookseder": "איוב",
        "seder": "ח",
        "verseseder": "פא",
        "versenikud": "מִ֭נְּחִירָיו יֵצֵ֣א עָשָׁ֑ן כְּד֖וּד נָפ֣וּחַ וְאַגְמֹֽן׃ ",
        "versenonikud": "מנחיריו יצא עשן כדוד נפוח ואגמן "
    },
    {
        "bookchapter": "איוב",
        "chapter": "מא",
        "versechapter": "יג",
        "bookseder": "איוב",
        "seder": "ח",
        "verseseder": "פב",
        "versenikud": "נַ֭פְשׁוֹ גֶּחָלִ֣ים תְּלַהֵ֑ט וְ֝לַ֗הַב מִפִּ֥יו יֵצֵֽא׃ ",
        "versenonikud": "נפשו גחלים תלהט ולהב מפיו יצא "
    },
    {
        "bookchapter": "איוב",
        "chapter": "מא",
        "versechapter": "יד",
        "bookseder": "איוב",
        "seder": "ח",
        "verseseder": "פג",
        "versenikud": "בְּֽ֭צַוָּארוֹ יָלִ֣ין עֹ֑ז וּ֝לְפָנָ֗יו תָּד֥וּץ דְּאָבָֽה׃ ",
        "versenonikud": "בצוארו ילין עז ולפניו תדוץ דאבה "
    },
    {
        "bookchapter": "איוב",
        "chapter": "מא",
        "versechapter": "טו",
        "bookseder": "איוב",
        "seder": "ח",
        "verseseder": "פד",
        "versenikud": "מַפְּלֵ֣י בְשָׂר֣וֹ דָבֵ֑קוּ יָצ֥וּק עָ֝לָ֗יו בַּל־ יִמּֽוֹט׃ ",
        "versenonikud": "מפלי בשרו דבקו יצוק עליו בל ימוט "
    },
    {
        "bookchapter": "איוב",
        "chapter": "מא",
        "versechapter": "טז",
        "bookseder": "איוב",
        "seder": "ח",
        "verseseder": "פה",
        "versenikud": "לִ֭בּוֹ יָצ֣וּק כְּמוֹ־ אָ֑בֶן וְ֝יָצ֗וּק כְּפֶ֣לַח תַּחְתִּֽית׃ ",
        "versenonikud": "לבו יצוק כמו אבן ויצוק כפלח תחתית "
    },
    {
        "bookchapter": "איוב",
        "chapter": "מא",
        "versechapter": "יז",
        "bookseder": "איוב",
        "seder": "ח",
        "verseseder": "פו",
        "versenikud": "מִ֭שֵּׂתוֹ יָג֣וּרוּ אֵלִ֑ים מִ֝שְּׁבָרִ֗ים יִתְחַטָּֽאוּ׃ ",
        "versenonikud": "משתו יגורו אלים משברים יתחטאו "
    },
    {
        "bookchapter": "איוב",
        "chapter": "מא",
        "versechapter": "יח",
        "bookseder": "איוב",
        "seder": "ח",
        "verseseder": "פז",
        "versenikud": "מַשִּׂיגֵ֣הוּ חֶ֭רֶב בְּלִ֣י תָק֑וּם חֲנִ֖ית מַסָּ֣ע וְשִׁרְיָֽה׃ ",
        "versenonikud": "משיגהו חרב בלי תקום חנית מסע ושריה "
    },
    {
        "bookchapter": "איוב",
        "chapter": "מא",
        "versechapter": "יט",
        "bookseder": "איוב",
        "seder": "ח",
        "verseseder": "פח",
        "versenikud": "יַחְשֹׁ֣ב לְתֶ֣בֶן בַּרְזֶ֑ל לְעֵ֖ץ רִקָּב֣וֹן נְחוּשָֽׁה׃ ",
        "versenonikud": "יחשב לתבן ברזל לעץ רקבון נחושה "
    },
    {
        "bookchapter": "איוב",
        "chapter": "מא",
        "versechapter": "כ",
        "bookseder": "איוב",
        "seder": "ח",
        "verseseder": "פט",
        "versenikud": "לֹֽא־ יַבְרִיחֶ֥נּוּ בֶן־ קָ֑שֶׁת לְ֝קַ֗שׁ נֶהְפְּכוּ־ ל֥וֹ אַבְנֵי־ קָֽלַע׃ ",
        "versenonikud": "לא יבריחנו בן קשת לקש נהפכו לו אבני קלע "
    },
    {
        "bookchapter": "איוב",
        "chapter": "מא",
        "versechapter": "כא",
        "bookseder": "איוב",
        "seder": "ח",
        "verseseder": "צ",
        "versenikud": "כְּ֭קַשׁ נֶחְשְׁב֣וּ תוֹתָ֑ח וְ֝יִשְׂחַ֗ק לְרַ֣עַשׁ כִּידֽוֹן׃ ",
        "versenonikud": "כקש נחשבו תותח וישחק לרעש כידון "
    },
    {
        "bookchapter": "איוב",
        "chapter": "מא",
        "versechapter": "כב",
        "bookseder": "איוב",
        "seder": "ח",
        "verseseder": "צא",
        "versenikud": "תַּ֭חְתָּיו חַדּ֣וּדֵי חָ֑רֶשׂ יִרְפַּ֖ד חָר֣וּץ עֲלֵי־ טִֽיט׃ ",
        "versenonikud": "תחתיו חדודי חרש ירפד חרוץ עלי טיט "
    },
    {
        "bookchapter": "איוב",
        "chapter": "מא",
        "versechapter": "כג",
        "bookseder": "איוב",
        "seder": "ח",
        "verseseder": "צב",
        "versenikud": "יַרְתִּ֣יחַ כַּסִּ֣יר מְצוּלָ֑ה יָ֝֗ם יָשִׂ֥ים כַּמֶּרְקָחָֽה׃ ",
        "versenonikud": "ירתיח כסיר מצולה ים ישים כמרקחה "
    },
    {
        "bookchapter": "איוב",
        "chapter": "מא",
        "versechapter": "כד",
        "bookseder": "איוב",
        "seder": "ח",
        "verseseder": "צג",
        "versenikud": "אַ֭חֲרָיו יָאִ֣יר נָתִ֑יב יַחְשֹׁ֖ב תְּה֣וֹם לְשֵׂיבָֽה׃ ",
        "versenonikud": "אחריו יאיר נתיב יחשב תהום לשיבה "
    },
    {
        "bookchapter": "איוב",
        "chapter": "מא",
        "versechapter": "כה",
        "bookseder": "איוב",
        "seder": "ח",
        "verseseder": "צד",
        "versenikud": "אֵֽין־ עַל־ עָפָ֥ר מָשְׁל֑וֹ הֶ֝עָשׂ֗וּ לִבְלִי־ חָֽת׃ ",
        "versenonikud": "אין על עפר משלו העשו לבלי חת "
    },
    {
        "bookchapter": "איוב",
        "chapter": "מא",
        "versechapter": "כו",
        "bookseder": "איוב",
        "seder": "ח",
        "verseseder": "צה",
        "versenikud": "אֵֽת־ כָּל־ גָּבֹ֥הַּ יִרְאֶ֑ה ה֝֗וּא מֶ֣לֶךְ עַל־ כָּל־ בְּנֵי־ שָֽׁחַץ׃ ",
        "versenonikud": "את כל גבה יראה הוא מלך על כל בני שחץ "
    }
]