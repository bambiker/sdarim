[
    {
        "bookchapter": "בראשית",
        "chapter": "לח",
        "versechapter": "א",
        "bookseder": "בראשית",
        "seder": "לד",
        "verseseder": "א",
        "parasha": "וישב",
        "versenikud": "וַֽיְהִי֙ בָּעֵ֣ת הַהִ֔וא וַיֵּ֥רֶד יְהוּדָ֖ה מֵאֵ֣ת אֶחָ֑יו וַיֵּ֛ט עַד־ אִ֥ישׁ עֲדֻלָּמִ֖י וּשְׁמ֥וֹ חִירָֽה׃ ",
        "versenonikud": "ויהי בעת ההוא וירד יהודה מאת אחיו ויט עד איש עדלמי ושמו חירה "
    },
    {
        "bookchapter": "בראשית",
        "chapter": "לח",
        "versechapter": "ב",
        "bookseder": "בראשית",
        "seder": "לד",
        "verseseder": "ב",
        "parasha": "וישב",
        "versenikud": "וַיַּרְא־ שָׁ֧ם יְהוּדָ֛ה בַּת־ אִ֥ישׁ כְּנַעֲנִ֖י וּשְׁמ֣וֹ שׁ֑וּעַ וַיִּקָּחֶ֖הָ וַיָּבֹ֥א אֵלֶֽיהָ׃ ",
        "versenonikud": "וירא שם יהודה בת איש כנעני ושמו שוע ויקחה ויבא אליה "
    },
    {
        "bookchapter": "בראשית",
        "chapter": "לח",
        "versechapter": "ג",
        "bookseder": "בראשית",
        "seder": "לד",
        "verseseder": "ג",
        "parasha": "וישב",
        "versenikud": "וַתַּ֖הַר וַתֵּ֣לֶד בֵּ֑ן וַיִּקְרָ֥א אֶת־ שְׁמ֖וֹ עֵֽר׃ ",
        "versenonikud": "ותהר ותלד בן ויקרא את שמו ער "
    },
    {
        "bookchapter": "בראשית",
        "chapter": "לח",
        "versechapter": "ד",
        "bookseder": "בראשית",
        "seder": "לד",
        "verseseder": "ד",
        "parasha": "וישב",
        "versenikud": "וַתַּ֥הַר ע֖וֹד וַתֵּ֣לֶד בֵּ֑ן וַתִּקְרָ֥א אֶת־ שְׁמ֖וֹ אוֹנָֽן׃ ",
        "versenonikud": "ותהר עוד ותלד בן ותקרא את שמו אונן "
    },
    {
        "bookchapter": "בראשית",
        "chapter": "לח",
        "versechapter": "ה",
        "bookseder": "בראשית",
        "seder": "לד",
        "verseseder": "ה",
        "parasha": "וישב",
        "versenikud": "וַתֹּ֤סֶף עוֹד֙ וַתֵּ֣לֶד בֵּ֔ן וַתִּקְרָ֥א אֶת־ שְׁמ֖וֹ שֵׁלָ֑ה וְהָיָ֥ה בִכְזִ֖יב בְּלִדְתָּ֥הּ אֹתֽוֹ׃ ",
        "versenonikud": "ותסף עוד ותלד בן ותקרא את שמו שלה והיה בכזיב בלדתה אתו "
    },
    {
        "bookchapter": "בראשית",
        "chapter": "לח",
        "versechapter": "ו",
        "bookseder": "בראשית",
        "seder": "לד",
        "verseseder": "ו",
        "parasha": "וישב",
        "versenikud": "וַיִּקַּ֧ח יְהוּדָ֛ה אִשָּׁ֖ה לְעֵ֣ר בְּכוֹר֑וֹ וּשְׁמָ֖הּ תָּמָֽר׃ ",
        "versenonikud": "ויקח יהודה אשה לער בכורו ושמה תמר "
    },
    {
        "bookchapter": "בראשית",
        "chapter": "לח",
        "versechapter": "ז",
        "bookseder": "בראשית",
        "seder": "לד",
        "verseseder": "ז",
        "parasha": "וישב",
        "versenikud": "וַיְהִ֗י עֵ֚ר בְּכ֣וֹר יְהוּדָ֔ה רַ֖ע בְּעֵינֵ֣י יְהוָ֑ה וַיְמִתֵ֖הוּ יְהוָֽה׃ ",
        "versenonikud": "ויהי ער בכור יהודה רע בעיני יהוה וימתהו יהוה "
    },
    {
        "bookchapter": "בראשית",
        "chapter": "לח",
        "versechapter": "ח",
        "bookseder": "בראשית",
        "seder": "לד",
        "verseseder": "ח",
        "parasha": "וישב",
        "versenikud": "וַיֹּ֤אמֶר יְהוּדָה֙ לְאוֹנָ֔ן בֹּ֛א אֶל־ אֵ֥שֶׁת אָחִ֖יךָ וְיַבֵּ֣ם אֹתָ֑הּ וְהָקֵ֥ם זֶ֖רַע לְאָחִֽיךָ׃ ",
        "versenonikud": "ויאמר יהודה לאונן בא אל אשת אחיך ויבם אתה והקם זרע לאחיך "
    },
    {
        "bookchapter": "בראשית",
        "chapter": "לח",
        "versechapter": "ט",
        "bookseder": "בראשית",
        "seder": "לד",
        "verseseder": "ט",
        "parasha": "וישב",
        "versenikud": "וַיֵּ֣דַע אוֹנָ֔ן כִּ֛י לֹּ֥א ל֖וֹ יִהְיֶ֣ה הַזָּ֑רַע וְהָיָ֞ה אִם־ בָּ֨א אֶל־ אֵ֤שֶׁת אָחִיו֙ וְשִׁחֵ֣ת אַ֔רְצָה לְבִלְתִּ֥י נְתָן־ זֶ֖רַע לְאָחִֽיו׃ ",
        "versenonikud": "וידע אונן כי לא לו יהיה הזרע והיה אם בא אל אשת אחיו ושחת ארצה לבלתי נתן זרע לאחיו "
    },
    {
        "bookchapter": "בראשית",
        "chapter": "לח",
        "versechapter": "י",
        "bookseder": "בראשית",
        "seder": "לד",
        "verseseder": "י",
        "parasha": "וישב",
        "versenikud": "וַיֵּ֛רַע בְּעֵינֵ֥י יְהוָ֖ה אֲשֶׁ֣ר עָשָׂ֑ה וַיָּ֖מֶת גַּם־ אֹתֽוֹ׃ ",
        "versenonikud": "וירע בעיני יהוה אשר עשה וימת גם אתו "
    },
    {
        "bookchapter": "בראשית",
        "chapter": "לח",
        "versechapter": "יא",
        "bookseder": "בראשית",
        "seder": "לד",
        "verseseder": "יא",
        "parasha": "וישב",
        "versenikud": "וַיֹּ֣אמֶר יְהוּדָה֩ לְתָמָ֨ר כַּלָּת֜וֹ שְׁבִ֧י אַלְמָנָ֣ה בֵית־ אָבִ֗יךְ עַד־ יִגְדַּל֙ שֵׁלָ֣ה בְנִ֔י כִּ֣י אָמַ֔ר פֶּן־ יָמ֥וּת גַּם־ ה֖וּא כְּאֶחָ֑יו וַתֵּ֣לֶךְ תָּמָ֔ר וַתֵּ֖שֶׁב בֵּ֥ית אָבִֽיהָ׃ ",
        "versenonikud": "ויאמר יהודה לתמר כלתו שבי אלמנה בית אביך עד יגדל שלה בני כי אמר פן ימות גם הוא כאחיו ותלך תמר ותשב בית אביה "
    },
    {
        "bookchapter": "בראשית",
        "chapter": "לח",
        "versechapter": "יב",
        "bookseder": "בראשית",
        "seder": "לד",
        "verseseder": "יב",
        "parasha": "וישב",
        "versenikud": "וַיִּרְבּוּ֙ הַיָּמִ֔ים וַתָּ֖מָת בַּת־ שׁ֣וּעַ אֵֽשֶׁת־ יְהוּדָ֑ה וַיִּנָּ֣חֶם יְהוּדָ֗ה וַיַּ֜עַל עַל־ גֹּֽזֲזֵ֤י צֹאנוֹ֙ ה֗וּא וְחִירָ֛ה רֵעֵ֥הוּ הָעֲדֻלָּמִ֖י תִּמְנָֽתָה׃ ",
        "versenonikud": "וירבו הימים ותמת בת שוע אשת יהודה וינחם יהודה ויעל על גזזי צאנו הוא וחירה רעהו העדלמי תמנתה "
    },
    {
        "bookchapter": "בראשית",
        "chapter": "לח",
        "versechapter": "יג",
        "bookseder": "בראשית",
        "seder": "לד",
        "verseseder": "יג",
        "parasha": "וישב",
        "versenikud": "וַיֻּגַּ֥ד לְתָמָ֖ר לֵאמֹ֑ר הִנֵּ֥ה חָמִ֛יךְ עֹלֶ֥ה תִמְנָ֖תָה לָגֹ֥ז צֹאנֽוֹ׃ ",
        "versenonikud": "ויגד לתמר לאמר הנה חמיך עלה תמנתה לגז צאנו "
    },
    {
        "bookchapter": "בראשית",
        "chapter": "לח",
        "versechapter": "יד",
        "bookseder": "בראשית",
        "seder": "לד",
        "verseseder": "יד",
        "parasha": "וישב",
        "versenikud": "וַתָּסַר֩ בִּגְדֵ֨י אַלְמְנוּתָ֜הּ מֵֽעָלֶ֗יהָ וַתְּכַ֤ס בַּצָּעִיף֙ וַתִּתְעַלָּ֔ף וַתֵּ֙שֶׁב֙ בְּפֶ֣תַח עֵינַ֔יִם אֲשֶׁ֖ר עַל־ דֶּ֣רֶךְ תִּמְנָ֑תָה כִּ֤י רָאֲתָה֙ כִּֽי־ גָדַ֣ל שֵׁלָ֔ה וְהִ֕וא לֹֽא־ נִתְּנָ֥ה ל֖וֹ לְאִשָּֽׁה׃ ",
        "versenonikud": "ותסר בגדי אלמנותה מעליה ותכס בצעיף ותתעלף ותשב בפתח עינים אשר על דרך תמנתה כי ראתה כי גדל שלה והוא לא נתנה לו לאשה "
    },
    {
        "bookchapter": "בראשית",
        "chapter": "לח",
        "versechapter": "טו",
        "bookseder": "בראשית",
        "seder": "לד",
        "verseseder": "טו",
        "parasha": "וישב",
        "versenikud": "וַיִּרְאֶ֣הָ יְהוּדָ֔ה וַֽיַּחְשְׁבֶ֖הָ לְזוֹנָ֑ה כִּ֥י כִסְּתָ֖ה פָּנֶֽיהָ׃ ",
        "versenonikud": "ויראה יהודה ויחשבה לזונה כי כסתה פניה "
    },
    {
        "bookchapter": "בראשית",
        "chapter": "לח",
        "versechapter": "טז",
        "bookseder": "בראשית",
        "seder": "לד",
        "verseseder": "טז",
        "parasha": "וישב",
        "versenikud": "וַיֵּ֨ט אֵלֶ֜יהָ אֶל־ הַדֶּ֗רֶךְ וַיֹּ֙אמֶר֙ הָֽבָה־ נָּא֙ אָב֣וֹא אֵלַ֔יִךְ כִּ֚י לֹ֣א יָדַ֔ע כִּ֥י כַלָּת֖וֹ הִ֑וא וַתֹּ֙אמֶר֙ מַה־ תִּתֶּן־ לִּ֔י כִּ֥י תָב֖וֹא אֵלָֽי׃ ",
        "versenonikud": "ויט אליה אל הדרך ויאמר הבה נא אבוא אליך כי לא ידע כי כלתו הוא ותאמר מה תתן לי כי תבוא אלי "
    },
    {
        "bookchapter": "בראשית",
        "chapter": "לח",
        "versechapter": "יז",
        "bookseder": "בראשית",
        "seder": "לד",
        "verseseder": "יז",
        "parasha": "וישב",
        "versenikud": "וַיֹּ֕אמֶר אָנֹכִ֛י אֲשַׁלַּ֥ח גְּדִֽי־ עִזִּ֖ים מִן־ הַצֹּ֑אן וַתֹּ֕אמֶר אִם־ תִּתֵּ֥ן עֵרָב֖וֹן עַ֥ד שָׁלְחֶֽךָ׃ ",
        "versenonikud": "ויאמר אנכי אשלח גדי עזים מן הצאן ותאמר אם תתן ערבון עד שלחך "
    },
    {
        "bookchapter": "בראשית",
        "chapter": "לח",
        "versechapter": "יח",
        "bookseder": "בראשית",
        "seder": "לד",
        "verseseder": "יח",
        "parasha": "וישב",
        "versenikud": "וַיֹּ֗אמֶר מָ֣ה הָֽעֵרָבוֹן֮ אֲשֶׁ֣ר אֶתֶּן־ לָּךְ֒ וַתֹּ֗אמֶר חֹתָֽמְךָ֙ וּפְתִילֶ֔ךָ וּמַטְּךָ֖ אֲשֶׁ֣ר בְּיָדֶ֑ךָ וַיִּתֶּן־ לָּ֛הּ וַיָּבֹ֥א אֵלֶ֖יהָ וַתַּ֥הַר לֽוֹ׃ ",
        "versenonikud": "ויאמר מה הערבון אשר אתן לך ותאמר חתמך ופתילך ומטך אשר בידך ויתן לה ויבא אליה ותהר לו "
    },
    {
        "bookchapter": "בראשית",
        "chapter": "לח",
        "versechapter": "יט",
        "bookseder": "בראשית",
        "seder": "לד",
        "verseseder": "יט",
        "parasha": "וישב",
        "versenikud": "וַתָּ֣קָם וַתֵּ֔לֶךְ וַתָּ֥סַר צְעִיפָ֖הּ מֵעָלֶ֑יהָ וַתִּלְבַּ֖שׁ בִּגְדֵ֥י אַלְמְנוּתָֽהּ׃ ",
        "versenonikud": "ותקם ותלך ותסר צעיפה מעליה ותלבש בגדי אלמנותה "
    },
    {
        "bookchapter": "בראשית",
        "chapter": "לח",
        "versechapter": "כ",
        "bookseder": "בראשית",
        "seder": "לד",
        "verseseder": "כ",
        "parasha": "וישב",
        "versenikud": "וַיִּשְׁלַ֨ח יְהוּדָ֜ה אֶת־ גְּדִ֣י הָֽעִזִּ֗ים בְּיַד֙ רֵעֵ֣הוּ הָֽעֲדֻלָּמִ֔י לָקַ֥חַת הָעֵרָב֖וֹן מִיַּ֣ד הָאִשָּׁ֑ה וְלֹ֖א מְצָאָֽהּ׃ ",
        "versenonikud": "וישלח יהודה את גדי העזים ביד רעהו העדלמי לקחת הערבון מיד האשה ולא מצאה "
    },
    {
        "bookchapter": "בראשית",
        "chapter": "לח",
        "versechapter": "כא",
        "bookseder": "בראשית",
        "seder": "לד",
        "verseseder": "כא",
        "parasha": "וישב",
        "versenikud": "וַיִּשְׁאַ֞ל אֶת־ אַנְשֵׁ֤י מְקֹמָהּ֙ לֵאמֹ֔ר אַיֵּ֧ה הַקְּדֵשָׁ֛ה הִ֥וא בָעֵינַ֖יִם עַל־ הַדָּ֑רֶךְ וַיֹּ֣אמְר֔וּ לֹא־ הָיְתָ֥ה בָזֶ֖ה קְדֵשָֽׁה׃ ",
        "versenonikud": "וישאל את אנשי מקמה לאמר איה הקדשה הוא בעינים על הדרך ויאמרו לא היתה בזה קדשה "
    },
    {
        "bookchapter": "בראשית",
        "chapter": "לח",
        "versechapter": "כב",
        "bookseder": "בראשית",
        "seder": "לד",
        "verseseder": "כב",
        "parasha": "וישב",
        "versenikud": "וַיָּ֙שָׁב֙ אֶל־ יְהוּדָ֔ה וַיֹּ֖אמֶר לֹ֣א מְצָאתִ֑יהָ וְגַ֨ם אַנְשֵׁ֤י הַמָּקוֹם֙ אָֽמְר֔וּ לֹא־ הָיְתָ֥ה בָזֶ֖ה קְדֵשָֽׁה׃ ",
        "versenonikud": "וישב אל יהודה ויאמר לא מצאתיה וגם אנשי המקום אמרו לא היתה בזה קדשה "
    },
    {
        "bookchapter": "בראשית",
        "chapter": "לח",
        "versechapter": "כג",
        "bookseder": "בראשית",
        "seder": "לד",
        "verseseder": "כג",
        "parasha": "וישב",
        "versenikud": "וַיֹּ֤אמֶר יְהוּדָה֙ תִּֽקַּֽח־ לָ֔הּ פֶּ֖ן נִהְיֶ֣ה לָב֑וּז הִנֵּ֤ה שָׁלַ֙חְתִּי֙ הַגְּדִ֣י הַזֶּ֔ה וְאַתָּ֖ה לֹ֥א מְצָאתָֽהּ׃ ",
        "versenonikud": "ויאמר יהודה תקח לה פן נהיה לבוז הנה שלחתי הגדי הזה ואתה לא מצאתה "
    },
    {
        "bookchapter": "בראשית",
        "chapter": "לח",
        "versechapter": "כד",
        "bookseder": "בראשית",
        "seder": "לד",
        "verseseder": "כד",
        "parasha": "וישב",
        "versenikud": "וַיְהִ֣י ׀ כְּמִשְׁלֹ֣שׁ חֳדָשִׁ֗ים וַיֻּגַּ֨ד לִֽיהוּדָ֤ה לֵֽאמֹר֙ זָֽנְתָה֙ תָּמָ֣ר כַּלָּתֶ֔ךָ וְגַ֛ם הִנֵּ֥ה הָרָ֖ה לִזְנוּנִ֑ים וַיֹּ֣אמֶר יְהוּדָ֔ה הוֹצִיא֖וּהָ וְתִשָּׂרֵֽף׃ ",
        "versenonikud": "ויהי  כמשלש חדשים ויגד ליהודה לאמר זנתה תמר כלתך וגם הנה הרה לזנונים ויאמר יהודה הוציאוה ותשרף "
    },
    {
        "bookchapter": "בראשית",
        "chapter": "לח",
        "versechapter": "כה",
        "bookseder": "בראשית",
        "seder": "לד",
        "verseseder": "כה",
        "parasha": "וישב",
        "versenikud": "הִ֣וא מוּצֵ֗את וְהִ֨יא שָׁלְחָ֤ה אֶל־ חָמִ֙יהָ֙ לֵאמֹ֔ר לְאִישׁ֙ אֲשֶׁר־ אֵ֣לֶּה לּ֔וֹ אָנֹכִ֖י הָרָ֑ה וַתֹּ֙אמֶר֙ הַכֶּר־ נָ֔א לְמִ֞י הַחֹתֶ֧מֶת וְהַפְּתִילִ֛ים וְהַמַּטֶּ֖ה הָאֵֽלֶּה׃ ",
        "versenonikud": "הוא מוצאת והיא שלחה אל חמיה לאמר לאיש אשר אלה לו אנכי הרה ותאמר הכר נא למי החתמת והפתילים והמטה האלה "
    },
    {
        "bookchapter": "בראשית",
        "chapter": "לח",
        "versechapter": "כו",
        "bookseder": "בראשית",
        "seder": "לד",
        "verseseder": "כו",
        "parasha": "וישב",
        "versenikud": "וַיַּכֵּ֣ר יְהוּדָ֗ה וַיֹּ֙אמֶר֙ צָֽדְקָ֣ה מִמֶּ֔נִּי כִּֽי־ עַל־ כֵּ֥ן לֹא־ נְתַתִּ֖יהָ לְשֵׁלָ֣ה בְנִ֑י וְלֹֽא־ יָסַ֥ף ע֖וֹד לְדַעְתָּֽה׃ ",
        "versenonikud": "ויכר יהודה ויאמר צדקה ממני כי על כן לא נתתיה לשלה בני ולא יסף עוד לדעתה "
    },
    {
        "bookchapter": "בראשית",
        "chapter": "לח",
        "versechapter": "כז",
        "bookseder": "בראשית",
        "seder": "לד",
        "verseseder": "כז",
        "parasha": "וישב",
        "versenikud": "וַיְהִ֖י בְּעֵ֣ת לִדְתָּ֑הּ וְהִנֵּ֥ה תְאוֹמִ֖ים בְּבִטְנָֽהּ׃ ",
        "versenonikud": "ויהי בעת לדתה והנה תאומים בבטנה "
    },
    {
        "bookchapter": "בראשית",
        "chapter": "לח",
        "versechapter": "כח",
        "bookseder": "בראשית",
        "seder": "לד",
        "verseseder": "כח",
        "parasha": "וישב",
        "versenikud": "וַיְהִ֥י בְלִדְתָּ֖הּ וַיִּתֶּן־ יָ֑ד וַתִּקַּ֣ח הַמְיַלֶּ֗דֶת וַתִּקְשֹׁ֨ר עַל־ יָד֤וֹ שָׁנִי֙ לֵאמֹ֔ר זֶ֖ה יָצָ֥א רִאשֹׁנָֽה׃ ",
        "versenonikud": "ויהי בלדתה ויתן יד ותקח המילדת ותקשר על ידו שני לאמר זה יצא ראשנה "
    },
    {
        "bookchapter": "בראשית",
        "chapter": "לח",
        "versechapter": "כט",
        "bookseder": "בראשית",
        "seder": "לד",
        "verseseder": "כט",
        "parasha": "וישב",
        "versenikud": "וַיְהִ֣י ׀ כְּמֵשִׁ֣יב יָד֗וֹ וְהִנֵּה֙ יָצָ֣א אָחִ֔יו וַתֹּ֕אמֶר מַה־ פָּרַ֖צְתָּ עָלֶ֣יךָ פָּ֑רֶץ וַיִּקְרָ֥א שְׁמ֖וֹ פָּֽרֶץ׃ ",
        "versenonikud": "ויהי  כמשיב ידו והנה יצא אחיו ותאמר מה פרצת עליך פרץ ויקרא שמו פרץ "
    },
    {
        "bookchapter": "בראשית",
        "chapter": "לח",
        "versechapter": "ל",
        "bookseder": "בראשית",
        "seder": "לד",
        "verseseder": "ל",
        "parasha": "וישב",
        "versenikud": "וְאַחַר֙ יָצָ֣א אָחִ֔יו אֲשֶׁ֥ר עַל־ יָד֖וֹ הַשָּׁנִ֑י וַיִּקְרָ֥א שְׁמ֖וֹ זָֽרַח׃ {ס}",
        "versenonikud": "ואחר יצא אחיו אשר על ידו השני ויקרא שמו זרח "
    }
]