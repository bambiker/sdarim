[
    {
        "bookchapter": "שמות",
        "chapter": "ד",
        "versechapter": "א",
        "bookseder": "שמות",
        "seder": "ב",
        "verseseder": "כג",
        "parasha": "שמות",
        "versenikud": "וַיַּ֤עַן מֹשֶׁה֙ וַיֹּ֔אמֶר וְהֵן֙ לֹֽא־ יַאֲמִ֣ינוּ לִ֔י וְלֹ֥א יִשְׁמְע֖וּ בְּקֹלִ֑י כִּ֣י יֹֽאמְר֔וּ לֹֽא־ נִרְאָ֥ה אֵלֶ֖יךָ יְהוָֽה׃ ",
        "versenonikud": "ויען משה ויאמר והן לא יאמינו לי ולא ישמעו בקלי כי יאמרו לא נראה אליך יהוה "
    },
    {
        "bookchapter": "שמות",
        "chapter": "ד",
        "versechapter": "ב",
        "bookseder": "שמות",
        "seder": "ב",
        "verseseder": "כד",
        "parasha": "שמות",
        "versenikud": "וַיֹּ֧אמֶר אֵלָ֛יו יְהוָ֖ה מזה מַה־ זֶּ֣ה בְיָדֶ֑ךָ וַיֹּ֖אמֶר מַטֶּֽה׃ ",
        "versenonikud": "ויאמר אליו יהוה מזה מה זה בידך ויאמר מטה "
    },
    {
        "bookchapter": "שמות",
        "chapter": "ד",
        "versechapter": "ג",
        "bookseder": "שמות",
        "seder": "ב",
        "verseseder": "כה",
        "parasha": "שמות",
        "versenikud": "וַיֹּ֙אמֶר֙ הַשְׁלִיכֵ֣הוּ אַ֔רְצָה וַיַּשְׁלִיכֵ֥הוּ אַ֖רְצָה וַיְהִ֣י לְנָחָ֑שׁ וַיָּ֥נָס מֹשֶׁ֖ה מִפָּנָֽיו׃ ",
        "versenonikud": "ויאמר השליכהו ארצה וישליכהו ארצה ויהי לנחש וינס משה מפניו "
    },
    {
        "bookchapter": "שמות",
        "chapter": "ד",
        "versechapter": "ד",
        "bookseder": "שמות",
        "seder": "ב",
        "verseseder": "כו",
        "parasha": "שמות",
        "versenikud": "וַיֹּ֤אמֶר יְהוָה֙ אֶל־ מֹשֶׁ֔ה שְׁלַח֙ יָֽדְךָ֔ וֶאֱחֹ֖ז בִּזְנָב֑וֹ וַיִּשְׁלַ֤ח יָדוֹ֙ וַיַּ֣חֲזֶק בּ֔וֹ וַיְהִ֥י לְמַטֶּ֖ה בְּכַפּֽוֹ׃ ",
        "versenonikud": "ויאמר יהוה אל משה שלח ידך ואחז בזנבו וישלח ידו ויחזק בו ויהי למטה בכפו "
    },
    {
        "bookchapter": "שמות",
        "chapter": "ד",
        "versechapter": "ה",
        "bookseder": "שמות",
        "seder": "ב",
        "verseseder": "כז",
        "parasha": "שמות",
        "versenikud": "לְמַ֣עַן יַאֲמִ֔ינוּ כִּֽי־ נִרְאָ֥ה אֵלֶ֛יךָ יְהוָ֖ה אֱלֹהֵ֣י אֲבֹתָ֑ם אֱלֹהֵ֧י אַבְרָהָ֛ם אֱלֹהֵ֥י יִצְחָ֖ק וֵאלֹהֵ֥י יַעֲקֹֽב׃ ",
        "versenonikud": "למען יאמינו כי נראה אליך יהוה אלהי אבתם אלהי אברהם אלהי יצחק ואלהי יעקב "
    },
    {
        "bookchapter": "שמות",
        "chapter": "ד",
        "versechapter": "ו",
        "bookseder": "שמות",
        "seder": "ב",
        "verseseder": "כח",
        "parasha": "שמות",
        "versenikud": "וַיֹּאמֶר֩ יְהוָ֨ה ל֜וֹ ע֗וֹד הָֽבֵא־ נָ֤א יָֽדְךָ֙ בְּחֵיקֶ֔ךָ וַיָּבֵ֥א יָד֖וֹ בְּחֵיק֑וֹ וַיּ֣וֹצִאָ֔הּ וְהִנֵּ֥ה יָד֖וֹ מְצֹרַ֥עַת כַּשָּֽׁלֶג׃ ",
        "versenonikud": "ויאמר יהוה לו עוד הבא נא ידך בחיקך ויבא ידו בחיקו ויוצאה והנה ידו מצרעת כשלג "
    },
    {
        "bookchapter": "שמות",
        "chapter": "ד",
        "versechapter": "ז",
        "bookseder": "שמות",
        "seder": "ב",
        "verseseder": "כט",
        "parasha": "שמות",
        "versenikud": "וַיֹּ֗אמֶר הָשֵׁ֤ב יָֽדְךָ֙ אֶל־ חֵיקֶ֔ךָ וַיָּ֥שֶׁב יָד֖וֹ אֶל־ חֵיק֑וֹ וַיּֽוֹצִאָהּ֙ מֵֽחֵיק֔וֹ וְהִנֵּה־ שָׁ֖בָה כִּבְשָׂרֽוֹ׃ ",
        "versenonikud": "ויאמר השב ידך אל חיקך וישב ידו אל חיקו ויוצאה מחיקו והנה שבה כבשרו "
    },
    {
        "bookchapter": "שמות",
        "chapter": "ד",
        "versechapter": "ח",
        "bookseder": "שמות",
        "seder": "ב",
        "verseseder": "ל",
        "parasha": "שמות",
        "versenikud": "וְהָיָה֙ אִם־ לֹ֣א יַאֲמִ֣ינוּ לָ֔ךְ וְלֹ֣א יִשְׁמְע֔וּ לְקֹ֖ל הָאֹ֣ת הָרִאשׁ֑וֹן וְהֶֽאֱמִ֔ינוּ לְקֹ֖ל הָאֹ֥ת הָאַחֲרֽוֹן׃ ",
        "versenonikud": "והיה אם לא יאמינו לך ולא ישמעו לקל האת הראשון והאמינו לקל האת האחרון "
    },
    {
        "bookchapter": "שמות",
        "chapter": "ד",
        "versechapter": "ט",
        "bookseder": "שמות",
        "seder": "ב",
        "verseseder": "לא",
        "parasha": "שמות",
        "versenikud": "וְהָיָ֡ה אִם־ לֹ֣א יַאֲמִ֡ינוּ גַּם֩ לִשְׁנֵ֨י הָאֹת֜וֹת הָאֵ֗לֶּה וְלֹ֤א יִשְׁמְעוּן֙ לְקֹלֶ֔ךָ וְלָקַחְתָּ֙ מִמֵּימֵ֣י הַיְאֹ֔ר וְשָׁפַכְתָּ֖ הַיַּבָּשָׁ֑ה וְהָי֤וּ הַמַּ֙יִם֙ אֲשֶׁ֣ר תִּקַּ֣ח מִן־ הַיְאֹ֔ר וְהָי֥וּ לְדָ֖ם בַּיַּבָּֽשֶׁת׃ ",
        "versenonikud": "והיה אם לא יאמינו גם לשני האתות האלה ולא ישמעון לקלך ולקחת ממימי היאר ושפכת היבשה והיו המים אשר תקח מן היאר והיו לדם ביבשת "
    },
    {
        "bookchapter": "שמות",
        "chapter": "ד",
        "versechapter": "י",
        "bookseder": "שמות",
        "seder": "ב",
        "verseseder": "לב",
        "parasha": "שמות",
        "versenikud": "וַיֹּ֨אמֶר מֹשֶׁ֣ה אֶל־ יְהוָה֮ בִּ֣י אֲדֹנָי֒ לֹא֩ אִ֨ישׁ דְּבָרִ֜ים אָנֹ֗כִי גַּ֤ם מִתְּמוֹל֙ גַּ֣ם מִשִּׁלְשֹׁ֔ם גַּ֛ם מֵאָ֥ז דַּבֶּרְךָ אֶל־ עַבְדֶּ֑ךָ כִּ֧י כְבַד־ פֶּ֛ה וּכְבַ֥ד לָשׁ֖וֹן אָנֹֽכִי׃ ",
        "versenonikud": "ויאמר משה אל יהוה בי אדני לא איש דברים אנכי גם מתמול גם משלשם גם מאז דברך אל עבדך כי כבד פה וכבד לשון אנכי "
    },
    {
        "bookchapter": "שמות",
        "chapter": "ד",
        "versechapter": "יא",
        "bookseder": "שמות",
        "seder": "ב",
        "verseseder": "לג",
        "parasha": "שמות",
        "versenikud": "וַיֹּ֨אמֶר יְהוָ֜ה אֵלָ֗יו מִ֣י שָׂ֣ם פֶּה֮ לָֽאָדָם֒ א֚וֹ מִֽי־ יָשׂ֣וּם אִלֵּ֔ם א֣וֹ חֵרֵ֔שׁ א֥וֹ פִקֵּ֖חַ א֣וֹ עִוֵּ֑ר הֲלֹ֥א אָנֹכִ֖י יְהוָֽה׃ ",
        "versenonikud": "ויאמר יהוה אליו מי שם פה לאדם או מי ישום אלם או חרש או פקח או עור הלא אנכי יהוה "
    },
    {
        "bookchapter": "שמות",
        "chapter": "ד",
        "versechapter": "יב",
        "bookseder": "שמות",
        "seder": "ב",
        "verseseder": "לד",
        "parasha": "שמות",
        "versenikud": "וְעַתָּ֖ה לֵ֑ךְ וְאָנֹכִי֙ אֶֽהְיֶ֣ה עִם־ פִּ֔יךָ וְהוֹרֵיתִ֖יךָ אֲשֶׁ֥ר תְּדַבֵּֽר׃ ",
        "versenonikud": "ועתה לך ואנכי אהיה עם פיך והוריתיך אשר תדבר "
    },
    {
        "bookchapter": "שמות",
        "chapter": "ד",
        "versechapter": "יג",
        "bookseder": "שמות",
        "seder": "ב",
        "verseseder": "לה",
        "parasha": "שמות",
        "versenikud": "וַיֹּ֖אמֶר בִּ֣י אֲדֹנָ֑י שְֽׁלַֽח־ נָ֖א בְּיַד־ תִּשְׁלָֽח׃ ",
        "versenonikud": "ויאמר בי אדני שלח נא ביד תשלח "
    },
    {
        "bookchapter": "שמות",
        "chapter": "ד",
        "versechapter": "יד",
        "bookseder": "שמות",
        "seder": "ב",
        "verseseder": "לו",
        "parasha": "שמות",
        "versenikud": "וַיִּֽחַר־ אַ֨ף יְהוָ֜ה בְּמֹשֶׁ֗ה וַיֹּ֙אמֶר֙ הֲלֹ֨א אַהֲרֹ֤ן אָחִ֙יךָ֙ הַלֵּוִ֔י יָדַ֕עְתִּי כִּֽי־ דַבֵּ֥ר יְדַבֵּ֖ר ה֑וּא וְגַ֤ם הִנֵּה־ הוּא֙ יֹצֵ֣א לִקְרָאתֶ֔ךָ וְרָאֲךָ֖ וְשָׂמַ֥ח בְּלִבּֽוֹ׃ ",
        "versenonikud": "ויחר אף יהוה במשה ויאמר הלא אהרן אחיך הלוי ידעתי כי דבר ידבר הוא וגם הנה הוא יצא לקראתך וראך ושמח בלבו "
    },
    {
        "bookchapter": "שמות",
        "chapter": "ד",
        "versechapter": "טו",
        "bookseder": "שמות",
        "seder": "ב",
        "verseseder": "לז",
        "parasha": "שמות",
        "versenikud": "וְדִבַּרְתָּ֣ אֵלָ֔יו וְשַׂמְתָּ֥ אֶת־ הַדְּבָרִ֖ים בְּפִ֑יו וְאָנֹכִ֗י אֶֽהְיֶ֤ה עִם־ פִּ֙יךָ֙ וְעִם־ פִּ֔יהוּ וְהוֹרֵיתִ֣י אֶתְכֶ֔ם אֵ֖ת אֲשֶׁ֥ר תַּעֲשֽׂוּן׃ ",
        "versenonikud": "ודברת אליו ושמת את הדברים בפיו ואנכי אהיה עם פיך ועם פיהו והוריתי אתכם את אשר תעשון "
    },
    {
        "bookchapter": "שמות",
        "chapter": "ד",
        "versechapter": "טז",
        "bookseder": "שמות",
        "seder": "ב",
        "verseseder": "לח",
        "parasha": "שמות",
        "versenikud": "וְדִבֶּר־ ה֥וּא לְךָ֖ אֶל־ הָעָ֑ם וְהָ֤יָה הוּא֙ יִֽהְיֶה־ לְּךָ֣ לְפֶ֔ה וְאַתָּ֖ה תִּֽהְיֶה־ לּ֥וֹ לֵֽאלֹהִֽים׃ ",
        "versenonikud": "ודבר הוא לך אל העם והיה הוא יהיה לך לפה ואתה תהיה לו לאלהים "
    },
    {
        "bookchapter": "שמות",
        "chapter": "ד",
        "versechapter": "יז",
        "bookseder": "שמות",
        "seder": "ב",
        "verseseder": "לט",
        "parasha": "שמות",
        "versenikud": "וְאֶת־ הַמַּטֶּ֥ה הַזֶּ֖ה תִּקַּ֣ח בְּיָדֶ֑ךָ אֲשֶׁ֥ר תַּעֲשֶׂה־ בּ֖וֹ אֶת־ הָאֹתֹֽת׃ ",
        "versenonikud": "ואת המטה הזה תקח בידך אשר תעשה בו את האתת "
    },
    {
        "bookchapter": "שמות",
        "chapter": "ד",
        "versechapter": "יח",
        "bookseder": "שמות",
        "seder": "ג",
        "verseseder": "א",
        "parasha": "שמות",
        "versenikud": "וַיֵּ֨לֶךְ מֹשֶׁ֜ה וַיָּ֣שָׁב ׀ אֶל־ יֶ֣תֶר חֹֽתְנ֗וֹ וַיֹּ֤אמֶר לוֹ֙ אֵ֣לֲכָה נָּ֗א וְאָשׁ֙וּבָה֙ אֶל־ אַחַ֣י אֲשֶׁר־ בְּמִצְרַ֔יִם וְאֶרְאֶ֖ה הַעוֹדָ֣ם חַיִּ֑ים וַיֹּ֧אמֶר יִתְר֛וֹ לְמֹשֶׁ֖ה לֵ֥ךְ לְשָׁלֽוֹם׃ ",
        "versenonikud": "וילך משה וישב  אל יתר חתנו ויאמר לו אלכה נא ואשובה אל אחי אשר במצרים ואראה העודם חיים ויאמר יתרו למשה לך לשלום "
    },
    {
        "bookchapter": "שמות",
        "chapter": "ד",
        "versechapter": "יט",
        "bookseder": "שמות",
        "seder": "ג",
        "verseseder": "ב",
        "parasha": "שמות",
        "versenikud": "וַיֹּ֨אמֶר יְהוָ֤ה אֶל־ מֹשֶׁה֙ בְּמִדְיָ֔ן לֵ֖ךְ שֻׁ֣ב מִצְרָ֑יִם כִּי־ מֵ֙תוּ֙ כָּל־ הָ֣אֲנָשִׁ֔ים הַֽמְבַקְשִׁ֖ים אֶת־ נַפְשֶֽׁךָ׃ ",
        "versenonikud": "ויאמר יהוה אל משה במדין לך שב מצרים כי מתו כל האנשים המבקשים את נפשך "
    },
    {
        "bookchapter": "שמות",
        "chapter": "ד",
        "versechapter": "כ",
        "bookseder": "שמות",
        "seder": "ג",
        "verseseder": "ג",
        "parasha": "שמות",
        "versenikud": "וַיִּקַּ֨ח מֹשֶׁ֜ה אֶת־ אִשְׁתּ֣וֹ וְאֶת־ בָּנָ֗יו וַיַּרְכִּבֵם֙ עַֽל־ הַחֲמֹ֔ר וַיָּ֖שָׁב אַ֣רְצָה מִצְרָ֑יִם וַיִּקַּ֥ח מֹשֶׁ֛ה אֶת־ מַטֵּ֥ה הָאֱלֹהִ֖ים בְּיָדֽוֹ׃ ",
        "versenonikud": "ויקח משה את אשתו ואת בניו וירכבם על החמר וישב ארצה מצרים ויקח משה את מטה האלהים בידו "
    },
    {
        "bookchapter": "שמות",
        "chapter": "ד",
        "versechapter": "כא",
        "bookseder": "שמות",
        "seder": "ג",
        "verseseder": "ד",
        "parasha": "שמות",
        "versenikud": "וַיֹּ֣אמֶר יְהוָה֮ אֶל־ מֹשֶׁה֒ בְּלֶכְתְּךָ֙ לָשׁ֣וּב מִצְרַ֔יְמָה רְאֵ֗ה כָּל־ הַמֹּֽפְתִים֙ אֲשֶׁר־ שַׂ֣מְתִּי בְיָדֶ֔ךָ וַעֲשִׂיתָ֖ם לִפְנֵ֣י פַרְעֹ֑ה וַאֲנִי֙ אֲחַזֵּ֣ק אֶת־ לִבּ֔וֹ וְלֹ֥א יְשַׁלַּ֖ח אֶת־ הָעָֽם׃ ",
        "versenonikud": "ויאמר יהוה אל משה בלכתך לשוב מצרימה ראה כל המפתים אשר שמתי בידך ועשיתם לפני פרעה ואני אחזק את לבו ולא ישלח את העם "
    },
    {
        "bookchapter": "שמות",
        "chapter": "ד",
        "versechapter": "כב",
        "bookseder": "שמות",
        "seder": "ג",
        "verseseder": "ה",
        "parasha": "שמות",
        "versenikud": "וְאָמַרְתָּ֖ אֶל־ פַּרְעֹ֑ה כֹּ֚ה אָמַ֣ר יְהוָ֔ה בְּנִ֥י בְכֹרִ֖י יִשְׂרָאֵֽל׃ ",
        "versenonikud": "ואמרת אל פרעה כה אמר יהוה בני בכרי ישראל "
    },
    {
        "bookchapter": "שמות",
        "chapter": "ד",
        "versechapter": "כג",
        "bookseder": "שמות",
        "seder": "ג",
        "verseseder": "ו",
        "parasha": "שמות",
        "versenikud": "וָאֹמַ֣ר אֵלֶ֗יךָ שַׁלַּ֤ח אֶת־ בְּנִי֙ וְיַֽעַבְדֵ֔נִי וַתְּמָאֵ֖ן לְשַׁלְּח֑וֹ הִנֵּה֙ אָנֹכִ֣י הֹרֵ֔ג אֶת־ בִּנְךָ֖ בְּכֹרֶֽךָ׃ ",
        "versenonikud": "ואמר אליך שלח את בני ויעבדני ותמאן לשלחו הנה אנכי הרג את בנך בכרך "
    },
    {
        "bookchapter": "שמות",
        "chapter": "ד",
        "versechapter": "כד",
        "bookseder": "שמות",
        "seder": "ג",
        "verseseder": "ז",
        "parasha": "שמות",
        "versenikud": "וַיְהִ֥י בַדֶּ֖רֶךְ בַּמָּל֑וֹן וַיִּפְגְּשֵׁ֣הוּ יְהוָ֔ה וַיְבַקֵּ֖שׁ הֲמִיתֽוֹ׃ ",
        "versenonikud": "ויהי בדרך במלון ויפגשהו יהוה ויבקש המיתו "
    },
    {
        "bookchapter": "שמות",
        "chapter": "ד",
        "versechapter": "כה",
        "bookseder": "שמות",
        "seder": "ג",
        "verseseder": "ח",
        "parasha": "שמות",
        "versenikud": "וַתִּקַּ֨ח צִפֹּרָ֜ה צֹ֗ר וַתִּכְרֹת֙ אֶת־ עָרְלַ֣ת בְּנָ֔הּ וַתַּגַּ֖ע לְרַגְלָ֑יו וַתֹּ֕אמֶר כִּ֧י חֲתַן־ דָּמִ֛ים אַתָּ֖ה לִֽי׃ ",
        "versenonikud": "ותקח צפרה צר ותכרת את ערלת בנה ותגע לרגליו ותאמר כי חתן דמים אתה לי "
    },
    {
        "bookchapter": "שמות",
        "chapter": "ד",
        "versechapter": "כו",
        "bookseder": "שמות",
        "seder": "ג",
        "verseseder": "ט",
        "parasha": "שמות",
        "versenikud": "וַיִּ֖רֶף מִמֶּ֑נּוּ אָ֚ז אָֽמְרָ֔ה חֲתַ֥ן דָּמִ֖ים לַמּוּלֹֽת׃ ",
        "versenonikud": "וירף ממנו אז אמרה חתן דמים למולת "
    },
    {
        "bookchapter": "שמות",
        "chapter": "ד",
        "versechapter": "כז",
        "bookseder": "שמות",
        "seder": "ג",
        "verseseder": "י",
        "parasha": "שמות",
        "versenikud": "וַיֹּ֤אמֶר יְהוָה֙ אֶֽל־ אַהֲרֹ֔ן לֵ֛ךְ לִקְרַ֥את מֹשֶׁ֖ה הַמִּדְבָּ֑רָה וַיֵּ֗לֶךְ וַֽיִּפְגְּשֵׁ֛הוּ בְּהַ֥ר הָאֱלֹהִ֖ים וַיִּשַּׁק־ לֽוֹ׃ ",
        "versenonikud": "ויאמר יהוה אל אהרן לך לקראת משה המדברה וילך ויפגשהו בהר האלהים וישק לו "
    },
    {
        "bookchapter": "שמות",
        "chapter": "ד",
        "versechapter": "כח",
        "bookseder": "שמות",
        "seder": "ג",
        "verseseder": "יא",
        "parasha": "שמות",
        "versenikud": "וַיַּגֵּ֤ד מֹשֶׁה֙ לְאַֽהֲרֹ֔ן אֵ֛ת כָּל־ דִּבְרֵ֥י יְהוָ֖ה אֲשֶׁ֣ר שְׁלָח֑וֹ וְאֵ֥ת כָּל־ הָאֹתֹ֖ת אֲשֶׁ֥ר צִוָּֽהוּ׃ ",
        "versenonikud": "ויגד משה לאהרן את כל דברי יהוה אשר שלחו ואת כל האתת אשר צוהו "
    },
    {
        "bookchapter": "שמות",
        "chapter": "ד",
        "versechapter": "כט",
        "bookseder": "שמות",
        "seder": "ג",
        "verseseder": "יב",
        "parasha": "שמות",
        "versenikud": "וַיֵּ֥לֶךְ מֹשֶׁ֖ה וְאַהֲרֹ֑ן וַיַּ֣אַסְפ֔וּ אֶת־ כָּל־ זִקְנֵ֖י בְּנֵ֥י יִשְׂרָאֵֽל׃ ",
        "versenonikud": "וילך משה ואהרן ויאספו את כל זקני בני ישראל "
    },
    {
        "bookchapter": "שמות",
        "chapter": "ד",
        "versechapter": "ל",
        "bookseder": "שמות",
        "seder": "ג",
        "verseseder": "יג",
        "parasha": "שמות",
        "versenikud": "וַיְדַבֵּ֣ר אַהֲרֹ֔ן אֵ֚ת כָּל־ הַדְּבָרִ֔ים אֲשֶׁר־ דִּבֶּ֥ר יְהוָ֖ה אֶל־ מֹשֶׁ֑ה וַיַּ֥עַשׂ הָאֹתֹ֖ת לְעֵינֵ֥י הָעָֽם׃ ",
        "versenonikud": "וידבר אהרן את כל הדברים אשר דבר יהוה אל משה ויעש האתת לעיני העם "
    },
    {
        "bookchapter": "שמות",
        "chapter": "ד",
        "versechapter": "לא",
        "bookseder": "שמות",
        "seder": "ג",
        "verseseder": "יד",
        "parasha": "שמות",
        "versenikud": "וַֽיַּאֲמֵ֖ן הָעָ֑ם וַֽיִּשְׁמְע֡וּ כִּֽי־ פָקַ֨ד יְהוָ֜ה אֶת־ בְּנֵ֣י יִשְׂרָאֵ֗ל וְכִ֤י רָאָה֙ אֶת־ עָנְיָ֔ם וַֽיִּקְּד֖וּ וַיִּֽשְׁתַּחֲוּֽוּ׃ ",
        "versenonikud": "ויאמן העם וישמעו כי פקד יהוה את בני ישראל וכי ראה את ענים ויקדו וישתחוו "
    }
]