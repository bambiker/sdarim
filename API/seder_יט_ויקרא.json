[
    {
        "bookchapter": "ויקרא",
        "chapter": "כג",
        "versechapter": "טו",
        "bookseder": "ויקרא",
        "seder": "יט",
        "verseseder": "א",
        "parasha": "אמר",
        "versenikud": "וּסְפַרְתֶּ֤ם לָכֶם֙ מִמָּחֳרַ֣ת הַשַּׁבָּ֔ת מִיּוֹם֙ הֲבִ֣יאֲכֶ֔ם אֶת־ עֹ֖מֶר הַתְּנוּפָ֑ה שֶׁ֥בַע שַׁבָּת֖וֹת תְּמִימֹ֥ת תִּהְיֶֽינָה׃ ",
        "versenonikud": "וספרתם לכם ממחרת השבת מיום הביאכם את עמר התנופה שבע שבתות תמימת תהיינה "
    },
    {
        "bookchapter": "ויקרא",
        "chapter": "כג",
        "versechapter": "טז",
        "bookseder": "ויקרא",
        "seder": "יט",
        "verseseder": "ב",
        "parasha": "אמר",
        "versenikud": "עַ֣ד מִֽמָּחֳרַ֤ת הַשַּׁבָּת֙ הַשְּׁבִיעִ֔ת תִּסְפְּר֖וּ חֲמִשִּׁ֣ים י֑וֹם וְהִקְרַבְתֶּ֛ם מִנְחָ֥ה חֲדָשָׁ֖ה לַיהוָֽה׃ ",
        "versenonikud": "עד ממחרת השבת השביעת תספרו חמשים יום והקרבתם מנחה חדשה ליהוה "
    },
    {
        "bookchapter": "ויקרא",
        "chapter": "כג",
        "versechapter": "יז",
        "bookseder": "ויקרא",
        "seder": "יט",
        "verseseder": "ג",
        "parasha": "אמר",
        "versenikud": "מִמּוֹשְׁבֹ֨תֵיכֶ֜ם תָּבִ֣יאּוּ ׀ לֶ֣חֶם תְּנוּפָ֗ה שְׁ֚תַּיִם שְׁנֵ֣י עֶשְׂרֹנִ֔ים סֹ֣לֶת תִּהְיֶ֔ינָה חָמֵ֖ץ תֵּאָפֶ֑ינָה בִּכּוּרִ֖ים לַֽיהוָֽה׃ ",
        "versenonikud": "ממושבתיכם תביאו  לחם תנופה שתים שני עשרנים סלת תהיינה חמץ תאפינה בכורים ליהוה "
    },
    {
        "bookchapter": "ויקרא",
        "chapter": "כג",
        "versechapter": "יח",
        "bookseder": "ויקרא",
        "seder": "יט",
        "verseseder": "ד",
        "parasha": "אמר",
        "versenikud": "וְהִקְרַבְתֶּ֣ם עַל־ הַלֶּ֗חֶם שִׁבְעַ֨ת כְּבָשִׂ֤ים תְּמִימִם֙ בְּנֵ֣י שָׁנָ֔ה וּפַ֧ר בֶּן־ בָּקָ֛ר אֶחָ֖ד וְאֵילִ֣ם שְׁנָ֑יִם יִהְי֤וּ עֹלָה֙ לַֽיהוָ֔ה וּמִנְחָתָם֙ וְנִסְכֵּיהֶ֔ם אִשֵּׁ֥ה רֵֽיחַ־ נִיחֹ֖חַ לַיהוָֽה׃ ",
        "versenonikud": "והקרבתם על הלחם שבעת כבשים תמימם בני שנה ופר בן בקר אחד ואילם שנים יהיו עלה ליהוה ומנחתם ונסכיהם אשה ריח ניחח ליהוה "
    },
    {
        "bookchapter": "ויקרא",
        "chapter": "כג",
        "versechapter": "יט",
        "bookseder": "ויקרא",
        "seder": "יט",
        "verseseder": "ה",
        "parasha": "אמר",
        "versenikud": "וַעֲשִׂיתֶ֛ם שְׂעִיר־ עִזִּ֥ים אֶחָ֖ד לְחַטָּ֑את וּשְׁנֵ֧י כְבָשִׂ֛ים בְּנֵ֥י שָׁנָ֖ה לְזֶ֥בַח שְׁלָמִֽים׃ ",
        "versenonikud": "ועשיתם שעיר עזים אחד לחטאת ושני כבשים בני שנה לזבח שלמים "
    },
    {
        "bookchapter": "ויקרא",
        "chapter": "כג",
        "versechapter": "כ",
        "bookseder": "ויקרא",
        "seder": "יט",
        "verseseder": "ו",
        "parasha": "אמר",
        "versenikud": "וְהֵנִ֣יף הַכֹּהֵ֣ן ׀ אֹתָ֡ם עַל֩ לֶ֨חֶם הַבִּכּוּרִ֤ים תְּנוּפָה֙ לִפְנֵ֣י יְהוָ֔ה עַל־ שְׁנֵ֖י כְּבָשִׂ֑ים קֹ֛דֶשׁ יִהְי֥וּ לַיהוָ֖ה לַכֹּהֵֽן׃ ",
        "versenonikud": "והניף הכהן  אתם על לחם הבכורים תנופה לפני יהוה על שני כבשים קדש יהיו ליהוה לכהן "
    },
    {
        "bookchapter": "ויקרא",
        "chapter": "כג",
        "versechapter": "כא",
        "bookseder": "ויקרא",
        "seder": "יט",
        "verseseder": "ז",
        "parasha": "אמר",
        "versenikud": "וּקְרָאתֶ֞ם בְּעֶ֣צֶם ׀ הַיּ֣וֹם הַזֶּ֗ה מִֽקְרָא־ קֹ֙דֶשׁ֙ יִהְיֶ֣ה לָכֶ֔ם כָּל־ מְלֶ֥אכֶת עֲבֹדָ֖ה לֹ֣א תַעֲשׂ֑וּ חֻקַּ֥ת עוֹלָ֛ם בְּכָל־ מוֹשְׁבֹ֥תֵיכֶ֖ם לְדֹרֹֽתֵיכֶֽם׃ ",
        "versenonikud": "וקראתם בעצם  היום הזה מקרא קדש יהיה לכם כל מלאכת עבדה לא תעשו חקת עולם בכל מושבתיכם לדרתיכם "
    },
    {
        "bookchapter": "ויקרא",
        "chapter": "כג",
        "versechapter": "כב",
        "bookseder": "ויקרא",
        "seder": "יט",
        "verseseder": "ח",
        "parasha": "אמר",
        "versenikud": "וּֽבְקֻצְרְכֶ֞ם אֶת־ קְצִ֣יר אַרְצְכֶ֗ם לֹֽא־ תְכַלֶּ֞ה פְּאַ֤ת שָֽׂדְךָ֙ בְּקֻצְרֶ֔ךָ וְלֶ֥קֶט קְצִירְךָ֖ לֹ֣א תְלַקֵּ֑ט לֶֽעָנִ֤י וְלַגֵּר֙ תַּעֲזֹ֣ב אֹתָ֔ם אֲנִ֖י יְהוָ֥ה אֱלֹהֵיכֶֽם׃ ",
        "versenonikud": "ובקצרכם את קציר ארצכם לא תכלה פאת שדך בקצרך ולקט קצירך לא תלקט לעני ולגר תעזב אתם אני יהוה אלהיכם "
    },
    {
        "bookchapter": "ויקרא",
        "chapter": "כג",
        "versechapter": "כג",
        "bookseder": "ויקרא",
        "seder": "יט",
        "verseseder": "ט",
        "parasha": "אמר",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "כג",
        "versechapter": "כד",
        "bookseder": "ויקרא",
        "seder": "יט",
        "verseseder": "י",
        "parasha": "אמר",
        "versenikud": "דַּבֵּ֛ר אֶל־ בְּנֵ֥י יִשְׂרָאֵ֖ל לֵאמֹ֑ר בַּחֹ֨דֶשׁ הַשְּׁבִיעִ֜י בְּאֶחָ֣ד לַחֹ֗דֶשׁ יִהְיֶ֤ה לָכֶם֙ שַׁבָּת֔וֹן זִכְר֥וֹן תְּרוּעָ֖ה מִקְרָא־ קֹֽדֶשׁ׃ ",
        "versenonikud": "דבר אל בני ישראל לאמר בחדש השביעי באחד לחדש יהיה לכם שבתון זכרון תרועה מקרא קדש "
    },
    {
        "bookchapter": "ויקרא",
        "chapter": "כג",
        "versechapter": "כה",
        "bookseder": "ויקרא",
        "seder": "יט",
        "verseseder": "יא",
        "parasha": "אמר",
        "versenikud": "כָּל־ מְלֶ֥אכֶת עֲבֹדָ֖ה לֹ֣א תַעֲשׂ֑וּ וְהִקְרַבְתֶּ֥ם אִשֶּׁ֖ה לַיהוָֽה׃ ",
        "versenonikud": "כל מלאכת עבדה לא תעשו והקרבתם אשה ליהוה "
    },
    {
        "bookchapter": "ויקרא",
        "chapter": "כג",
        "versechapter": "כו",
        "bookseder": "ויקרא",
        "seder": "יט",
        "verseseder": "יב",
        "parasha": "אמר",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "כג",
        "versechapter": "כז",
        "bookseder": "ויקרא",
        "seder": "יט",
        "verseseder": "יג",
        "parasha": "אמר",
        "versenikud": "אַ֡ךְ בֶּעָשׂ֣וֹר לַחֹדֶשׁ֩ הַשְּׁבִיעִ֨י הַזֶּ֜ה י֧וֹם הַכִּפֻּרִ֣ים ה֗וּא מִֽקְרָא־ קֹ֙דֶשׁ֙ יִהְיֶ֣ה לָכֶ֔ם וְעִנִּיתֶ֖ם אֶת־ נַפְשֹׁתֵיכֶ֑ם וְהִקְרַבְתֶּ֥ם אִשֶּׁ֖ה לַיהוָֽה׃ ",
        "versenonikud": "אך בעשור לחדש השביעי הזה יום הכפרים הוא מקרא קדש יהיה לכם ועניתם את נפשתיכם והקרבתם אשה ליהוה "
    },
    {
        "bookchapter": "ויקרא",
        "chapter": "כג",
        "versechapter": "כח",
        "bookseder": "ויקרא",
        "seder": "יט",
        "verseseder": "יד",
        "parasha": "אמר",
        "versenikud": "וְכָל־ מְלָאכָה֙ לֹ֣א תַעֲשׂ֔וּ בְּעֶ֖צֶם הַיּ֣וֹם הַזֶּ֑ה כִּ֣י י֤וֹם כִּפֻּרִים֙ ה֔וּא לְכַפֵּ֣ר עֲלֵיכֶ֔ם לִפְנֵ֖י יְהוָ֥ה אֱלֹהֵיכֶֽם׃ ",
        "versenonikud": "וכל מלאכה לא תעשו בעצם היום הזה כי יום כפרים הוא לכפר עליכם לפני יהוה אלהיכם "
    },
    {
        "bookchapter": "ויקרא",
        "chapter": "כג",
        "versechapter": "כט",
        "bookseder": "ויקרא",
        "seder": "יט",
        "verseseder": "טו",
        "parasha": "אמר",
        "versenikud": "כִּ֤י כָל־ הַנֶּ֙פֶשׁ֙ אֲשֶׁ֣ר לֹֽא־ תְעֻנֶּ֔ה בְּעֶ֖צֶם הַיּ֣וֹם הַזֶּ֑ה וְנִכְרְתָ֖ה מֵֽעַמֶּֽיהָ׃ ",
        "versenonikud": "כי כל הנפש אשר לא תענה בעצם היום הזה ונכרתה מעמיה "
    },
    {
        "bookchapter": "ויקרא",
        "chapter": "כג",
        "versechapter": "ל",
        "bookseder": "ויקרא",
        "seder": "יט",
        "verseseder": "טז",
        "parasha": "אמר",
        "versenikud": "וְכָל־ הַנֶּ֗פֶשׁ אֲשֶׁ֤ר תַּעֲשֶׂה֙ כָּל־ מְלָאכָ֔ה בְּעֶ֖צֶם הַיּ֣וֹם הַזֶּ֑ה וְהַֽאֲבַדְתִּ֛י אֶת־ הַנֶּ֥פֶשׁ הַהִ֖וא מִקֶּ֥רֶב עַמָּֽהּ׃ ",
        "versenonikud": "וכל הנפש אשר תעשה כל מלאכה בעצם היום הזה והאבדתי את הנפש ההוא מקרב עמה "
    },
    {
        "bookchapter": "ויקרא",
        "chapter": "כג",
        "versechapter": "לא",
        "bookseder": "ויקרא",
        "seder": "יט",
        "verseseder": "יז",
        "parasha": "אמר",
        "versenikud": "כָּל־ מְלָאכָ֖ה לֹ֣א תַעֲשׂ֑וּ חֻקַּ֤ת עוֹלָם֙ לְדֹרֹ֣תֵיכֶ֔ם בְּכֹ֖ל מֹֽשְׁבֹֽתֵיכֶֽם׃ ",
        "versenonikud": "כל מלאכה לא תעשו חקת עולם לדרתיכם בכל משבתיכם "
    },
    {
        "bookchapter": "ויקרא",
        "chapter": "כג",
        "versechapter": "לב",
        "bookseder": "ויקרא",
        "seder": "יט",
        "verseseder": "יח",
        "parasha": "אמר",
        "versenikud": "שַׁבַּ֨ת שַׁבָּת֥וֹן הוּא֙ לָכֶ֔ם וְעִנִּיתֶ֖ם אֶת־ נַפְשֹׁתֵיכֶ֑ם בְּתִשְׁעָ֤ה לַחֹ֙דֶשׁ֙ בָּעֶ֔רֶב מֵעֶ֣רֶב עַד־ עֶ֔רֶב תִּשְׁבְּת֖וּ שַׁבַּתְּכֶֽם׃ ",
        "versenonikud": "שבת שבתון הוא לכם ועניתם את נפשתיכם בתשעה לחדש בערב מערב עד ערב תשבתו שבתכם "
    },
    {
        "bookchapter": "ויקרא",
        "chapter": "כג",
        "versechapter": "לג",
        "bookseder": "ויקרא",
        "seder": "יט",
        "verseseder": "יט",
        "parasha": "אמר",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "כג",
        "versechapter": "לד",
        "bookseder": "ויקרא",
        "seder": "יט",
        "verseseder": "כ",
        "parasha": "אמר",
        "versenikud": "דַּבֵּ֛ר אֶל־ בְּנֵ֥י יִשְׂרָאֵ֖ל לֵאמֹ֑ר בַּחֲמִשָּׁ֨ה עָשָׂ֜ר י֗וֹם לַחֹ֤דֶשׁ הַשְּׁבִיעִי֙ הַזֶּ֔ה חַ֧ג הַסֻּכּ֛וֹת שִׁבְעַ֥ת יָמִ֖ים לַיהֹוָֽה׃ ",
        "versenonikud": "דבר אל בני ישראל לאמר בחמשה עשר יום לחדש השביעי הזה חג הסכות שבעת ימים ליהוה "
    },
    {
        "bookchapter": "ויקרא",
        "chapter": "כג",
        "versechapter": "לה",
        "bookseder": "ויקרא",
        "seder": "יט",
        "verseseder": "כא",
        "parasha": "אמר",
        "versenikud": "בַּיּ֥וֹם הָרִאשׁ֖וֹן מִקְרָא־ קֹ֑דֶשׁ כָּל־ מְלֶ֥אכֶת עֲבֹדָ֖ה לֹ֥א תַעֲשֽׂוּ׃ ",
        "versenonikud": "ביום הראשון מקרא קדש כל מלאכת עבדה לא תעשו "
    },
    {
        "bookchapter": "ויקרא",
        "chapter": "כג",
        "versechapter": "לו",
        "bookseder": "ויקרא",
        "seder": "יט",
        "verseseder": "כב",
        "parasha": "אמר",
        "versenikud": "שִׁבְעַ֣ת יָמִ֔ים תַּקְרִ֥יבוּ אִשֶּׁ֖ה לַיהוָ֑ה בַּיּ֣וֹם הַשְּׁמִינִ֡י מִקְרָא־ קֹדֶשׁ֩ יִהְיֶ֨ה לָכֶ֜ם וְהִקְרַבְתֶּ֨ם אִשֶּׁ֤ה לַֽיהוָה֙ עֲצֶ֣רֶת הִ֔וא כָּל־ מְלֶ֥אכֶת עֲבֹדָ֖ה לֹ֥א תַעֲשֽׂוּ׃ ",
        "versenonikud": "שבעת ימים תקריבו אשה ליהוה ביום השמיני מקרא קדש יהיה לכם והקרבתם אשה ליהוה עצרת הוא כל מלאכת עבדה לא תעשו "
    },
    {
        "bookchapter": "ויקרא",
        "chapter": "כג",
        "versechapter": "לז",
        "bookseder": "ויקרא",
        "seder": "יט",
        "verseseder": "כג",
        "parasha": "אמר",
        "versenikud": "אֵ֚לֶּה מוֹעֲדֵ֣י יְהוָ֔ה אֲשֶׁר־ תִּקְרְא֥וּ אֹתָ֖ם מִקְרָאֵ֣י קֹ֑דֶשׁ לְהַקְרִ֨יב אִשֶּׁ֜ה לַיהוָ֗ה עֹלָ֧ה וּמִנְחָ֛ה זֶ֥בַח וּנְסָכִ֖ים דְּבַר־ י֥וֹם בְּיוֹמֽוֹ׃ ",
        "versenonikud": "אלה מועדי יהוה אשר תקראו אתם מקראי קדש להקריב אשה ליהוה עלה ומנחה זבח ונסכים דבר יום ביומו "
    },
    {
        "bookchapter": "ויקרא",
        "chapter": "כג",
        "versechapter": "לח",
        "bookseder": "ויקרא",
        "seder": "יט",
        "verseseder": "כד",
        "parasha": "אמר",
        "versenikud": "מִלְּבַ֖ד שַׁבְּתֹ֣ת יְּהוָ֑ה וּמִלְּבַ֣ד מַתְּנֽוֹתֵיכֶ֗ם וּמִלְּבַ֤ד כָּל־ נִדְרֵיכֶם֙ וּמִלְּבַד֙ כָּל־ נִדְב֣וֹתֵיכֶ֔ם אֲשֶׁ֥ר תִּתְּנ֖וּ לַיהוָֽה׃ ",
        "versenonikud": "מלבד שבתת יהוה ומלבד מתנותיכם ומלבד כל נדריכם ומלבד כל נדבותיכם אשר תתנו ליהוה "
    },
    {
        "bookchapter": "ויקרא",
        "chapter": "כג",
        "versechapter": "לט",
        "bookseder": "ויקרא",
        "seder": "יט",
        "verseseder": "כה",
        "parasha": "אמר",
        "versenikud": "אַ֡ךְ בַּחֲמִשָּׁה֩ עָשָׂ֨ר י֜וֹם לַחֹ֣דֶשׁ הַשְּׁבִיעִ֗י בְּאָסְפְּכֶם֙ אֶת־ תְּבוּאַ֣ת הָאָ֔רֶץ תָּחֹ֥גּוּ אֶת־ חַג־ יְהוָ֖ה שִׁבְעַ֣ת יָמִ֑ים בַּיּ֤וֹם הָֽרִאשׁוֹן֙ שַׁבָּת֔וֹן וּבַיּ֥וֹם הַשְּׁמִינִ֖י שַׁבָּתֽוֹן׃ ",
        "versenonikud": "אך בחמשה עשר יום לחדש השביעי באספכם את תבואת הארץ תחגו את חג יהוה שבעת ימים ביום הראשון שבתון וביום השמיני שבתון "
    },
    {
        "bookchapter": "ויקרא",
        "chapter": "כג",
        "versechapter": "מ",
        "bookseder": "ויקרא",
        "seder": "יט",
        "verseseder": "כו",
        "parasha": "אמר",
        "versenikud": "וּלְקַחְתֶּ֨ם לָכֶ֜ם בַּיּ֣וֹם הָרִאשׁ֗וֹן פְּרִ֨י עֵ֤ץ הָדָר֙ כַּפֹּ֣ת תְּמָרִ֔ים וַעֲנַ֥ף עֵץ־ עָבֹ֖ת וְעַרְבֵי־ נָ֑חַל וּשְׂמַחְתֶּ֗ם לִפְנֵ֛י יְהוָ֥ה אֱלֹהֵיכֶ֖ם שִׁבְעַ֥ת יָמִֽים׃ ",
        "versenonikud": "ולקחתם לכם ביום הראשון פרי עץ הדר כפת תמרים וענף עץ עבת וערבי נחל ושמחתם לפני יהוה אלהיכם שבעת ימים "
    },
    {
        "bookchapter": "ויקרא",
        "chapter": "כג",
        "versechapter": "מא",
        "bookseder": "ויקרא",
        "seder": "יט",
        "verseseder": "כז",
        "parasha": "אמר",
        "versenikud": "וְחַגֹּתֶ֤ם אֹתוֹ֙ חַ֣ג לַֽיהוָ֔ה שִׁבְעַ֥ת יָמִ֖ים בַּשָּׁנָ֑ה חֻקַּ֤ת עוֹלָם֙ לְדֹרֹ֣תֵיכֶ֔ם בַּחֹ֥דֶשׁ הַשְּׁבִיעִ֖י תָּחֹ֥גּוּ אֹתֽוֹ׃ ",
        "versenonikud": "וחגתם אתו חג ליהוה שבעת ימים בשנה חקת עולם לדרתיכם בחדש השביעי תחגו אתו "
    },
    {
        "bookchapter": "ויקרא",
        "chapter": "כג",
        "versechapter": "מב",
        "bookseder": "ויקרא",
        "seder": "יט",
        "verseseder": "כח",
        "parasha": "אמר",
        "versenikud": "בַּסֻּכֹּ֥ת תֵּשְׁב֖וּ שִׁבְעַ֣ת יָמִ֑ים כָּל־ הָֽאֶזְרָח֙ בְּיִשְׂרָאֵ֔ל יֵשְׁב֖וּ בַּסֻּכֹּֽת׃ ",
        "versenonikud": "בסכת תשבו שבעת ימים כל האזרח בישראל ישבו בסכת "
    },
    {
        "bookchapter": "ויקרא",
        "chapter": "כג",
        "versechapter": "מג",
        "bookseder": "ויקרא",
        "seder": "יט",
        "verseseder": "כט",
        "parasha": "אמר",
        "versenikud": "לְמַעַן֮ יֵדְע֣וּ דֹרֹֽתֵיכֶם֒ כִּ֣י בַסֻּכּ֗וֹת הוֹשַׁ֙בְתִּי֙ אֶת־ בְּנֵ֣י יִשְׂרָאֵ֔ל בְּהוֹצִיאִ֥י אוֹתָ֖ם מֵאֶ֣רֶץ מִצְרָ֑יִם אֲנִ֖י יְהוָ֥ה אֱלֹהֵיכֶֽם׃ ",
        "versenonikud": "למען ידעו דרתיכם כי בסכות הושבתי את בני ישראל בהוציאי אותם מארץ מצרים אני יהוה אלהיכם "
    },
    {
        "bookchapter": "ויקרא",
        "chapter": "כג",
        "versechapter": "מד",
        "bookseder": "ויקרא",
        "seder": "יט",
        "verseseder": "ל",
        "parasha": "אמר",
        "versenikud": "וַיְדַבֵּ֣ר מֹשֶׁ֔ה אֶת־ מֹעֲדֵ֖י יְהוָ֑ה אֶל־ בְּנֵ֖י יִשְׂרָאֵֽל׃ ",
        "versenonikud": "וידבר משה את מעדי יהוה אל בני ישראל "
    },
    {
        "bookchapter": "ויקרא",
        "chapter": "כד",
        "versechapter": "א",
        "bookseder": "ויקרא",
        "seder": "יט",
        "verseseder": "לא",
        "parasha": "אמר",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "כד",
        "versechapter": "ב",
        "bookseder": "ויקרא",
        "seder": "יט",
        "verseseder": "לב",
        "parasha": "אמר",
        "versenikud": "צַ֞ו אֶת־ בְּנֵ֣י יִשְׂרָאֵ֗ל וְיִקְח֨וּ אֵלֶ֜יךָ שֶׁ֣מֶן זַ֥יִת זָ֛ךְ כָּתִ֖ית לַמָּא֑וֹר לְהַעֲלֹ֥ת נֵ֖ר תָּמִֽיד׃ ",
        "versenonikud": "צו את בני ישראל ויקחו אליך שמן זית זך כתית למאור להעלת נר תמיד "
    },
    {
        "bookchapter": "ויקרא",
        "chapter": "כד",
        "versechapter": "ג",
        "bookseder": "ויקרא",
        "seder": "יט",
        "verseseder": "לג",
        "parasha": "אמר",
        "versenikud": "מִחוּץ֩ לְפָרֹ֨כֶת הָעֵדֻ֜ת בְּאֹ֣הֶל מוֹעֵ֗ד יַעֲרֹךְ֩ אֹת֨וֹ אַהֲרֹ֜ן מֵעֶ֧רֶב עַד־ בֹּ֛קֶר לִפְנֵ֥י יְהוָ֖ה תָּמִ֑יד חֻקַּ֥ת עוֹלָ֖ם לְדֹרֹֽתֵיכֶֽם׃ ",
        "versenonikud": "מחוץ לפרכת העדת באהל מועד יערך אתו אהרן מערב עד בקר לפני יהוה תמיד חקת עולם לדרתיכם "
    },
    {
        "bookchapter": "ויקרא",
        "chapter": "כד",
        "versechapter": "ד",
        "bookseder": "ויקרא",
        "seder": "יט",
        "verseseder": "לד",
        "parasha": "אמר",
        "versenikud": "עַ֚ל הַמְּנֹרָ֣ה הַטְּהֹרָ֔ה יַעֲרֹ֖ךְ אֶת־ הַנֵּר֑וֹת לִפְנֵ֥י יְהוָ֖ה תָּמִֽיד׃ ",
        "versenonikud": "על המנרה הטהרה יערך את הנרות לפני יהוה תמיד "
    },
    {
        "bookchapter": "ויקרא",
        "chapter": "כד",
        "versechapter": "ה",
        "bookseder": "ויקרא",
        "seder": "יט",
        "verseseder": "לה",
        "parasha": "אמר",
        "versenikud": "וְלָקַחְתָּ֣ סֹ֔לֶת וְאָפִיתָ֣ אֹתָ֔הּ שְׁתֵּ֥ים עֶשְׂרֵ֖ה חַלּ֑וֹת שְׁנֵי֙ עֶשְׂרֹנִ֔ים יִהְיֶ֖ה הַֽחַלָּ֥ה הָאֶחָֽת׃ ",
        "versenonikud": "ולקחת סלת ואפית אתה שתים עשרה חלות שני עשרנים יהיה החלה האחת "
    },
    {
        "bookchapter": "ויקרא",
        "chapter": "כד",
        "versechapter": "ו",
        "bookseder": "ויקרא",
        "seder": "יט",
        "verseseder": "לו",
        "parasha": "אמר",
        "versenikud": "וְשַׂמְתָּ֥ אוֹתָ֛ם שְׁתַּ֥יִם מַֽעֲרָכ֖וֹת שֵׁ֣שׁ הַֽמַּעֲרָ֑כֶת עַ֛ל הַשֻּׁלְחָ֥ן הַטָּהֹ֖ר לִפְנֵ֥י יְהוָֽה׃ ",
        "versenonikud": "ושמת אותם שתים מערכות שש המערכת על השלחן הטהר לפני יהוה "
    },
    {
        "bookchapter": "ויקרא",
        "chapter": "כד",
        "versechapter": "ז",
        "bookseder": "ויקרא",
        "seder": "יט",
        "verseseder": "לז",
        "parasha": "אמר",
        "versenikud": "וְנָתַתָּ֥ עַל־ הַֽמַּעֲרֶ֖כֶת לְבֹנָ֣ה זַכָּ֑ה וְהָיְתָ֤ה לַלֶּ֙חֶם֙ לְאַזְכָּרָ֔ה אִשֶּׁ֖ה לַֽיהוָֽה׃ ",
        "versenonikud": "ונתת על המערכת לבנה זכה והיתה ללחם לאזכרה אשה ליהוה "
    },
    {
        "bookchapter": "ויקרא",
        "chapter": "כד",
        "versechapter": "ח",
        "bookseder": "ויקרא",
        "seder": "יט",
        "verseseder": "לח",
        "parasha": "אמר",
        "versenikud": "בְּי֨וֹם הַשַּׁבָּ֜ת בְּי֣וֹם הַשַּׁבָּ֗ת יַֽעַרְכֶ֛נּוּ לִפְנֵ֥י יְהוָ֖ה תָּמִ֑יד מֵאֵ֥ת בְּנֵֽי־ יִשְׂרָאֵ֖ל בְּרִ֥ית עוֹלָֽם׃ ",
        "versenonikud": "ביום השבת ביום השבת יערכנו לפני יהוה תמיד מאת בני ישראל ברית עולם "
    },
    {
        "bookchapter": "ויקרא",
        "chapter": "כד",
        "versechapter": "ט",
        "bookseder": "ויקרא",
        "seder": "יט",
        "verseseder": "לט",
        "parasha": "אמר",
        "versenikud": "וְהָֽיְתָה֙ לְאַהֲרֹ֣ן וּלְבָנָ֔יו וַאֲכָלֻ֖הוּ בְּמָק֣וֹם קָדֹ֑שׁ כִּ֡י קֹדֶשׁ֩ קָֽדָשִׁ֨ים ה֥וּא ל֛וֹ מֵאִשֵּׁ֥י יְהוָ֖ה חָק־ עוֹלָֽם׃ ",
        "versenonikud": "והיתה לאהרן ולבניו ואכלהו במקום קדש כי קדש קדשים הוא לו מאשי יהוה חק עולם "
    },
    {
        "bookchapter": "ויקרא",
        "chapter": "כד",
        "versechapter": "י",
        "bookseder": "ויקרא",
        "seder": "יט",
        "verseseder": "מ",
        "parasha": "אמר",
        "versenikud": "וַיֵּצֵא֙ בֶּן־ אִשָּׁ֣ה יִשְׂרְאֵלִ֔ית וְהוּא֙ בֶּן־ אִ֣ישׁ מִצְרִ֔י בְּת֖וֹךְ בְּנֵ֣י יִשְׂרָאֵ֑ל וַיִּנָּצוּ֙ בַּֽמַּחֲנֶ֔ה בֶּ֚ן הַיִּשְׂרְאֵלִ֔ית וְאִ֖ישׁ הַיִּשְׂרְאֵלִֽי׃ ",
        "versenonikud": "ויצא בן אשה ישראלית והוא בן איש מצרי בתוך בני ישראל וינצו במחנה בן הישראלית ואיש הישראלי "
    },
    {
        "bookchapter": "ויקרא",
        "chapter": "כד",
        "versechapter": "יא",
        "bookseder": "ויקרא",
        "seder": "יט",
        "verseseder": "מא",
        "parasha": "אמר",
        "versenikud": "וַ֠יִּקֹּב בֶּן־ הָֽאִשָּׁ֨ה הַיִּשְׂרְאֵלִ֤ית אֶת־ הַשֵּׁם֙ וַיְקַלֵּ֔ל וַיָּבִ֥יאוּ אֹת֖וֹ אֶל־ מֹשֶׁ֑ה וְשֵׁ֥ם אִמּ֛וֹ שְׁלֹמִ֥ית בַּת־ דִּבְרִ֖י לְמַטֵּה־ דָֽן׃ ",
        "versenonikud": "ויקב בן האשה הישראלית את השם ויקלל ויביאו אתו אל משה ושם אמו שלמית בת דברי למטה דן "
    },
    {
        "bookchapter": "ויקרא",
        "chapter": "כד",
        "versechapter": "יב",
        "bookseder": "ויקרא",
        "seder": "יט",
        "verseseder": "מב",
        "parasha": "אמר",
        "versenikud": "וַיַּנִּיחֻ֖הוּ בַּמִּשְׁמָ֑ר לִפְרֹ֥שׁ לָהֶ֖ם עַל־ פִּ֥י יְהוָֽה׃ ",
        "versenonikud": "ויניחהו במשמר לפרש להם על פי יהוה "
    },
    {
        "bookchapter": "ויקרא",
        "chapter": "כד",
        "versechapter": "יג",
        "bookseder": "ויקרא",
        "seder": "יט",
        "verseseder": "מג",
        "parasha": "אמר",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "כד",
        "versechapter": "יד",
        "bookseder": "ויקרא",
        "seder": "יט",
        "verseseder": "מד",
        "parasha": "אמר",
        "versenikud": "הוֹצֵ֣א אֶת־ הַֽמְקַלֵּ֗ל אֶל־ מִחוּץ֙ לַֽמַּחֲנֶ֔ה וְסָמְכ֧וּ כָֽל־ הַשֹּׁמְעִ֛ים אֶת־ יְדֵיהֶ֖ם עַל־ רֹאשׁ֑וֹ וְרָגְמ֥וּ אֹת֖וֹ כָּל־ הָעֵדָֽה׃ ",
        "versenonikud": "הוצא את המקלל אל מחוץ למחנה וסמכו כל השמעים את ידיהם על ראשו ורגמו אתו כל העדה "
    },
    {
        "bookchapter": "ויקרא",
        "chapter": "כד",
        "versechapter": "טו",
        "bookseder": "ויקרא",
        "seder": "יט",
        "verseseder": "מה",
        "parasha": "אמר",
        "versenikud": "וְאֶל־ בְּנֵ֥י יִשְׂרָאֵ֖ל תְּדַבֵּ֣ר לֵאמֹ֑ר אִ֥ישׁ אִ֛ישׁ כִּֽי־ יְקַלֵּ֥ל אֱלֹהָ֖יו וְנָשָׂ֥א חֶטְאֽוֹ׃ ",
        "versenonikud": "ואל בני ישראל תדבר לאמר איש איש כי יקלל אלהיו ונשא חטאו "
    },
    {
        "bookchapter": "ויקרא",
        "chapter": "כד",
        "versechapter": "טז",
        "bookseder": "ויקרא",
        "seder": "יט",
        "verseseder": "מו",
        "parasha": "אמר",
        "versenikud": "וְנֹקֵ֤ב שֵׁם־ יְהוָה֙ מ֣וֹת יוּמָ֔ת רָג֥וֹם יִרְגְּמוּ־ ב֖וֹ כָּל־ הָעֵדָ֑ה כַּגֵּר֙ כָּֽאֶזְרָ֔ח בְּנָקְבוֹ־ שֵׁ֖ם יוּמָֽת׃ ",
        "versenonikud": "ונקב שם יהוה מות יומת רגום ירגמו בו כל העדה כגר כאזרח בנקבו שם יומת "
    },
    {
        "bookchapter": "ויקרא",
        "chapter": "כד",
        "versechapter": "יז",
        "bookseder": "ויקרא",
        "seder": "יט",
        "verseseder": "מז",
        "parasha": "אמר",
        "versenikud": "וְאִ֕ישׁ כִּ֥י יַכֶּ֖ה כָּל־ נֶ֣פֶשׁ אָדָ֑ם מ֖וֹת יוּמָֽת׃ ",
        "versenonikud": "ואיש כי יכה כל נפש אדם מות יומת "
    },
    {
        "bookchapter": "ויקרא",
        "chapter": "כד",
        "versechapter": "יח",
        "bookseder": "ויקרא",
        "seder": "יט",
        "verseseder": "מח",
        "parasha": "אמר",
        "versenikud": "וּמַכֵּ֥ה נֶֽפֶשׁ־ בְּהֵמָ֖ה יְשַׁלְּמֶ֑נָּה נֶ֖פֶשׁ תַּ֥חַת נָֽפֶשׁ׃ ",
        "versenonikud": "ומכה נפש בהמה ישלמנה נפש תחת נפש "
    },
    {
        "bookchapter": "ויקרא",
        "chapter": "כד",
        "versechapter": "יט",
        "bookseder": "ויקרא",
        "seder": "יט",
        "verseseder": "מט",
        "parasha": "אמר",
        "versenikud": "וְאִ֕ישׁ כִּֽי־ יִתֵּ֥ן מ֖וּם בַּעֲמִית֑וֹ כַּאֲשֶׁ֣ר עָשָׂ֔ה כֵּ֖ן יֵעָ֥שֶׂה לּֽוֹ׃ ",
        "versenonikud": "ואיש כי יתן מום בעמיתו כאשר עשה כן יעשה לו "
    },
    {
        "bookchapter": "ויקרא",
        "chapter": "כד",
        "versechapter": "כ",
        "bookseder": "ויקרא",
        "seder": "יט",
        "verseseder": "נ",
        "parasha": "אמר",
        "versenikud": "שֶׁ֚בֶר תַּ֣חַת שֶׁ֔בֶר עַ֚יִן תַּ֣חַת עַ֔יִן שֵׁ֖ן תַּ֣חַת שֵׁ֑ן כַּאֲשֶׁ֨ר יִתֵּ֥ן מוּם֙ בָּֽאָדָ֔ם כֵּ֖ן יִנָּ֥תֶן בּֽוֹ׃ ",
        "versenonikud": "שבר תחת שבר עין תחת עין שן תחת שן כאשר יתן מום באדם כן ינתן בו "
    },
    {
        "bookchapter": "ויקרא",
        "chapter": "כד",
        "versechapter": "כא",
        "bookseder": "ויקרא",
        "seder": "יט",
        "verseseder": "נא",
        "parasha": "אמר",
        "versenikud": "וּמַכֵּ֥ה בְהֵמָ֖ה יְשַׁלְּמֶ֑נָּה וּמַכֵּ֥ה אָדָ֖ם יוּמָֽת׃ ",
        "versenonikud": "ומכה בהמה ישלמנה ומכה אדם יומת "
    },
    {
        "bookchapter": "ויקרא",
        "chapter": "כד",
        "versechapter": "כב",
        "bookseder": "ויקרא",
        "seder": "יט",
        "verseseder": "נב",
        "parasha": "אמר",
        "versenikud": "מִשְׁפַּ֤ט אֶחָד֙ יִהְיֶ֣ה לָכֶ֔ם כַּגֵּ֥ר כָּאֶזְרָ֖ח יִהְיֶ֑ה כִּ֛י אֲנִ֥י יְהוָ֖ה אֱלֹהֵיכֶֽם׃ ",
        "versenonikud": "משפט אחד יהיה לכם כגר כאזרח יהיה כי אני יהוה אלהיכם "
    },
    {
        "bookchapter": "ויקרא",
        "chapter": "כד",
        "versechapter": "כג",
        "bookseder": "ויקרא",
        "seder": "יט",
        "verseseder": "נג",
        "parasha": "אמר",
        "versenikud": "וַיְדַבֵּ֣ר מֹשֶׁה֮ אֶל־ בְּנֵ֣י יִשְׂרָאֵל֒ וַיּוֹצִ֣יאוּ אֶת־ הַֽמְקַלֵּ֗ל אֶל־ מִחוּץ֙ לַֽמַּחֲנֶ֔ה וַיִּרְגְּמ֥וּ אֹת֖וֹ אָ֑בֶן וּבְנֵֽי־ יִשְׂרָאֵ֣ל עָשׂ֔וּ כַּֽאֲשֶׁ֛ר צִוָּ֥ה יְהוָ֖ה אֶת־ מֹשֶֽׁה׃ ",
        "versenonikud": "וידבר משה אל בני ישראל ויוציאו את המקלל אל מחוץ למחנה וירגמו אתו אבן ובני ישראל עשו כאשר צוה יהוה את משה "
    },
    {
        "bookchapter": "ויקרא",
        "chapter": "כה",
        "versechapter": "א",
        "bookseder": "ויקרא",
        "seder": "יט",
        "verseseder": "נד",
        "parasha": "בהר",
        "versenikud": "וַיְדַבֵּ֤ר יְהוָה֙ אֶל־ מֹשֶׁ֔ה בְּהַ֥ר סִינַ֖י לֵאמֹֽר׃ ",
        "versenonikud": "וידבר יהוה אל משה בהר סיני לאמר "
    },
    {
        "bookchapter": "ויקרא",
        "chapter": "כה",
        "versechapter": "ב",
        "bookseder": "ויקרא",
        "seder": "יט",
        "verseseder": "נה",
        "parasha": "בהר",
        "versenikud": "דַּבֵּ֞ר אֶל־ בְּנֵ֤י יִשְׂרָאֵל֙ וְאָמַרְתָּ֣ אֲלֵהֶ֔ם כִּ֤י תָבֹ֙אוּ֙ אֶל־ הָאָ֔רֶץ אֲשֶׁ֥ר אֲנִ֖י נֹתֵ֣ן לָכֶ֑ם וְשָׁבְתָ֣ה הָאָ֔רֶץ שַׁבָּ֖ת לַיהוָֽה׃ ",
        "versenonikud": "דבר אל בני ישראל ואמרת אלהם כי תבאו אל הארץ אשר אני נתן לכם ושבתה הארץ שבת ליהוה "
    },
    {
        "bookchapter": "ויקרא",
        "chapter": "כה",
        "versechapter": "ג",
        "bookseder": "ויקרא",
        "seder": "יט",
        "verseseder": "נו",
        "parasha": "בהר",
        "versenikud": "שֵׁ֤שׁ שָׁנִים֙ תִּזְרַ֣ע שָׂדֶ֔ךָ וְשֵׁ֥שׁ שָׁנִ֖ים תִּזְמֹ֣ר כַּרְמֶ֑ךָ וְאָסַפְתָּ֖ אֶת־ תְּבוּאָתָֽהּ׃ ",
        "versenonikud": "שש שנים תזרע שדך ושש שנים תזמר כרמך ואספת את תבואתה "
    },
    {
        "bookchapter": "ויקרא",
        "chapter": "כה",
        "versechapter": "ד",
        "bookseder": "ויקרא",
        "seder": "יט",
        "verseseder": "נז",
        "parasha": "בהר",
        "versenikud": "וּבַשָּׁנָ֣ה הַשְּׁבִיעִ֗ת שַׁבַּ֤ת שַׁבָּתוֹן֙ יִהְיֶ֣ה לָאָ֔רֶץ שַׁבָּ֖ת לַיהוָ֑ה שָֽׂדְךָ֙ לֹ֣א תִזְרָ֔ע וְכַרְמְךָ֖ לֹ֥א תִזְמֹֽר׃ ",
        "versenonikud": "ובשנה השביעת שבת שבתון יהיה לארץ שבת ליהוה שדך לא תזרע וכרמך לא תזמר "
    },
    {
        "bookchapter": "ויקרא",
        "chapter": "כה",
        "versechapter": "ה",
        "bookseder": "ויקרא",
        "seder": "יט",
        "verseseder": "נח",
        "parasha": "בהר",
        "versenikud": "אֵ֣ת סְפִ֤יחַ קְצִֽירְךָ֙ לֹ֣א תִקְצ֔וֹר וְאֶת־ עִנְּבֵ֥י נְזִירֶ֖ךָ לֹ֣א תִבְצֹ֑ר שְׁנַ֥ת שַׁבָּת֖וֹן יִהְיֶ֥ה לָאָֽרֶץ׃ ",
        "versenonikud": "את ספיח קצירך לא תקצור ואת ענבי נזירך לא תבצר שנת שבתון יהיה לארץ "
    },
    {
        "bookchapter": "ויקרא",
        "chapter": "כה",
        "versechapter": "ו",
        "bookseder": "ויקרא",
        "seder": "יט",
        "verseseder": "נט",
        "parasha": "בהר",
        "versenikud": "וְ֠הָיְתָה שַׁבַּ֨ת הָאָ֤רֶץ לָכֶם֙ לְאָכְלָ֔ה לְךָ֖ וּלְעַבְדְּךָ֣ וְלַאֲמָתֶ֑ךָ וְלִשְׂכִֽירְךָ֙ וּלְתוֹשָׁ֣בְךָ֔ הַגָּרִ֖ים עִמָּֽךְ׃ ",
        "versenonikud": "והיתה שבת הארץ לכם לאכלה לך ולעבדך ולאמתך ולשכירך ולתושבך הגרים עמך "
    },
    {
        "bookchapter": "ויקרא",
        "chapter": "כה",
        "versechapter": "ז",
        "bookseder": "ויקרא",
        "seder": "יט",
        "verseseder": "ס",
        "parasha": "בהר",
        "versenikud": "וְלִ֨בְהֶמְתְּךָ֔ וְלַֽחַיָּ֖ה אֲשֶׁ֣ר בְּאַרְצֶ֑ךָ תִּהְיֶ֥ה כָל־ תְּבוּאָתָ֖הּ לֶאֱכֹֽל׃ ",
        "versenonikud": "ולבהמתך ולחיה אשר בארצך תהיה כל תבואתה לאכל "
    },
    {
        "bookchapter": "ויקרא",
        "chapter": "כה",
        "versechapter": "ח",
        "bookseder": "ויקרא",
        "seder": "יט",
        "verseseder": "סא",
        "parasha": "בהר",
        "versenikud": "וְסָפַרְתָּ֣ לְךָ֗ שֶׁ֚בַע שַׁבְּתֹ֣ת שָׁנִ֔ים שֶׁ֥בַע שָׁנִ֖ים שֶׁ֣בַע פְּעָמִ֑ים וְהָי֣וּ לְךָ֗ יְמֵי֙ שֶׁ֚בַע שַׁבְּתֹ֣ת הַשָּׁנִ֔ים תֵּ֥שַׁע וְאַרְבָּעִ֖ים שָׁנָֽה׃ ",
        "versenonikud": "וספרת לך שבע שבתת שנים שבע שנים שבע פעמים והיו לך ימי שבע שבתת השנים תשע וארבעים שנה "
    },
    {
        "bookchapter": "ויקרא",
        "chapter": "כה",
        "versechapter": "ט",
        "bookseder": "ויקרא",
        "seder": "יט",
        "verseseder": "סב",
        "parasha": "בהר",
        "versenikud": "וְהַֽעֲבַרְתָּ֞ שׁוֹפַ֤ר תְּרוּעָה֙ בַּחֹ֣דֶשׁ הַשְּׁבִעִ֔י בֶּעָשׂ֖וֹר לַחֹ֑דֶשׁ בְּיוֹם֙ הַכִּפֻּרִ֔ים תַּעֲבִ֥ירוּ שׁוֹפָ֖ר בְּכָל־ אַרְצְכֶֽם׃ ",
        "versenonikud": "והעברת שופר תרועה בחדש השבעי בעשור לחדש ביום הכפרים תעבירו שופר בכל ארצכם "
    },
    {
        "bookchapter": "ויקרא",
        "chapter": "כה",
        "versechapter": "י",
        "bookseder": "ויקרא",
        "seder": "יט",
        "verseseder": "סג",
        "parasha": "בהר",
        "versenikud": "וְקִדַּשְׁתֶּ֗ם אֵ֣ת שְׁנַ֤ת הַחֲמִשִּׁים֙ שָׁנָ֔ה וּקְרָאתֶ֥ם דְּר֛וֹר בָּאָ֖רֶץ לְכָל־ יֹשְׁבֶ֑יהָ יוֹבֵ֥ל הִוא֙ תִּהְיֶ֣ה לָכֶ֔ם וְשַׁבְתֶּ֗ם אִ֚ישׁ אֶל־ אֲחֻזָּת֔וֹ וְאִ֥ישׁ אֶל־ מִשְׁפַּחְתּ֖וֹ תָּשֻֽׁבוּ׃ ",
        "versenonikud": "וקדשתם את שנת החמשים שנה וקראתם דרור בארץ לכל ישביה יובל הוא תהיה לכם ושבתם איש אל אחזתו ואיש אל משפחתו תשבו "
    },
    {
        "bookchapter": "ויקרא",
        "chapter": "כה",
        "versechapter": "יא",
        "bookseder": "ויקרא",
        "seder": "יט",
        "verseseder": "סד",
        "parasha": "בהר",
        "versenikud": "יוֹבֵ֣ל הִ֗וא שְׁנַ֛ת הַחֲמִשִּׁ֥ים שָׁנָ֖ה תִּהְיֶ֣ה לָכֶ֑ם לֹ֣א תִזְרָ֔עוּ וְלֹ֤א תִקְצְרוּ֙ אֶת־ סְפִיחֶ֔יהָ וְלֹ֥א תִבְצְר֖וּ אֶת־ נְזִרֶֽיהָ׃ ",
        "versenonikud": "יובל הוא שנת החמשים שנה תהיה לכם לא תזרעו ולא תקצרו את ספיחיה ולא תבצרו את נזריה "
    },
    {
        "bookchapter": "ויקרא",
        "chapter": "כה",
        "versechapter": "יב",
        "bookseder": "ויקרא",
        "seder": "יט",
        "verseseder": "סה",
        "parasha": "בהר",
        "versenikud": "כִּ֚י יוֹבֵ֣ל הִ֔וא קֹ֖דֶשׁ תִּהְיֶ֣ה לָכֶ֑ם מִן־ הַ֨שָּׂדֶ֔ה תֹּאכְל֖וּ אֶת־ תְּבוּאָתָֽהּ׃ ",
        "versenonikud": "כי יובל הוא קדש תהיה לכם מן השדה תאכלו את תבואתה "
    },
    {
        "bookchapter": "ויקרא",
        "chapter": "כה",
        "versechapter": "יג",
        "bookseder": "ויקרא",
        "seder": "יט",
        "verseseder": "סו",
        "parasha": "בהר",
        "versenikud": "בִּשְׁנַ֥ת הַיּוֹבֵ֖ל הַזֹּ֑את תָּשֻׁ֕בוּ אִ֖ישׁ אֶל־ אֲחֻזָּתֽוֹ׃ ",
        "versenonikud": "בשנת היובל הזאת תשבו איש אל אחזתו "
    }
]