[
    {
        "bookchapter": "במדבר",
        "chapter": "יט",
        "versechapter": "א",
        "bookseder": "במדבר",
        "seder": "יז",
        "verseseder": "ט",
        "parasha": "חקת",
        "versenikud": "וַיְדַבֵּ֣ר יְהוָ֔ה אֶל־ מֹשֶׁ֥ה וְאֶֽל־ אַהֲרֹ֖ן לֵאמֹֽר׃ ",
        "versenonikud": "וידבר יהוה אל משה ואל אהרן לאמר "
    },
    {
        "bookchapter": "במדבר",
        "chapter": "יט",
        "versechapter": "ב",
        "bookseder": "במדבר",
        "seder": "יז",
        "verseseder": "י",
        "parasha": "חקת",
        "versenikud": "זֹ֚את חֻקַּ֣ת הַתּוֹרָ֔ה אֲשֶׁר־ צִוָּ֥ה יְהוָ֖ה לֵאמֹ֑ר דַּבֵּ֣ר ׀ אֶל־ בְּנֵ֣י יִשְׂרָאֵ֗ל וְיִקְח֣וּ אֵלֶיךָ֩ פָרָ֨ה אֲדֻמָּ֜ה תְּמִימָ֗ה אֲשֶׁ֤ר אֵֽין־ בָּהּ֙ מ֔וּם אֲשֶׁ֛ר לֹא־ עָלָ֥ה עָלֶ֖יהָ עֹֽל׃ ",
        "versenonikud": "זאת חקת התורה אשר צוה יהוה לאמר דבר  אל בני ישראל ויקחו אליך פרה אדמה תמימה אשר אין בה מום אשר לא עלה עליה על "
    },
    {
        "bookchapter": "במדבר",
        "chapter": "יט",
        "versechapter": "ג",
        "bookseder": "במדבר",
        "seder": "יז",
        "verseseder": "יא",
        "parasha": "חקת",
        "versenikud": "וּנְתַתֶּ֣ם אֹתָ֔הּ אֶל־ אֶלְעָזָ֖ר הַכֹּהֵ֑ן וְהוֹצִ֤יא אֹתָהּ֙ אֶל־ מִח֣וּץ לַֽמַּחֲנֶ֔ה וְשָׁחַ֥ט אֹתָ֖הּ לְפָנָֽיו׃ ",
        "versenonikud": "ונתתם אתה אל אלעזר הכהן והוציא אתה אל מחוץ למחנה ושחט אתה לפניו "
    },
    {
        "bookchapter": "במדבר",
        "chapter": "יט",
        "versechapter": "ד",
        "bookseder": "במדבר",
        "seder": "יז",
        "verseseder": "יב",
        "parasha": "חקת",
        "versenikud": "וְלָקַ֞ח אֶלְעָזָ֧ר הַכֹּהֵ֛ן מִדָּמָ֖הּ בְּאֶצְבָּע֑וֹ וְהִזָּ֞ה אֶל־ נֹ֨כַח פְּנֵ֧י אֹֽהֶל־ מוֹעֵ֛ד מִדָּמָ֖הּ שֶׁ֥בַע פְּעָמִֽים׃ ",
        "versenonikud": "ולקח אלעזר הכהן מדמה באצבעו והזה אל נכח פני אהל מועד מדמה שבע פעמים "
    },
    {
        "bookchapter": "במדבר",
        "chapter": "יט",
        "versechapter": "ה",
        "bookseder": "במדבר",
        "seder": "יז",
        "verseseder": "יג",
        "parasha": "חקת",
        "versenikud": "וְשָׂרַ֥ף אֶת־ הַפָּרָ֖ה לְעֵינָ֑יו אֶת־ עֹרָ֤הּ וְאֶת־ בְּשָׂרָהּ֙ וְאֶת־ דָּמָ֔הּ עַל־ פִּרְשָׁ֖הּ יִשְׂרֹֽף׃ ",
        "versenonikud": "ושרף את הפרה לעיניו את ערה ואת בשרה ואת דמה על פרשה ישרף "
    },
    {
        "bookchapter": "במדבר",
        "chapter": "יט",
        "versechapter": "ו",
        "bookseder": "במדבר",
        "seder": "יז",
        "verseseder": "יד",
        "parasha": "חקת",
        "versenikud": "וְלָקַ֣ח הַכֹּהֵ֗ן עֵ֥ץ אֶ֛רֶז וְאֵז֖וֹב וּשְׁנִ֣י תוֹלָ֑עַת וְהִשְׁלִ֕יךְ אֶל־ תּ֖וֹךְ שְׂרֵפַ֥ת הַפָּרָֽה׃ ",
        "versenonikud": "ולקח הכהן עץ ארז ואזוב ושני תולעת והשליך אל תוך שרפת הפרה "
    },
    {
        "bookchapter": "במדבר",
        "chapter": "יט",
        "versechapter": "ז",
        "bookseder": "במדבר",
        "seder": "יז",
        "verseseder": "טו",
        "parasha": "חקת",
        "versenikud": "וְכִבֶּ֨ס בְּגָדָ֜יו הַכֹּהֵ֗ן וְרָחַ֤ץ בְּשָׂרוֹ֙ בַּמַּ֔יִם וְאַחַ֖ר יָב֣וֹא אֶל־ הַֽמַּחֲנֶ֑ה וְטָמֵ֥א הַכֹּהֵ֖ן עַד־ הָעָֽרֶב׃ ",
        "versenonikud": "וכבס בגדיו הכהן ורחץ בשרו במים ואחר יבוא אל המחנה וטמא הכהן עד הערב "
    },
    {
        "bookchapter": "במדבר",
        "chapter": "יט",
        "versechapter": "ח",
        "bookseder": "במדבר",
        "seder": "יז",
        "verseseder": "טז",
        "parasha": "חקת",
        "versenikud": "וְהַשֹּׂרֵ֣ף אֹתָ֔הּ יְכַבֵּ֤ס בְּגָדָיו֙ בַּמַּ֔יִם וְרָחַ֥ץ בְּשָׂר֖וֹ בַּמָּ֑יִם וְטָמֵ֖א עַד־ הָעָֽרֶב׃ ",
        "versenonikud": "והשרף אתה יכבס בגדיו במים ורחץ בשרו במים וטמא עד הערב "
    },
    {
        "bookchapter": "במדבר",
        "chapter": "יט",
        "versechapter": "ט",
        "bookseder": "במדבר",
        "seder": "יז",
        "verseseder": "יז",
        "parasha": "חקת",
        "versenikud": "וְאָסַ֣ף ׀ אִ֣ישׁ טָה֗וֹר אֵ֚ת אֵ֣פֶר הַפָּרָ֔ה וְהִנִּ֛יחַ מִח֥וּץ לַֽמַּחֲנֶ֖ה בְּמָק֣וֹם טָה֑וֹר וְ֠הָיְתָה לַעֲדַ֨ת בְּנֵֽי־ יִשְׂרָאֵ֧ל לְמִשְׁמֶ֛רֶת לְמֵ֥י נִדָּ֖ה חַטָּ֥את הִֽוא׃ ",
        "versenonikud": "ואסף  איש טהור את אפר הפרה והניח מחוץ למחנה במקום טהור והיתה לעדת בני ישראל למשמרת למי נדה חטאת הוא "
    },
    {
        "bookchapter": "במדבר",
        "chapter": "יט",
        "versechapter": "י",
        "bookseder": "במדבר",
        "seder": "יז",
        "verseseder": "יח",
        "parasha": "חקת",
        "versenikud": "וְ֠כִבֶּס הָאֹסֵ֨ף אֶת־ אֵ֤פֶר הַפָּרָה֙ אֶת־ בְּגָדָ֔יו וְטָמֵ֖א עַד־ הָעָ֑רֶב וְֽהָיְתָ֞ה לִבְנֵ֣י יִשְׂרָאֵ֗ל וְלַגֵּ֛ר הַגָּ֥ר בְּתוֹכָ֖ם לְחֻקַּ֥ת עוֹלָֽם׃ ",
        "versenonikud": "וכבס האסף את אפר הפרה את בגדיו וטמא עד הערב והיתה לבני ישראל ולגר הגר בתוכם לחקת עולם "
    },
    {
        "bookchapter": "במדבר",
        "chapter": "יט",
        "versechapter": "יא",
        "bookseder": "במדבר",
        "seder": "יז",
        "verseseder": "יט",
        "parasha": "חקת",
        "versenikud": "הַנֹּגֵ֥עַ בְּמֵ֖ת לְכָל־ נֶ֣פֶשׁ אָדָ֑ם וְטָמֵ֖א שִׁבְעַ֥ת יָמִֽים׃ ",
        "versenonikud": "הנגע במת לכל נפש אדם וטמא שבעת ימים "
    },
    {
        "bookchapter": "במדבר",
        "chapter": "יט",
        "versechapter": "יב",
        "bookseder": "במדבר",
        "seder": "יז",
        "verseseder": "כ",
        "parasha": "חקת",
        "versenikud": "ה֣וּא יִתְחַטָּא־ ב֞וֹ בַּיּ֧וֹם הַשְּׁלִישִׁ֛י וּבַיּ֥וֹם הַשְּׁבִיעִ֖י יִטְהָ֑ר וְאִם־ לֹ֨א יִתְחַטָּ֜א בַּיּ֧וֹם הַשְּׁלִישִׁ֛י וּבַיּ֥וֹם הַשְּׁבִיעִ֖י לֹ֥א יִטְהָֽר׃ ",
        "versenonikud": "הוא יתחטא בו ביום השלישי וביום השביעי יטהר ואם לא יתחטא ביום השלישי וביום השביעי לא יטהר "
    },
    {
        "bookchapter": "במדבר",
        "chapter": "יט",
        "versechapter": "יג",
        "bookseder": "במדבר",
        "seder": "יז",
        "verseseder": "כא",
        "parasha": "חקת",
        "versenikud": "כָּֽל־ הַנֹּגֵ֡עַ בְּמֵ֣ת בְּנֶפֶשׁ֩ הָאָדָ֨ם אֲשֶׁר־ יָמ֜וּת וְלֹ֣א יִתְחַטָּ֗א אֶת־ מִשְׁכַּ֤ן יְהוָה֙ טִמֵּ֔א וְנִכְרְתָ֛ה הַנֶּ֥פֶשׁ הַהִ֖וא מִיִּשְׂרָאֵ֑ל כִּי֩ מֵ֨י נִדָּ֜ה לֹא־ זֹרַ֤ק עָלָיו֙ טָמֵ֣א יִהְיֶ֔ה ע֖וֹד טֻמְאָת֥וֹ בֽוֹ׃ ",
        "versenonikud": "כל הנגע במת בנפש האדם אשר ימות ולא יתחטא את משכן יהוה טמא ונכרתה הנפש ההוא מישראל כי מי נדה לא זרק עליו טמא יהיה עוד טמאתו בו "
    },
    {
        "bookchapter": "במדבר",
        "chapter": "יט",
        "versechapter": "יד",
        "bookseder": "במדבר",
        "seder": "יז",
        "verseseder": "כב",
        "parasha": "חקת",
        "versenikud": "זֹ֚את הַתּוֹרָ֔ה אָדָ֖ם כִּֽי־ יָמ֣וּת בְּאֹ֑הֶל כָּל־ הַבָּ֤א אֶל־ הָאֹ֙הֶל֙ וְכָל־ אֲשֶׁ֣ר בָּאֹ֔הֶל יִטְמָ֖א שִׁבְעַ֥ת יָמִֽים׃ ",
        "versenonikud": "זאת התורה אדם כי ימות באהל כל הבא אל האהל וכל אשר באהל יטמא שבעת ימים "
    },
    {
        "bookchapter": "במדבר",
        "chapter": "יט",
        "versechapter": "טו",
        "bookseder": "במדבר",
        "seder": "יז",
        "verseseder": "כג",
        "parasha": "חקת",
        "versenikud": "וְכֹל֙ כְּלִ֣י פָת֔וּחַ אֲשֶׁ֛ר אֵין־ צָמִ֥יד פָּתִ֖יל עָלָ֑יו טָמֵ֖א הֽוּא׃ ",
        "versenonikud": "וכל כלי פתוח אשר אין צמיד פתיל עליו טמא הוא "
    },
    {
        "bookchapter": "במדבר",
        "chapter": "יט",
        "versechapter": "טז",
        "bookseder": "במדבר",
        "seder": "יז",
        "verseseder": "כד",
        "parasha": "חקת",
        "versenikud": "וְכֹ֨ל אֲשֶׁר־ יִגַּ֜ע עַל־ פְּנֵ֣י הַשָּׂדֶ֗ה בַּֽחֲלַל־ חֶ֙רֶב֙ א֣וֹ בְמֵ֔ת אֽוֹ־ בְעֶ֥צֶם אָדָ֖ם א֣וֹ בְקָ֑בֶר יִטְמָ֖א שִׁבְעַ֥ת יָמִֽים׃ ",
        "versenonikud": "וכל אשר יגע על פני השדה בחלל חרב או במת או בעצם אדם או בקבר יטמא שבעת ימים "
    },
    {
        "bookchapter": "במדבר",
        "chapter": "יט",
        "versechapter": "יז",
        "bookseder": "במדבר",
        "seder": "יז",
        "verseseder": "כה",
        "parasha": "חקת",
        "versenikud": "וְלָֽקְחוּ֙ לַטָּמֵ֔א מֵעֲפַ֖ר שְׂרֵפַ֣ת הַֽחַטָּ֑את וְנָתַ֥ן עָלָ֛יו מַ֥יִם חַיִּ֖ים אֶל־ כֶּֽלִי׃ ",
        "versenonikud": "ולקחו לטמא מעפר שרפת החטאת ונתן עליו מים חיים אל כלי "
    },
    {
        "bookchapter": "במדבר",
        "chapter": "יט",
        "versechapter": "יח",
        "bookseder": "במדבר",
        "seder": "יז",
        "verseseder": "כו",
        "parasha": "חקת",
        "versenikud": "וְלָקַ֨ח אֵז֜וֹב וְטָבַ֣ל בַּמַּיִם֮ אִ֣ישׁ טָהוֹר֒ וְהִזָּ֤ה עַל־ הָאֹ֙הֶל֙ וְעַל־ כָּל־ הַכֵּלִ֔ים וְעַל־ הַנְּפָשׁ֖וֹת אֲשֶׁ֣ר הָֽיוּ־ שָׁ֑ם וְעַל־ הַנֹּגֵ֗עַ בַּעֶ֙צֶם֙ א֣וֹ בֶֽחָלָ֔ל א֥וֹ בַמֵּ֖ת א֥וֹ בַקָּֽבֶר׃ ",
        "versenonikud": "ולקח אזוב וטבל במים איש טהור והזה על האהל ועל כל הכלים ועל הנפשות אשר היו שם ועל הנגע בעצם או בחלל או במת או בקבר "
    },
    {
        "bookchapter": "במדבר",
        "chapter": "יט",
        "versechapter": "יט",
        "bookseder": "במדבר",
        "seder": "יז",
        "verseseder": "כז",
        "parasha": "חקת",
        "versenikud": "וְהִזָּ֤ה הַטָּהֹר֙ עַל־ הַטָּמֵ֔א בַּיּ֥וֹם הַשְּׁלִישִׁ֖י וּבַיּ֣וֹם הַשְּׁבִיעִ֑י וְחִטְּאוֹ֙ בַּיּ֣וֹם הַשְּׁבִיעִ֔י וְכִבֶּ֧ס בְּגָדָ֛יו וְרָחַ֥ץ בַּמַּ֖יִם וְטָהֵ֥ר בָּעָֽרֶב׃ ",
        "versenonikud": "והזה הטהר על הטמא ביום השלישי וביום השביעי וחטאו ביום השביעי וכבס בגדיו ורחץ במים וטהר בערב "
    },
    {
        "bookchapter": "במדבר",
        "chapter": "יט",
        "versechapter": "כ",
        "bookseder": "במדבר",
        "seder": "יז",
        "verseseder": "כח",
        "parasha": "חקת",
        "versenikud": "וְאִ֤ישׁ אֲשֶׁר־ יִטְמָא֙ וְלֹ֣א יִתְחַטָּ֔א וְנִכְרְתָ֛ה הַנֶּ֥פֶשׁ הַהִ֖וא מִתּ֣וֹךְ הַקָּהָ֑ל כִּי֩ אֶת־ מִקְדַּ֨שׁ יְהוָ֜ה טִמֵּ֗א מֵ֥י נִדָּ֛ה לֹא־ זֹרַ֥ק עָלָ֖יו טָמֵ֥א הֽוּא׃ ",
        "versenonikud": "ואיש אשר יטמא ולא יתחטא ונכרתה הנפש ההוא מתוך הקהל כי את מקדש יהוה טמא מי נדה לא זרק עליו טמא הוא "
    },
    {
        "bookchapter": "במדבר",
        "chapter": "יט",
        "versechapter": "כא",
        "bookseder": "במדבר",
        "seder": "יז",
        "verseseder": "כט",
        "parasha": "חקת",
        "versenikud": "וְהָיְתָ֥ה לָּהֶ֖ם לְחֻקַּ֣ת עוֹלָ֑ם וּמַזֵּ֤ה מֵֽי־ הַנִּדָּה֙ יְכַבֵּ֣ס בְּגָדָ֔יו וְהַנֹּגֵ֙עַ֙ בְּמֵ֣י הַנִּדָּ֔ה יִטְמָ֖א עַד־ הָעָֽרֶב׃ ",
        "versenonikud": "והיתה להם לחקת עולם ומזה מי הנדה יכבס בגדיו והנגע במי הנדה יטמא עד הערב "
    },
    {
        "bookchapter": "במדבר",
        "chapter": "יט",
        "versechapter": "כב",
        "bookseder": "במדבר",
        "seder": "יז",
        "verseseder": "ל",
        "parasha": "חקת",
        "versenikud": "וְכֹ֛ל אֲשֶׁר־ יִגַּע־ בּ֥וֹ הַטָּמֵ֖א יִטְמָ֑א וְהַנֶּ֥פֶשׁ הַנֹּגַ֖עַת תִּטְמָ֥א עַד־ הָעָֽרֶב׃ ",
        "versenonikud": "וכל אשר יגע בו הטמא יטמא והנפש הנגעת תטמא עד הערב "
    }
]