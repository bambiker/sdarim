[
    {
        "bookchapter": "משלי",
        "chapter": "יג",
        "versechapter": "א",
        "bookseder": "משלי",
        "seder": "ג",
        "verseseder": "ק",
        "versenikud": "בֵּ֣ן חָ֭כָם מ֣וּסַר אָ֑ב וְ֝לֵ֗ץ לֹא־ שָׁמַ֥ע גְּעָרָֽה׃ ",
        "versenonikud": "בן חכם מוסר אב ולץ לא שמע גערה "
    },
    {
        "bookchapter": "משלי",
        "chapter": "יג",
        "versechapter": "ב",
        "bookseder": "משלי",
        "seder": "ג",
        "verseseder": "קא",
        "versenikud": "מִפְּרִ֣י פִי־ אִ֭ישׁ יֹ֣אכַל ט֑וֹב וְנֶ֖פֶשׁ בֹּגְדִ֣ים חָמָֽס׃ ",
        "versenonikud": "מפרי פי איש יאכל טוב ונפש בגדים חמס "
    },
    {
        "bookchapter": "משלי",
        "chapter": "יג",
        "versechapter": "ג",
        "bookseder": "משלי",
        "seder": "ג",
        "verseseder": "קב",
        "versenikud": "נֹצֵ֣ר פִּ֭יו שֹׁמֵ֣ר נַפְשׁ֑וֹ פֹּשֵׂ֥ק שְׂ֝פָתָ֗יו מְחִתָּה־ לֽוֹ׃ ",
        "versenonikud": "נצר פיו שמר נפשו פשק שפתיו מחתה לו "
    },
    {
        "bookchapter": "משלי",
        "chapter": "יג",
        "versechapter": "ד",
        "bookseder": "משלי",
        "seder": "ג",
        "verseseder": "קג",
        "versenikud": "מִתְאַוָּ֣ה וָ֭אַיִן נַפְשׁ֣וֹ עָצֵ֑ל וְנֶ֖פֶשׁ חָרֻצִ֣ים תְּדֻשָּֽׁן׃ ",
        "versenonikud": "מתאוה ואין נפשו עצל ונפש חרצים תדשן "
    },
    {
        "bookchapter": "משלי",
        "chapter": "יג",
        "versechapter": "ה",
        "bookseder": "משלי",
        "seder": "ג",
        "verseseder": "קד",
        "versenikud": "דְּבַר־ שֶׁ֭קֶר יִשְׂנָ֣א צַדִּ֑יק וְ֝רָשָׁ֗ע יַבְאִ֥ישׁ וְיַחְפִּֽיר׃ ",
        "versenonikud": "דבר שקר ישנא צדיק ורשע יבאיש ויחפיר "
    },
    {
        "bookchapter": "משלי",
        "chapter": "יג",
        "versechapter": "ו",
        "bookseder": "משלי",
        "seder": "ג",
        "verseseder": "קה",
        "versenikud": "צְ֭דָקָה תִּצֹּ֣ר תָּם־ דָּ֑רֶךְ וְ֝רִשְׁעָ֗ה תְּסַלֵּ֥ף חַטָּֽאת׃ ",
        "versenonikud": "צדקה תצר תם דרך ורשעה תסלף חטאת "
    },
    {
        "bookchapter": "משלי",
        "chapter": "יג",
        "versechapter": "ז",
        "bookseder": "משלי",
        "seder": "ג",
        "verseseder": "קו",
        "versenikud": "יֵ֣שׁ מִ֭תְעַשֵּׁר וְאֵ֣ין כֹּ֑ל מִ֝תְרוֹשֵׁ֗שׁ וְה֣וֹן רָֽב׃ ",
        "versenonikud": "יש מתעשר ואין כל מתרושש והון רב "
    },
    {
        "bookchapter": "משלי",
        "chapter": "יג",
        "versechapter": "ח",
        "bookseder": "משלי",
        "seder": "ג",
        "verseseder": "קז",
        "versenikud": "כֹּ֣פֶר נֶֽפֶשׁ־ אִ֣ישׁ עָשְׁר֑וֹ וְ֝רָ֗שׁ לֹא־ שָׁמַ֥ע גְּעָרָֽה׃ ",
        "versenonikud": "כפר נפש איש עשרו ורש לא שמע גערה "
    },
    {
        "bookchapter": "משלי",
        "chapter": "יג",
        "versechapter": "ט",
        "bookseder": "משלי",
        "seder": "ג",
        "verseseder": "קח",
        "versenikud": "אוֹר־ צַדִּיקִ֥ים יִשְׂמָ֑ח וְנֵ֖ר רְשָׁעִ֣ים יִדְעָֽךְ׃ ",
        "versenonikud": "אור צדיקים ישמח ונר רשעים ידעך "
    },
    {
        "bookchapter": "משלי",
        "chapter": "יג",
        "versechapter": "י",
        "bookseder": "משלי",
        "seder": "ג",
        "verseseder": "קט",
        "versenikud": "רַק־ בְּ֭זָדוֹן יִתֵּ֣ן מַצָּ֑ה וְאֶת־ נ֖וֹעָצִ֣ים חָכְמָֽה׃ ",
        "versenonikud": "רק בזדון יתן מצה ואת נועצים חכמה "
    },
    {
        "bookchapter": "משלי",
        "chapter": "יג",
        "versechapter": "יא",
        "bookseder": "משלי",
        "seder": "ג",
        "verseseder": "קי",
        "versenikud": "ה֭וֹן מֵהֶ֣בֶל יִמְעָ֑ט וְקֹבֵ֖ץ עַל־ יָ֣ד יַרְבֶּֽה׃ ",
        "versenonikud": "הון מהבל ימעט וקבץ על יד ירבה "
    },
    {
        "bookchapter": "משלי",
        "chapter": "יג",
        "versechapter": "יב",
        "bookseder": "משלי",
        "seder": "ג",
        "verseseder": "קיא",
        "versenikud": "תּוֹחֶ֣לֶת מְ֭מֻשָּׁכָה מַחֲלָה־ לֵ֑ב וְעֵ֥ץ חַ֝יִּ֗ים תַּאֲוָ֥ה בָאָֽה׃ ",
        "versenonikud": "תוחלת ממשכה מחלה לב ועץ חיים תאוה באה "
    },
    {
        "bookchapter": "משלי",
        "chapter": "יג",
        "versechapter": "יג",
        "bookseder": "משלי",
        "seder": "ג",
        "verseseder": "קיב",
        "versenikud": "בָּ֣ז לְ֭דָבָר יֵחָ֣בֶל ל֑וֹ וִירֵ֥א מִ֝צְוָ֗ה ה֣וּא יְשֻׁלָּֽם׃ ",
        "versenonikud": "בז לדבר יחבל לו וירא מצוה הוא ישלם "
    },
    {
        "bookchapter": "משלי",
        "chapter": "יג",
        "versechapter": "יד",
        "bookseder": "משלי",
        "seder": "ג",
        "verseseder": "קיג",
        "versenikud": "תּוֹרַ֣ת חָ֭כָם מְק֣וֹר חַיִּ֑ים לָ֝ס֗וּר מִמֹּ֥קְשֵׁי מָֽוֶת׃ ",
        "versenonikud": "תורת חכם מקור חיים לסור ממקשי מות "
    },
    {
        "bookchapter": "משלי",
        "chapter": "יג",
        "versechapter": "טו",
        "bookseder": "משלי",
        "seder": "ג",
        "verseseder": "קיד",
        "versenikud": "שֵֽׂכֶל־ ט֭וֹב יִתֶּן־ חֵ֑ן וְדֶ֖רֶךְ בֹּגְדִ֣ים אֵיתָֽן׃ ",
        "versenonikud": "שכל טוב יתן חן ודרך בגדים איתן "
    },
    {
        "bookchapter": "משלי",
        "chapter": "יג",
        "versechapter": "טז",
        "bookseder": "משלי",
        "seder": "ג",
        "verseseder": "קטו",
        "versenikud": "כָּל־ עָ֭רוּם יַעֲשֶׂ֣ה בְדָ֑עַת וּ֝כְסִ֗יל יִפְרֹ֥שׂ אִוֶּֽלֶת׃ ",
        "versenonikud": "כל ערום יעשה בדעת וכסיל יפרש אולת "
    },
    {
        "bookchapter": "משלי",
        "chapter": "יג",
        "versechapter": "יז",
        "bookseder": "משלי",
        "seder": "ג",
        "verseseder": "קטז",
        "versenikud": "מַלְאָ֣ךְ רָ֭שָׁע יִפֹּ֣ל בְּרָ֑ע וְצִ֖יר אֱמוּנִ֣ים מַרְפֵּֽא׃ ",
        "versenonikud": "מלאך רשע יפל ברע וציר אמונים מרפא "
    },
    {
        "bookchapter": "משלי",
        "chapter": "יג",
        "versechapter": "יח",
        "bookseder": "משלי",
        "seder": "ג",
        "verseseder": "קיז",
        "versenikud": "רֵ֣ישׁ וְ֭קָלוֹן פּוֹרֵ֣עַ מוּסָ֑ר וְשׁוֹמֵ֖ר תּוֹכַ֣חַת יְכֻבָּֽד׃ ",
        "versenonikud": "ריש וקלון פורע מוסר ושומר תוכחת יכבד "
    },
    {
        "bookchapter": "משלי",
        "chapter": "יג",
        "versechapter": "יט",
        "bookseder": "משלי",
        "seder": "ג",
        "verseseder": "קיח",
        "versenikud": "תַּאֲוָ֣ה נִ֭הְיָה תֶּעֱרַ֣ב לְנָ֑פֶשׁ וְתוֹעֲבַ֥ת כְּ֝סִילִ֗ים ס֣וּר מֵרָֽע׃ ",
        "versenonikud": "תאוה נהיה תערב לנפש ותועבת כסילים סור מרע "
    },
    {
        "bookchapter": "משלי",
        "chapter": "יג",
        "versechapter": "כ",
        "bookseder": "משלי",
        "seder": "ג",
        "verseseder": "קיט",
        "versenikud": "הלוך הוֹלֵ֣ךְ אֶת־ חֲכָמִ֣ים וחכם יֶחְכָּ֑ם וְרֹעֶ֖ה כְסִילִ֣ים יֵרֽוֹעַ׃ ",
        "versenonikud": "הלוך הולך את חכמים וחכם יחכם ורעה כסילים ירוע "
    },
    {
        "bookchapter": "משלי",
        "chapter": "יג",
        "versechapter": "כא",
        "bookseder": "משלי",
        "seder": "ג",
        "verseseder": "קכ",
        "versenikud": "חַ֭טָּאִים תְּרַדֵּ֣ף רָעָ֑ה וְאֶת־ צַ֝דִּיקִ֗ים יְשַׁלֶּם־ טֽוֹב׃ ",
        "versenonikud": "חטאים תרדף רעה ואת צדיקים ישלם טוב "
    },
    {
        "bookchapter": "משלי",
        "chapter": "יג",
        "versechapter": "כב",
        "bookseder": "משלי",
        "seder": "ג",
        "verseseder": "קכא",
        "versenikud": "ט֗וֹב יַנְחִ֥יל בְּנֵֽי־ בָנִ֑ים וְצָפ֥וּן לַ֝צַּדִּ֗יק חֵ֣יל חוֹטֵֽא׃ ",
        "versenonikud": "טוב ינחיל בני בנים וצפון לצדיק חיל חוטא "
    },
    {
        "bookchapter": "משלי",
        "chapter": "יג",
        "versechapter": "כג",
        "bookseder": "משלי",
        "seder": "ג",
        "verseseder": "קכב",
        "versenikud": "רָב־ אֹ֭כֶל נִ֣יר רָאשִׁ֑ים וְיֵ֥שׁ נִ֝סְפֶּ֗ה בְּלֹ֣א מִשְׁפָּֽט׃ ",
        "versenonikud": "רב אכל ניר ראשים ויש נספה בלא משפט "
    },
    {
        "bookchapter": "משלי",
        "chapter": "יג",
        "versechapter": "כד",
        "bookseder": "משלי",
        "seder": "ג",
        "verseseder": "קכג",
        "versenikud": "חוֹשֵׂ֣ךְ שִׁ֭בְטוֹ שׂוֹנֵ֣א בְנ֑וֹ וְ֝אֹהֲב֗וֹ שִֽׁחֲר֥וֹ מוּסָֽר׃ ",
        "versenonikud": "חושך שבטו שונא בנו ואהבו שחרו מוסר "
    },
    {
        "bookchapter": "משלי",
        "chapter": "יג",
        "versechapter": "כה",
        "bookseder": "משלי",
        "seder": "ג",
        "verseseder": "קכד",
        "versenikud": "צַדִּ֗יק אֹ֭כֵל לְשֹׂ֣בַע נַפְשׁ֑וֹ וּבֶ֖טֶן רְשָׁעִ֣ים תֶּחְסָֽר׃ ",
        "versenonikud": "צדיק אכל לשבע נפשו ובטן רשעים תחסר "
    }
]