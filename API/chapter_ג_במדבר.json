[
    {
        "bookchapter": "במדבר",
        "chapter": "ג",
        "versechapter": "א",
        "bookseder": "במדבר",
        "seder": "ג",
        "verseseder": "א",
        "parasha": "במדבר",
        "versenikud": "וְאֵ֛לֶּה תּוֹלְדֹ֥ת אַהֲרֹ֖ן וּמֹשֶׁ֑ה בְּי֗וֹם דִּבֶּ֧ר יְהוָ֛ה אֶת־ מֹשֶׁ֖ה בְּהַ֥ר סִינָֽי׃ ",
        "versenonikud": "ואלה תולדת אהרן ומשה ביום דבר יהוה את משה בהר סיני "
    },
    {
        "bookchapter": "במדבר",
        "chapter": "ג",
        "versechapter": "ב",
        "bookseder": "במדבר",
        "seder": "ג",
        "verseseder": "ב",
        "parasha": "במדבר",
        "versenikud": "וְאֵ֛לֶּה שְׁמ֥וֹת בְּֽנֵי־ אַהֲרֹ֖ן הַבְּכ֣וֹר ׀ נָדָ֑ב וַאֲבִיה֕וּא אֶלְעָזָ֖ר וְאִיתָמָֽר׃ ",
        "versenonikud": "ואלה שמות בני אהרן הבכור  נדב ואביהוא אלעזר ואיתמר "
    },
    {
        "bookchapter": "במדבר",
        "chapter": "ג",
        "versechapter": "ג",
        "bookseder": "במדבר",
        "seder": "ג",
        "verseseder": "ג",
        "parasha": "במדבר",
        "versenikud": "אֵ֗לֶּה שְׁמוֹת֙ בְּנֵ֣י אַהֲרֹ֔ן הַכֹּהֲנִ֖ים הַמְּשֻׁחִ֑ים אֲשֶׁר־ מִלֵּ֥א יָדָ֖ם לְכַהֵֽן׃ ",
        "versenonikud": "אלה שמות בני אהרן הכהנים המשחים אשר מלא ידם לכהן "
    },
    {
        "bookchapter": "במדבר",
        "chapter": "ג",
        "versechapter": "ד",
        "bookseder": "במדבר",
        "seder": "ג",
        "verseseder": "ד",
        "parasha": "במדבר",
        "versenikud": "וַיָּ֣מָת נָדָ֣ב וַאֲבִיה֣וּא לִפְנֵ֣י יְהוָ֡ה בְּֽהַקְרִבָם֩ אֵ֨שׁ זָרָ֜ה לִפְנֵ֤י יְהוָה֙ בְּמִדְבַּ֣ר סִינַ֔י וּבָנִ֖ים לֹא־ הָי֣וּ לָהֶ֑ם וַיְכַהֵ֤ן אֶלְעָזָר֙ וְאִ֣יתָמָ֔ר עַל־ פְּנֵ֖י אַהֲרֹ֥ן אֲבִיהֶֽם׃ ",
        "versenonikud": "וימת נדב ואביהוא לפני יהוה בהקרבם אש זרה לפני יהוה במדבר סיני ובנים לא היו להם ויכהן אלעזר ואיתמר על פני אהרן אביהם "
    },
    {
        "bookchapter": "במדבר",
        "chapter": "ג",
        "versechapter": "ה",
        "bookseder": "במדבר",
        "seder": "ג",
        "verseseder": "ה",
        "parasha": "במדבר",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "במדבר",
        "chapter": "ג",
        "versechapter": "ו",
        "bookseder": "במדבר",
        "seder": "ג",
        "verseseder": "ו",
        "parasha": "במדבר",
        "versenikud": "הַקְרֵב֙ אֶת־ מַטֵּ֣ה לֵוִ֔י וְֽהַעֲמַדְתָּ֣ אֹת֔וֹ לִפְנֵ֖י אַהֲרֹ֣ן הַכֹּהֵ֑ן וְשֵׁרְת֖וּ אֹתֽוֹ׃ ",
        "versenonikud": "הקרב את מטה לוי והעמדת אתו לפני אהרן הכהן ושרתו אתו "
    },
    {
        "bookchapter": "במדבר",
        "chapter": "ג",
        "versechapter": "ז",
        "bookseder": "במדבר",
        "seder": "ג",
        "verseseder": "ז",
        "parasha": "במדבר",
        "versenikud": "וְשָׁמְר֣וּ אֶת־ מִשְׁמַרְתּ֗וֹ וְאֶת־ מִשְׁמֶ֙רֶת֙ כָּל־ הָ֣עֵדָ֔ה לִפְנֵ֖י אֹ֣הֶל מוֹעֵ֑ד לַעֲבֹ֖ד אֶת־ עֲבֹדַ֥ת הַמִּשְׁכָּֽן׃ ",
        "versenonikud": "ושמרו את משמרתו ואת משמרת כל העדה לפני אהל מועד לעבד את עבדת המשכן "
    },
    {
        "bookchapter": "במדבר",
        "chapter": "ג",
        "versechapter": "ח",
        "bookseder": "במדבר",
        "seder": "ג",
        "verseseder": "ח",
        "parasha": "במדבר",
        "versenikud": "וְשָׁמְר֗וּ אֶֽת־ כָּל־ כְּלֵי֙ אֹ֣הֶל מוֹעֵ֔ד וְאֶת־ מִשְׁמֶ֖רֶת בְּנֵ֣י יִשְׂרָאֵ֑ל לַעֲבֹ֖ד אֶת־ עֲבֹדַ֥ת הַמִּשְׁכָּֽן׃ ",
        "versenonikud": "ושמרו את כל כלי אהל מועד ואת משמרת בני ישראל לעבד את עבדת המשכן "
    },
    {
        "bookchapter": "במדבר",
        "chapter": "ג",
        "versechapter": "ט",
        "bookseder": "במדבר",
        "seder": "ג",
        "verseseder": "ט",
        "parasha": "במדבר",
        "versenikud": "וְנָתַתָּה֙ אֶת־ הַלְוִיִּ֔ם לְאַהֲרֹ֖ן וּלְבָנָ֑יו נְתוּנִ֨ם נְתוּנִ֥ם הֵ֙מָּה֙ ל֔וֹ מֵאֵ֖ת בְּנֵ֥י יִשְׂרָאֵֽל׃ ",
        "versenonikud": "ונתתה את הלוים לאהרן ולבניו נתונם נתונם המה לו מאת בני ישראל "
    },
    {
        "bookchapter": "במדבר",
        "chapter": "ג",
        "versechapter": "י",
        "bookseder": "במדבר",
        "seder": "ג",
        "verseseder": "י",
        "parasha": "במדבר",
        "versenikud": "וְאֶת־ אַהֲרֹ֤ן וְאֶת־ בָּנָיו֙ תִּפְקֹ֔ד וְשָׁמְר֖וּ אֶת־ כְּהֻנָּתָ֑ם וְהַזָּ֥ר הַקָּרֵ֖ב יוּמָֽת׃ ",
        "versenonikud": "ואת אהרן ואת בניו תפקד ושמרו את כהנתם והזר הקרב יומת "
    },
    {
        "bookchapter": "במדבר",
        "chapter": "ג",
        "versechapter": "יא",
        "bookseder": "במדבר",
        "seder": "ג",
        "verseseder": "יא",
        "parasha": "במדבר",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "במדבר",
        "chapter": "ג",
        "versechapter": "יב",
        "bookseder": "במדבר",
        "seder": "ג",
        "verseseder": "יב",
        "parasha": "במדבר",
        "versenikud": "וַאֲנִ֞י הִנֵּ֧ה לָקַ֣חְתִּי אֶת־ הַלְוִיִּ֗ם מִתּוֹךְ֙ בְּנֵ֣י יִשְׂרָאֵ֔ל תַּ֧חַת כָּל־ בְּכ֛וֹר פֶּ֥טֶר רֶ֖חֶם מִבְּנֵ֣י יִשְׂרָאֵ֑ל וְהָ֥יוּ לִ֖י הַלְוִיִּֽם׃ ",
        "versenonikud": "ואני הנה לקחתי את הלוים מתוך בני ישראל תחת כל בכור פטר רחם מבני ישראל והיו לי הלוים "
    },
    {
        "bookchapter": "במדבר",
        "chapter": "ג",
        "versechapter": "יג",
        "bookseder": "במדבר",
        "seder": "ג",
        "verseseder": "יג",
        "parasha": "במדבר",
        "versenikud": "כִּ֣י לִי֮ כָּל־ בְּכוֹר֒ בְּיוֹם֩ הַכֹּתִ֨י כָל־ בְּכ֜וֹר בְּאֶ֣רֶץ מִצְרַ֗יִם הִקְדַּ֨שְׁתִּי לִ֤י כָל־ בְּכוֹר֙ בְּיִשְׂרָאֵ֔ל מֵאָדָ֖ם עַד־ בְּהֵמָ֑ה לִ֥י יִהְי֖וּ אֲנִ֥י יְהוָֽה׃ ",
        "versenonikud": "כי לי כל בכור ביום הכתי כל בכור בארץ מצרים הקדשתי לי כל בכור בישראל מאדם עד בהמה לי יהיו אני יהוה "
    },
    {
        "bookchapter": "במדבר",
        "chapter": "ג",
        "versechapter": "יד",
        "bookseder": "במדבר",
        "seder": "ג",
        "verseseder": "יד",
        "parasha": "במדבר",
        "versenikud": "וַיְדַבֵּ֤ר יְהוָה֙ אֶל־ מֹשֶׁ֔ה בְּמִדְבַּ֥ר סִינַ֖י לֵאמֹֽר׃ ",
        "versenonikud": "וידבר יהוה אל משה במדבר סיני לאמר "
    },
    {
        "bookchapter": "במדבר",
        "chapter": "ג",
        "versechapter": "טו",
        "bookseder": "במדבר",
        "seder": "ג",
        "verseseder": "טו",
        "parasha": "במדבר",
        "versenikud": "פְּקֹד֙ אֶת־ בְּנֵ֣י לֵוִ֔י לְבֵ֥ית אֲבֹתָ֖ם לְמִשְׁפְּחֹתָ֑ם כָּל־ זָכָ֛ר מִבֶּן־ חֹ֥דֶשׁ וָמַ֖עְלָה תִּפְקְדֵֽם׃ ",
        "versenonikud": "פקד את בני לוי לבית אבתם למשפחתם כל זכר מבן חדש ומעלה תפקדם "
    },
    {
        "bookchapter": "במדבר",
        "chapter": "ג",
        "versechapter": "טז",
        "bookseder": "במדבר",
        "seder": "ג",
        "verseseder": "טז",
        "parasha": "במדבר",
        "versenikud": "וַיִּפְקֹ֥ד אֹתָ֛ם מֹשֶׁ֖ה עַל־ פִּ֣י יְהוָ֑ה כַּאֲשֶׁ֖ר צֻוָּֽה׃ ",
        "versenonikud": "ויפקד אתם משה על פי יהוה כאשר צוה "
    },
    {
        "bookchapter": "במדבר",
        "chapter": "ג",
        "versechapter": "יז",
        "bookseder": "במדבר",
        "seder": "ג",
        "verseseder": "יז",
        "parasha": "במדבר",
        "versenikud": "וַיִּֽהְיוּ־ אֵ֥לֶּה בְנֵֽי־ לֵוִ֖י בִּשְׁמֹתָ֑ם גֵּרְשׁ֕וֹן וּקְהָ֖ת וּמְרָרִֽי׃ ",
        "versenonikud": "ויהיו אלה בני לוי בשמתם גרשון וקהת ומררי "
    },
    {
        "bookchapter": "במדבר",
        "chapter": "ג",
        "versechapter": "יח",
        "bookseder": "במדבר",
        "seder": "ג",
        "verseseder": "יח",
        "parasha": "במדבר",
        "versenikud": "וְאֵ֛לֶּה שְׁמ֥וֹת בְּֽנֵי־ גֵרְשׁ֖וֹן לְמִשְׁפְּחֹתָ֑ם לִבְנִ֖י וְשִׁמְעִֽי׃ ",
        "versenonikud": "ואלה שמות בני גרשון למשפחתם לבני ושמעי "
    },
    {
        "bookchapter": "במדבר",
        "chapter": "ג",
        "versechapter": "יט",
        "bookseder": "במדבר",
        "seder": "ג",
        "verseseder": "יט",
        "parasha": "במדבר",
        "versenikud": "וּבְנֵ֥י קְהָ֖ת לְמִשְׁפְּחֹתָ֑ם עַמְרָ֣ם וְיִצְהָ֔ר חֶבְר֖וֹן וְעֻזִּיאֵֽל׃ ",
        "versenonikud": "ובני קהת למשפחתם עמרם ויצהר חברון ועזיאל "
    },
    {
        "bookchapter": "במדבר",
        "chapter": "ג",
        "versechapter": "כ",
        "bookseder": "במדבר",
        "seder": "ג",
        "verseseder": "כ",
        "parasha": "במדבר",
        "versenikud": "וּבְנֵ֧י מְרָרִ֛י לְמִשְׁפְּחֹתָ֖ם מַחְלִ֣י וּמוּשִׁ֑י אֵ֥לֶּה הֵ֛ם מִשְׁפְּחֹ֥ת הַלֵּוִ֖י לְבֵ֥ית אֲבֹתָֽם׃ ",
        "versenonikud": "ובני מררי למשפחתם מחלי ומושי אלה הם משפחת הלוי לבית אבתם "
    },
    {
        "bookchapter": "במדבר",
        "chapter": "ג",
        "versechapter": "כא",
        "bookseder": "במדבר",
        "seder": "ג",
        "verseseder": "כא",
        "parasha": "במדבר",
        "versenikud": "לְגֵ֣רְשׁ֔וֹן מִשְׁפַּ֙חַת֙ הַלִּבְנִ֔י וּמִשְׁפַּ֖חַת הַשִּׁמְעִ֑י אֵ֣לֶּה הֵ֔ם מִשְׁפְּחֹ֖ת הַגֵּרְשֻׁנִּֽי׃ ",
        "versenonikud": "לגרשון משפחת הלבני ומשפחת השמעי אלה הם משפחת הגרשני "
    },
    {
        "bookchapter": "במדבר",
        "chapter": "ג",
        "versechapter": "כב",
        "bookseder": "במדבר",
        "seder": "ג",
        "verseseder": "כב",
        "parasha": "במדבר",
        "versenikud": "פְּקֻדֵיהֶם֙ בְּמִסְפַּ֣ר כָּל־ זָכָ֔ר מִבֶּן־ חֹ֖דֶשׁ וָמָ֑עְלָה פְּקֻ֣דֵיהֶ֔ם שִׁבְעַ֥ת אֲלָפִ֖ים וַחֲמֵ֥שׁ מֵאֽוֹת׃ ",
        "versenonikud": "פקדיהם במספר כל זכר מבן חדש ומעלה פקדיהם שבעת אלפים וחמש מאות "
    },
    {
        "bookchapter": "במדבר",
        "chapter": "ג",
        "versechapter": "כג",
        "bookseder": "במדבר",
        "seder": "ג",
        "verseseder": "כג",
        "parasha": "במדבר",
        "versenikud": "מִשְׁפְּחֹ֖ת הַגֵּרְשֻׁנִּ֑י אַחֲרֵ֧י הַמִּשְׁכָּ֛ן יַחֲנ֖וּ יָֽמָּה׃ ",
        "versenonikud": "משפחת הגרשני אחרי המשכן יחנו ימה "
    },
    {
        "bookchapter": "במדבר",
        "chapter": "ג",
        "versechapter": "כד",
        "bookseder": "במדבר",
        "seder": "ג",
        "verseseder": "כד",
        "parasha": "במדבר",
        "versenikud": "וּנְשִׂ֥יא בֵֽית־ אָ֖ב לַגֵּרְשֻׁנִּ֑י אֶלְיָסָ֖ף בֶּן־ לָאֵֽל׃ ",
        "versenonikud": "ונשיא בית אב לגרשני אליסף בן לאל "
    },
    {
        "bookchapter": "במדבר",
        "chapter": "ג",
        "versechapter": "כה",
        "bookseder": "במדבר",
        "seder": "ג",
        "verseseder": "כה",
        "parasha": "במדבר",
        "versenikud": "וּמִשְׁמֶ֤רֶת בְּנֵֽי־ גֵרְשׁוֹן֙ בְּאֹ֣הֶל מוֹעֵ֔ד הַמִּשְׁכָּ֖ן וְהָאֹ֑הֶל מִכְסֵ֕הוּ וּמָסַ֕ךְ פֶּ֖תַח אֹ֥הֶל מוֹעֵֽד׃ ",
        "versenonikud": "ומשמרת בני גרשון באהל מועד המשכן והאהל מכסהו ומסך פתח אהל מועד "
    },
    {
        "bookchapter": "במדבר",
        "chapter": "ג",
        "versechapter": "כו",
        "bookseder": "במדבר",
        "seder": "ג",
        "verseseder": "כו",
        "parasha": "במדבר",
        "versenikud": "וְקַלְעֵ֣י הֶֽחָצֵ֗ר וְאֶת־ מָסַךְ֙ פֶּ֣תַח הֶֽחָצֵ֔ר אֲשֶׁ֧ר עַל־ הַמִּשְׁכָּ֛ן וְעַל־ הַמִּזְבֵּ֖חַ סָבִ֑יב וְאֵת֙ מֵֽיתָרָ֔יו לְכֹ֖ל עֲבֹדָתֽוֹ׃ ",
        "versenonikud": "וקלעי החצר ואת מסך פתח החצר אשר על המשכן ועל המזבח סביב ואת מיתריו לכל עבדתו "
    },
    {
        "bookchapter": "במדבר",
        "chapter": "ג",
        "versechapter": "כז",
        "bookseder": "במדבר",
        "seder": "ג",
        "verseseder": "כז",
        "parasha": "במדבר",
        "versenikud": "וְלִקְהָ֗ת מִשְׁפַּ֤חַת הַֽעַמְרָמִי֙ וּמִשְׁפַּ֣חַת הַיִּצְהָרִ֔י וּמִשְׁפַּ֙חַת֙ הַֽחֶבְרֹנִ֔י וּמִשְׁפַּ֖חַת הָֽעָזִּיאֵלִ֑י אֵ֥לֶּה הֵ֖ם מִשְׁפְּחֹ֥ת הַקְּהָתִֽי׃ ",
        "versenonikud": "ולקהת משפחת העמרמי ומשפחת היצהרי ומשפחת החברני ומשפחת העזיאלי אלה הם משפחת הקהתי "
    },
    {
        "bookchapter": "במדבר",
        "chapter": "ג",
        "versechapter": "כח",
        "bookseder": "במדבר",
        "seder": "ג",
        "verseseder": "כח",
        "parasha": "במדבר",
        "versenikud": "בְּמִסְפַּר֙ כָּל־ זָכָ֔ר מִבֶּן־ חֹ֖דֶשׁ וָמָ֑עְלָה שְׁמֹנַ֤ת אֲלָפִים֙ וְשֵׁ֣שׁ מֵא֔וֹת שֹׁמְרֵ֖י מִשְׁמֶ֥רֶת הַקֹּֽדֶשׁ׃ ",
        "versenonikud": "במספר כל זכר מבן חדש ומעלה שמנת אלפים ושש מאות שמרי משמרת הקדש "
    },
    {
        "bookchapter": "במדבר",
        "chapter": "ג",
        "versechapter": "כט",
        "bookseder": "במדבר",
        "seder": "ג",
        "verseseder": "כט",
        "parasha": "במדבר",
        "versenikud": "מִשְׁפְּחֹ֥ת בְּנֵי־ קְהָ֖ת יַחֲנ֑וּ עַ֛ל יֶ֥רֶךְ הַמִּשְׁכָּ֖ן תֵּימָֽנָה׃ ",
        "versenonikud": "משפחת בני קהת יחנו על ירך המשכן תימנה "
    },
    {
        "bookchapter": "במדבר",
        "chapter": "ג",
        "versechapter": "ל",
        "bookseder": "במדבר",
        "seder": "ג",
        "verseseder": "ל",
        "parasha": "במדבר",
        "versenikud": "וּנְשִׂ֥יא בֵֽית־ אָ֖ב לְמִשְׁפְּחֹ֣ת הַקְּהָתִ֑י אֶלִיצָפָ֖ן בֶּן־ עֻזִּיאֵֽל׃ ",
        "versenonikud": "ונשיא בית אב למשפחת הקהתי אליצפן בן עזיאל "
    },
    {
        "bookchapter": "במדבר",
        "chapter": "ג",
        "versechapter": "לא",
        "bookseder": "במדבר",
        "seder": "ג",
        "verseseder": "לא",
        "parasha": "במדבר",
        "versenikud": "וּמִשְׁמַרְתָּ֗ם הָאָרֹ֤ן וְהַשֻּׁלְחָן֙ וְהַמְּנֹרָ֣ה וְהַֽמִּזְבְּחֹ֔ת וּכְלֵ֣י הַקֹּ֔דֶשׁ אֲשֶׁ֥ר יְשָׁרְת֖וּ בָּהֶ֑ם וְהַ֨מָּסָ֔ךְ וְכֹ֖ל עֲבֹדָתֽוֹ׃ ",
        "versenonikud": "ומשמרתם הארן והשלחן והמנרה והמזבחת וכלי הקדש אשר ישרתו בהם והמסך וכל עבדתו "
    },
    {
        "bookchapter": "במדבר",
        "chapter": "ג",
        "versechapter": "לב",
        "bookseder": "במדבר",
        "seder": "ג",
        "verseseder": "לב",
        "parasha": "במדבר",
        "versenikud": "וּנְשִׂיא֙ נְשִׂיאֵ֣י הַלֵּוִ֔י אֶלְעָזָ֖ר בֶּן־ אַהֲרֹ֣ן הַכֹּהֵ֑ן פְּקֻדַּ֕ת שֹׁמְרֵ֖י מִשְׁמֶ֥רֶת הַקֹּֽדֶשׁ׃ ",
        "versenonikud": "ונשיא נשיאי הלוי אלעזר בן אהרן הכהן פקדת שמרי משמרת הקדש "
    },
    {
        "bookchapter": "במדבר",
        "chapter": "ג",
        "versechapter": "לג",
        "bookseder": "במדבר",
        "seder": "ג",
        "verseseder": "לג",
        "parasha": "במדבר",
        "versenikud": "לִמְרָרִ֕י מִשְׁפַּ֙חַת֙ הַמַּחְלִ֔י וּמִשְׁפַּ֖חַת הַמּוּשִׁ֑י אֵ֥לֶּה הֵ֖ם מִשְׁפְּחֹ֥ת מְרָרִֽי׃ ",
        "versenonikud": "למררי משפחת המחלי ומשפחת המושי אלה הם משפחת מררי "
    },
    {
        "bookchapter": "במדבר",
        "chapter": "ג",
        "versechapter": "לד",
        "bookseder": "במדבר",
        "seder": "ג",
        "verseseder": "לד",
        "parasha": "במדבר",
        "versenikud": "וּפְקֻדֵיהֶם֙ בְּמִסְפַּ֣ר כָּל־ זָכָ֔ר מִבֶּן־ חֹ֖דֶשׁ וָמָ֑עְלָה שֵׁ֥שֶׁת אֲלָפִ֖ים וּמָאתָֽיִם׃ ",
        "versenonikud": "ופקדיהם במספר כל זכר מבן חדש ומעלה ששת אלפים ומאתים "
    },
    {
        "bookchapter": "במדבר",
        "chapter": "ג",
        "versechapter": "לה",
        "bookseder": "במדבר",
        "seder": "ג",
        "verseseder": "לה",
        "parasha": "במדבר",
        "versenikud": "וּנְשִׂ֤יא בֵֽית־ אָב֙ לְמִשְׁפְּחֹ֣ת מְרָרִ֔י צוּרִיאֵ֖ל בֶּן־ אֲבִיחָ֑יִל עַ֣ל יֶ֧רֶךְ הַמִּשְׁכָּ֛ן יַחֲנ֖וּ צָפֹֽנָה׃ ",
        "versenonikud": "ונשיא בית אב למשפחת מררי צוריאל בן אביחיל על ירך המשכן יחנו צפנה "
    },
    {
        "bookchapter": "במדבר",
        "chapter": "ג",
        "versechapter": "לו",
        "bookseder": "במדבר",
        "seder": "ג",
        "verseseder": "לו",
        "parasha": "במדבר",
        "versenikud": "וּפְקֻדַּ֣ת מִשְׁמֶרֶת֮ בְּנֵ֣י מְרָרִי֒ קַרְשֵׁי֙ הַמִּשְׁכָּ֔ן וּבְרִיחָ֖יו וְעַמֻּדָ֣יו וַאֲדָנָ֑יו וְכָל־ כֵּלָ֔יו וְכֹ֖ל עֲבֹדָתֽוֹ׃ ",
        "versenonikud": "ופקדת משמרת בני מררי קרשי המשכן ובריחיו ועמדיו ואדניו וכל כליו וכל עבדתו "
    },
    {
        "bookchapter": "במדבר",
        "chapter": "ג",
        "versechapter": "לז",
        "bookseder": "במדבר",
        "seder": "ג",
        "verseseder": "לז",
        "parasha": "במדבר",
        "versenikud": "וְעַמֻּדֵ֧י הֶחָצֵ֛ר סָבִ֖יב וְאַדְנֵיהֶ֑ם וִיתֵדֹתָ֖ם וּמֵֽיתְרֵיהֶֽם׃ ",
        "versenonikud": "ועמדי החצר סביב ואדניהם ויתדתם ומיתריהם "
    },
    {
        "bookchapter": "במדבר",
        "chapter": "ג",
        "versechapter": "לח",
        "bookseder": "במדבר",
        "seder": "ג",
        "verseseder": "לח",
        "parasha": "במדבר",
        "versenikud": "וְהַחֹנִ֣ים לִפְנֵ֣י הַמִּשְׁכָּ֡ן קֵ֣דְמָה לִפְנֵי֩ אֹֽהֶל־ מוֹעֵ֨ד ׀ מִזְרָ֜חָה מֹשֶׁ֣ה ׀ וְאַהֲרֹ֣ן וּבָנָ֗יו שֹֽׁמְרִים֙ מִשְׁמֶ֣רֶת הַמִּקְדָּ֔שׁ לְמִשְׁמֶ֖רֶת בְּנֵ֣י יִשְׂרָאֵ֑ל וְהַזָּ֥ר הַקָּרֵ֖ב יוּמָֽת׃ ",
        "versenonikud": "והחנים לפני המשכן קדמה לפני אהל מועד  מזרחה משה  ואהרן ובניו שמרים משמרת המקדש למשמרת בני ישראל והזר הקרב יומת "
    },
    {
        "bookchapter": "במדבר",
        "chapter": "ג",
        "versechapter": "לט",
        "bookseder": "במדבר",
        "seder": "ג",
        "verseseder": "לט",
        "parasha": "במדבר",
        "versenikud": "כָּל־ פְּקוּדֵ֨י הַלְוִיִּ֜ם אֲשֶׁר֩ פָּקַ֨ד מֹשֶׁ֧ה וְׄאַׄהֲׄרֹ֛ׄןׄ עַל־ פִּ֥י יְהוָ֖ה לְמִשְׁפְּחֹתָ֑ם כָּל־ זָכָר֙ מִבֶּן־ חֹ֣דֶשׁ וָמַ֔עְלָה שְׁנַ֥יִם וְעֶשְׂרִ֖ים אָֽלֶף׃ ",
        "versenonikud": "כל פקודי הלוים אשר פקד משה ואהרן על פי יהוה למשפחתם כל זכר מבן חדש ומעלה שנים ועשרים אלף "
    },
    {
        "bookchapter": "במדבר",
        "chapter": "ג",
        "versechapter": "מ",
        "bookseder": "במדבר",
        "seder": "ג",
        "verseseder": "מ",
        "parasha": "במדבר",
        "versenikud": "וַיֹּ֨אמֶר יְהוָ֜ה אֶל־ מֹשֶׁ֗ה פְּקֹ֨ד כָּל־ בְּכֹ֤ר זָכָר֙ לִבְנֵ֣י יִשְׂרָאֵ֔ל מִבֶּן־ חֹ֖דֶשׁ וָמָ֑עְלָה וְשָׂ֕א אֵ֖ת מִסְפַּ֥ר שְׁמֹתָֽם׃ ",
        "versenonikud": "ויאמר יהוה אל משה פקד כל בכר זכר לבני ישראל מבן חדש ומעלה ושא את מספר שמתם "
    },
    {
        "bookchapter": "במדבר",
        "chapter": "ג",
        "versechapter": "מא",
        "bookseder": "במדבר",
        "seder": "ג",
        "verseseder": "מא",
        "parasha": "במדבר",
        "versenikud": "וְלָקַחְתָּ֨ אֶת־ הַלְוִיִּ֥ם לִי֙ אֲנִ֣י יְהוָ֔ה תַּ֥חַת כָּל־ בְּכֹ֖ר בִּבְנֵ֣י יִשְׂרָאֵ֑ל וְאֵת֙ בֶּהֱמַ֣ת הַלְוִיִּ֔ם תַּ֣חַת כָּל־ בְּכ֔וֹר בְּבֶהֱמַ֖ת בְּנֵ֥י יִשְׂרָאֵֽל׃ ",
        "versenonikud": "ולקחת את הלוים לי אני יהוה תחת כל בכר בבני ישראל ואת בהמת הלוים תחת כל בכור בבהמת בני ישראל "
    },
    {
        "bookchapter": "במדבר",
        "chapter": "ג",
        "versechapter": "מב",
        "bookseder": "במדבר",
        "seder": "ג",
        "verseseder": "מב",
        "parasha": "במדבר",
        "versenikud": "וַיִּפְקֹ֣ד מֹשֶׁ֔ה כַּאֲשֶׁ֛ר צִוָּ֥ה יְהוָ֖ה אֹת֑וֹ אֶֽת־ כָּל־ בְּכֹ֖ר בִּבְנֵ֥י יִשְׂרָאֵֽל׃ ",
        "versenonikud": "ויפקד משה כאשר צוה יהוה אתו את כל בכר בבני ישראל "
    },
    {
        "bookchapter": "במדבר",
        "chapter": "ג",
        "versechapter": "מג",
        "bookseder": "במדבר",
        "seder": "ג",
        "verseseder": "מג",
        "parasha": "במדבר",
        "versenikud": "וַיְהִי֩ כָל־ בְּכ֨וֹר זָכָ֜ר בְּמִסְפַּ֥ר שֵׁמ֛וֹת מִבֶּן־ חֹ֥דֶשׁ וָמַ֖עְלָה לִפְקֻדֵיהֶ֑ם שְׁנַ֤יִם וְעֶשְׂרִים֙ אֶ֔לֶף שְׁלֹשָׁ֥ה וְשִׁבְעִ֖ים וּמָאתָֽיִם׃ ",
        "versenonikud": "ויהי כל בכור זכר במספר שמות מבן חדש ומעלה לפקדיהם שנים ועשרים אלף שלשה ושבעים ומאתים "
    },
    {
        "bookchapter": "במדבר",
        "chapter": "ג",
        "versechapter": "מד",
        "bookseder": "במדבר",
        "seder": "ג",
        "verseseder": "מד",
        "parasha": "במדבר",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "במדבר",
        "chapter": "ג",
        "versechapter": "מה",
        "bookseder": "במדבר",
        "seder": "ג",
        "verseseder": "מה",
        "parasha": "במדבר",
        "versenikud": "קַ֣ח אֶת־ הַלְוִיִּ֗ם תַּ֤חַת כָּל־ בְּכוֹר֙ בִּבְנֵ֣י יִשְׂרָאֵ֔ל וְאֶת־ בֶּהֱמַ֥ת הַלְוִיִּ֖ם תַּ֣חַת בְּהֶמְתָּ֑ם וְהָיוּ־ לִ֥י הַלְוִיִּ֖ם אֲנִ֥י יְהוָֽה׃ ",
        "versenonikud": "קח את הלוים תחת כל בכור בבני ישראל ואת בהמת הלוים תחת בהמתם והיו לי הלוים אני יהוה "
    },
    {
        "bookchapter": "במדבר",
        "chapter": "ג",
        "versechapter": "מו",
        "bookseder": "במדבר",
        "seder": "ג",
        "verseseder": "מו",
        "parasha": "במדבר",
        "versenikud": "וְאֵת֙ פְּדוּיֵ֣י הַשְּׁלֹשָׁ֔ה וְהַשִּׁבְעִ֖ים וְהַמָּאתָ֑יִם הָעֹֽדְפִים֙ עַל־ הַלְוִיִּ֔ם מִבְּכ֖וֹר בְּנֵ֥י יִשְׂרָאֵֽל׃ ",
        "versenonikud": "ואת פדויי השלשה והשבעים והמאתים העדפים על הלוים מבכור בני ישראל "
    },
    {
        "bookchapter": "במדבר",
        "chapter": "ג",
        "versechapter": "מז",
        "bookseder": "במדבר",
        "seder": "ג",
        "verseseder": "מז",
        "parasha": "במדבר",
        "versenikud": "וְלָקַחְתָּ֗ חֲמֵ֧שֶׁת חֲמֵ֛שֶׁת שְׁקָלִ֖ים לַגֻּלְגֹּ֑לֶת בְּשֶׁ֤קֶל הַקֹּ֙דֶשׁ֙ תִּקָּ֔ח עֶשְׂרִ֥ים גֵּרָ֖ה הַשָּֽׁקֶל׃ ",
        "versenonikud": "ולקחת חמשת חמשת שקלים לגלגלת בשקל הקדש תקח עשרים גרה השקל "
    },
    {
        "bookchapter": "במדבר",
        "chapter": "ג",
        "versechapter": "מח",
        "bookseder": "במדבר",
        "seder": "ג",
        "verseseder": "מח",
        "parasha": "במדבר",
        "versenikud": "וְנָתַתָּ֣ה הַכֶּ֔סֶף לְאַהֲרֹ֖ן וּלְבָנָ֑יו פְּדוּיֵ֕י הָעֹדְפִ֖ים בָּהֶֽם׃ ",
        "versenonikud": "ונתתה הכסף לאהרן ולבניו פדויי העדפים בהם "
    },
    {
        "bookchapter": "במדבר",
        "chapter": "ג",
        "versechapter": "מט",
        "bookseder": "במדבר",
        "seder": "ג",
        "verseseder": "מט",
        "parasha": "במדבר",
        "versenikud": "וַיִּקַּ֣ח מֹשֶׁ֔ה אֵ֖ת כֶּ֣סֶף הַפִּדְי֑וֹם מֵאֵת֙ הָעֹ֣דְפִ֔ים עַ֖ל פְּדוּיֵ֥י הַלְוִיִּֽם׃ ",
        "versenonikud": "ויקח משה את כסף הפדיום מאת העדפים על פדויי הלוים "
    },
    {
        "bookchapter": "במדבר",
        "chapter": "ג",
        "versechapter": "נ",
        "bookseder": "במדבר",
        "seder": "ג",
        "verseseder": "נ",
        "parasha": "במדבר",
        "versenikud": "מֵאֵ֗ת בְּכ֛וֹר בְּנֵ֥י יִשְׂרָאֵ֖ל לָקַ֣ח אֶת־ הַכָּ֑סֶף חֲמִשָּׁ֨ה וְשִׁשִּׁ֜ים וּשְׁלֹ֥שׁ מֵא֛וֹת וָאֶ֖לֶף בְּשֶׁ֥קֶל הַקֹּֽדֶשׁ׃ ",
        "versenonikud": "מאת בכור בני ישראל לקח את הכסף חמשה וששים ושלש מאות ואלף בשקל הקדש "
    },
    {
        "bookchapter": "במדבר",
        "chapter": "ג",
        "versechapter": "נא",
        "bookseder": "במדבר",
        "seder": "ג",
        "verseseder": "נא",
        "parasha": "במדבר",
        "versenikud": "וַיִּתֵּ֨ן מֹשֶׁ֜ה אֶת־ כֶּ֧סֶף הַפְּדֻיִ֛ם לְאַהֲרֹ֥ן וּלְבָנָ֖יו עַל־ פִּ֣י יְהוָ֑ה כַּאֲשֶׁ֛ר צִוָּ֥ה יְהוָ֖ה אֶת־ מֹשֶֽׁה׃ ",
        "versenonikud": "ויתן משה את כסף הפדים לאהרן ולבניו על פי יהוה כאשר צוה יהוה את משה "
    }
]