[
    {
        "bookchapter": "דברים",
        "chapter": "לד",
        "versechapter": "א",
        "bookseder": "דברים",
        "seder": "כז",
        "verseseder": "ל",
        "parasha": "וזאת הברכה",
        "versenikud": "וַיַּ֨עַל מֹשֶׁ֜ה מֵֽעַרְבֹ֤ת מוֹאָב֙ אֶל־ הַ֣ר נְב֔וֹ רֹ֚אשׁ הַפִּסְגָּ֔ה אֲשֶׁ֖ר עַל־ פְּנֵ֣י יְרֵח֑וֹ וַיַּרְאֵ֨הוּ יְהוָ֧ה אֶת־ כָּל־ הָאָ֛רֶץ אֶת־ הַגִּלְעָ֖ד עַד־ דָּֽן׃ ",
        "versenonikud": "ויעל משה מערבת מואב אל הר נבו ראש הפסגה אשר על פני ירחו ויראהו יהוה את כל הארץ את הגלעד עד דן "
    },
    {
        "bookchapter": "דברים",
        "chapter": "לד",
        "versechapter": "ב",
        "bookseder": "דברים",
        "seder": "כז",
        "verseseder": "לא",
        "parasha": "וזאת הברכה",
        "versenikud": "וְאֵת֙ כָּל־ נַפְתָּלִ֔י וְאֶת־ אֶ֥רֶץ אֶפְרַ֖יִם וּמְנַשֶּׁ֑ה וְאֵת֙ כָּל־ אֶ֣רֶץ יְהוּדָ֔ה עַ֖ד הַיָּ֥ם הָאַחֲרֽוֹן׃ ",
        "versenonikud": "ואת כל נפתלי ואת ארץ אפרים ומנשה ואת כל ארץ יהודה עד הים האחרון "
    },
    {
        "bookchapter": "דברים",
        "chapter": "לד",
        "versechapter": "ג",
        "bookseder": "דברים",
        "seder": "כז",
        "verseseder": "לב",
        "parasha": "וזאת הברכה",
        "versenikud": "וְאֶת־ הַנֶּ֗גֶב וְֽאֶת־ הַכִּכָּ֞ר בִּקְעַ֧ת יְרֵח֛וֹ עִ֥יר הַתְּמָרִ֖ים עַד־ צֹֽעַר׃ ",
        "versenonikud": "ואת הנגב ואת הככר בקעת ירחו עיר התמרים עד צער "
    },
    {
        "bookchapter": "דברים",
        "chapter": "לד",
        "versechapter": "ד",
        "bookseder": "דברים",
        "seder": "כז",
        "verseseder": "לג",
        "parasha": "וזאת הברכה",
        "versenikud": "וַיֹּ֨אמֶר יְהוָ֜ה אֵלָ֗יו זֹ֤את הָאָ֙רֶץ֙ אֲשֶׁ֣ר נִ֠שְׁבַּעְתִּי לְאַבְרָהָ֨ם לְיִצְחָ֤ק וּֽלְיַעֲקֹב֙ לֵאמֹ֔ר לְזַרְעֲךָ֖ אֶתְּנֶ֑נָּה הֶרְאִיתִ֣יךָ בְעֵינֶ֔יךָ וְשָׁ֖מָּה לֹ֥א תַעֲבֹֽר׃ ",
        "versenonikud": "ויאמר יהוה אליו זאת הארץ אשר נשבעתי לאברהם ליצחק וליעקב לאמר לזרעך אתננה הראיתיך בעיניך ושמה לא תעבר "
    },
    {
        "bookchapter": "דברים",
        "chapter": "לד",
        "versechapter": "ה",
        "bookseder": "דברים",
        "seder": "כז",
        "verseseder": "לד",
        "parasha": "וזאת הברכה",
        "versenikud": "וַיָּ֨מָת שָׁ֜ם מֹשֶׁ֧ה עֶֽבֶד־ יְהוָ֛ה בְּאֶ֥רֶץ מוֹאָ֖ב עַל־ פִּ֥י יְהוָֽה׃ ",
        "versenonikud": "וימת שם משה עבד יהוה בארץ מואב על פי יהוה "
    },
    {
        "bookchapter": "דברים",
        "chapter": "לד",
        "versechapter": "ו",
        "bookseder": "דברים",
        "seder": "כז",
        "verseseder": "לה",
        "parasha": "וזאת הברכה",
        "versenikud": "וַיִּקְבֹּ֨ר אֹת֤וֹ בַגַּיְ֙ בְּאֶ֣רֶץ מוֹאָ֔ב מ֖וּל בֵּ֣ית פְּע֑וֹר וְלֹֽא־ יָדַ֥ע אִישׁ֙ אֶת־ קְבֻ֣רָת֔וֹ עַ֖ד הַיּ֥וֹם הַזֶּֽה׃ ",
        "versenonikud": "ויקבר אתו בגי בארץ מואב מול בית פעור ולא ידע איש את קברתו עד היום הזה "
    },
    {
        "bookchapter": "דברים",
        "chapter": "לד",
        "versechapter": "ז",
        "bookseder": "דברים",
        "seder": "כז",
        "verseseder": "לו",
        "parasha": "וזאת הברכה",
        "versenikud": "וּמֹשֶׁ֗ה בֶּן־ מֵאָ֧ה וְעֶשְׂרִ֛ים שָׁנָ֖ה בְּמֹת֑וֹ לֹֽא־ כָהֲתָ֥ה עֵינ֖וֹ וְלֹא־ נָ֥ס לֵחֹֽה׃ ",
        "versenonikud": "ומשה בן מאה ועשרים שנה במתו לא כהתה עינו ולא נס לחה "
    },
    {
        "bookchapter": "דברים",
        "chapter": "לד",
        "versechapter": "ח",
        "bookseder": "דברים",
        "seder": "כז",
        "verseseder": "לז",
        "parasha": "וזאת הברכה",
        "versenikud": "וַיִּבְכּוּ֩ בְנֵ֨י יִשְׂרָאֵ֧ל אֶת־ מֹשֶׁ֛ה בְּעַֽרְבֹ֥ת מוֹאָ֖ב שְׁלֹשִׁ֣ים י֑וֹם וַֽיִּתְּמ֔וּ יְמֵ֥י בְכִ֖י אֵ֥בֶל מֹשֶֽׁה׃ ",
        "versenonikud": "ויבכו בני ישראל את משה בערבת מואב שלשים יום ויתמו ימי בכי אבל משה "
    },
    {
        "bookchapter": "דברים",
        "chapter": "לד",
        "versechapter": "ט",
        "bookseder": "דברים",
        "seder": "כז",
        "verseseder": "לח",
        "parasha": "וזאת הברכה",
        "versenikud": "וִֽיהוֹשֻׁ֣עַ בִּן־ נ֗וּן מָלֵא֙ ר֣וּחַ חָכְמָ֔ה כִּֽי־ סָמַ֥ךְ מֹשֶׁ֛ה אֶת־ יָדָ֖יו עָלָ֑יו וַיִּשְׁמְע֨וּ אֵלָ֤יו בְּנֵֽי־ יִשְׂרָאֵל֙ וַֽיַּעֲשׂ֔וּ כַּאֲשֶׁ֛ר צִוָּ֥ה יְהוָ֖ה אֶת־ מֹשֶֽׁה׃ ",
        "versenonikud": "ויהושע בן נון מלא רוח חכמה כי סמך משה את ידיו עליו וישמעו אליו בני ישראל ויעשו כאשר צוה יהוה את משה "
    },
    {
        "bookchapter": "דברים",
        "chapter": "לד",
        "versechapter": "י",
        "bookseder": "דברים",
        "seder": "כז",
        "verseseder": "לט",
        "parasha": "וזאת הברכה",
        "versenikud": "וְלֹֽא־ קָ֨ם נָבִ֥יא ע֛וֹד בְּיִשְׂרָאֵ֖ל כְּמֹשֶׁ֑ה אֲשֶׁר֙ יְדָע֣וֹ יְהוָ֔ה פָּנִ֖ים אֶל־ פָּנִֽים׃ ",
        "versenonikud": "ולא קם נביא עוד בישראל כמשה אשר ידעו יהוה פנים אל פנים "
    },
    {
        "bookchapter": "דברים",
        "chapter": "לד",
        "versechapter": "יא",
        "bookseder": "דברים",
        "seder": "כז",
        "verseseder": "מ",
        "parasha": "וזאת הברכה",
        "versenikud": "לְכָל־ הָ֨אֹת֜וֹת וְהַמּוֹפְתִ֗ים אֲשֶׁ֤ר שְׁלָחוֹ֙ יְהוָ֔ה לַעֲשׂ֖וֹת בְּאֶ֣רֶץ מִצְרָ֑יִם לְפַרְעֹ֥ה וּלְכָל־ עֲבָדָ֖יו וּלְכָל־ אַרְצֽוֹ׃ ",
        "versenonikud": "לכל האתות והמופתים אשר שלחו יהוה לעשות בארץ מצרים לפרעה ולכל עבדיו ולכל ארצו "
    },
    {
        "bookchapter": "דברים",
        "chapter": "לד",
        "versechapter": "יב",
        "bookseder": "דברים",
        "seder": "כז",
        "verseseder": "מא",
        "parasha": "וזאת הברכה",
        "versenikud": "וּלְכֹל֙ הַיָּ֣ד הַחֲזָקָ֔ה וּלְכֹ֖ל הַמּוֹרָ֣א הַגָּד֑וֹל אֲשֶׁר֙ עָשָׂ֣ה מֹשֶׁ֔ה לְעֵינֵ֖י כָּל־ יִשְׂרָאֵֽל׃ ",
        "versenonikud": "ולכל היד החזקה ולכל המורא הגדול אשר עשה משה לעיני כל ישראל "
    }
]