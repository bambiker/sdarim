[
    {
        "bookchapter": "שופטים",
        "chapter": "יד",
        "versechapter": "א",
        "bookseder": "שופטים",
        "seder": "י",
        "verseseder": "ג",
        "versenikud": "וַיֵּ֥רֶד שִׁמְשׁ֖וֹן תִּמְנָ֑תָה וַיַּ֥רְא אִשָּׁ֛ה בְּתִמְנָ֖תָה מִבְּנ֥וֹת פְּלִשְׁתִּֽים׃ ",
        "versenonikud": "וירד שמשון תמנתה וירא אשה בתמנתה מבנות פלשתים "
    },
    {
        "bookchapter": "שופטים",
        "chapter": "יד",
        "versechapter": "ב",
        "bookseder": "שופטים",
        "seder": "י",
        "verseseder": "ד",
        "versenikud": "וַיַּ֗עַל וַיַּגֵּד֙ לְאָבִ֣יו וּלְאִמּ֔וֹ וַיֹּ֗אמֶר אִשָּׁ֛ה רָאִ֥יתִי בְתִמְנָ֖תָה מִבְּנ֣וֹת פְּלִשְׁתִּ֑ים וְעַתָּ֕ה קְחוּ־ אוֹתָ֥הּ לִּ֖י לְאִשָּֽׁה׃ ",
        "versenonikud": "ויעל ויגד לאביו ולאמו ויאמר אשה ראיתי בתמנתה מבנות פלשתים ועתה קחו אותה לי לאשה "
    },
    {
        "bookchapter": "שופטים",
        "chapter": "יד",
        "versechapter": "ג",
        "bookseder": "שופטים",
        "seder": "י",
        "verseseder": "ה",
        "versenikud": "וַיֹּ֨אמֶר ל֜וֹ אָבִ֣יו וְאִמּ֗וֹ הַאֵין֩ בִּבְנ֨וֹת אַחֶ֤יךָ וּבְכָל־ עַמִּי֙ אִשָּׁ֔ה כִּֽי־ אַתָּ֤ה הוֹלֵךְ֙ לָקַ֣חַת אִשָּׁ֔ה מִפְּלִשְׁתִּ֖ים הָעֲרֵלִ֑ים וַיֹּ֨אמֶר שִׁמְשׁ֤וֹן אֶל־ אָבִיו֙ אוֹתָ֣הּ קַֽח־ לִ֔י כִּֽי־ הִ֖יא יָשְׁרָ֥ה בְעֵינָֽי׃ ",
        "versenonikud": "ויאמר לו אביו ואמו האין בבנות אחיך ובכל עמי אשה כי אתה הולך לקחת אשה מפלשתים הערלים ויאמר שמשון אל אביו אותה קח לי כי היא ישרה בעיני "
    },
    {
        "bookchapter": "שופטים",
        "chapter": "יד",
        "versechapter": "ד",
        "bookseder": "שופטים",
        "seder": "י",
        "verseseder": "ו",
        "versenikud": "וְאָבִ֨יו וְאִמּ֜וֹ לֹ֣א יָדְע֗וּ כִּ֤י מֵיְהוָה֙ הִ֔יא כִּי־ תֹאֲנָ֥ה הֽוּא־ מְבַקֵּ֖שׁ מִפְּלִשְׁתִּ֑ים וּבָעֵ֣ת הַהִ֔יא פְּלִשְׁתִּ֖ים מֹשְׁלִ֥ים בְּיִשְׂרָאֵֽל׃ ",
        "versenonikud": "ואביו ואמו לא ידעו כי מיהוה היא כי תאנה הוא מבקש מפלשתים ובעת ההיא פלשתים משלים בישראל "
    },
    {
        "bookchapter": "שופטים",
        "chapter": "יד",
        "versechapter": "ה",
        "bookseder": "שופטים",
        "seder": "י",
        "verseseder": "ז",
        "versenikud": "וַיֵּ֧רֶד שִׁמְשׁ֛וֹן וְאָבִ֥יו וְאִמּ֖וֹ תִּמְנָ֑תָה וַיָּבֹ֙אוּ֙ עַד־ כַּרְמֵ֣י תִמְנָ֔תָה וְהִנֵּה֙ כְּפִ֣יר אֲרָי֔וֹת שֹׁאֵ֖ג לִקְרָאתֽוֹ׃ ",
        "versenonikud": "וירד שמשון ואביו ואמו תמנתה ויבאו עד כרמי תמנתה והנה כפיר אריות שאג לקראתו "
    },
    {
        "bookchapter": "שופטים",
        "chapter": "יד",
        "versechapter": "ו",
        "bookseder": "שופטים",
        "seder": "י",
        "verseseder": "ח",
        "versenikud": "וַתִּצְלַ֨ח עָלָ֜יו ר֣וּחַ יְהוָ֗ה וַֽיְשַׁסְּעֵ֙הוּ֙ כְּשַׁסַּ֣ע הַגְּדִ֔י וּמְא֖וּמָה אֵ֣ין בְּיָד֑וֹ וְלֹ֤א הִגִּיד֙ לְאָבִ֣יו וּלְאִמּ֔וֹ אֵ֖ת אֲשֶׁ֥ר עָשָֽׂה׃ ",
        "versenonikud": "ותצלח עליו רוח יהוה וישסעהו כשסע הגדי ומאומה אין בידו ולא הגיד לאביו ולאמו את אשר עשה "
    },
    {
        "bookchapter": "שופטים",
        "chapter": "יד",
        "versechapter": "ז",
        "bookseder": "שופטים",
        "seder": "י",
        "verseseder": "ט",
        "versenikud": "וַיֵּ֖רֶד וַיְדַבֵּ֣ר לָאִשָּׁ֑ה וַתִּישַׁ֖ר בְּעֵינֵ֥י שִׁמְשֽׁוֹן׃ ",
        "versenonikud": "וירד וידבר לאשה ותישר בעיני שמשון "
    },
    {
        "bookchapter": "שופטים",
        "chapter": "יד",
        "versechapter": "ח",
        "bookseder": "שופטים",
        "seder": "י",
        "verseseder": "י",
        "versenikud": "וַיָּ֤שָׁב מִיָּמִים֙ לְקַחְתָּ֔הּ וַיָּ֣סַר לִרְא֔וֹת אֵ֖ת מַפֶּ֣לֶת הָאַרְיֵ֑ה וְהִנֵּ֨ה עֲדַ֧ת דְּבוֹרִ֛ים בִּגְוִיַּ֥ת הָאַרְיֵ֖ה וּדְבָֽשׁ׃ ",
        "versenonikud": "וישב מימים לקחתה ויסר לראות את מפלת האריה והנה עדת דבורים בגוית האריה ודבש "
    },
    {
        "bookchapter": "שופטים",
        "chapter": "יד",
        "versechapter": "ט",
        "bookseder": "שופטים",
        "seder": "י",
        "verseseder": "יא",
        "versenikud": "וַיִּרְדֵּ֣הוּ אֶל־ כַּפָּ֗יו וַיֵּ֤לֶךְ הָלוֹךְ֙ וְאָכֹ֔ל וַיֵּ֙לֶךְ֙ אֶל־ אָבִ֣יו וְאֶל־ אִמּ֔וֹ וַיִּתֵּ֥ן לָהֶ֖ם וַיֹּאכֵ֑לוּ וְלֹֽא־ הִגִּ֣יד לָהֶ֔ם כִּ֛י מִגְּוִיַּ֥ת הָאַרְיֵ֖ה רָדָ֥ה הַדְּבָֽשׁ׃ ",
        "versenonikud": "וירדהו אל כפיו וילך הלוך ואכל וילך אל אביו ואל אמו ויתן להם ויאכלו ולא הגיד להם כי מגוית האריה רדה הדבש "
    },
    {
        "bookchapter": "שופטים",
        "chapter": "יד",
        "versechapter": "י",
        "bookseder": "שופטים",
        "seder": "י",
        "verseseder": "יב",
        "versenikud": "וַיֵּ֥רֶד אָבִ֖יהוּ אֶל־ הָאִשָּׁ֑ה וַיַּ֨עַשׂ שָׁ֤ם שִׁמְשׁוֹן֙ מִשְׁתֶּ֔ה כִּ֛י כֵּ֥ן יַעֲשׂ֖וּ הַבַּחוּרִֽים׃ ",
        "versenonikud": "וירד אביהו אל האשה ויעש שם שמשון משתה כי כן יעשו הבחורים "
    },
    {
        "bookchapter": "שופטים",
        "chapter": "יד",
        "versechapter": "יא",
        "bookseder": "שופטים",
        "seder": "י",
        "verseseder": "יג",
        "versenikud": "וַיְהִ֖י כִּרְאוֹתָ֣ם אוֹת֑וֹ וַיִּקְחוּ֙ שְׁלֹשִׁ֣ים מֵֽרֵעִ֔ים וַיִּהְי֖וּ אִתּֽוֹ׃ ",
        "versenonikud": "ויהי כראותם אותו ויקחו שלשים מרעים ויהיו אתו "
    },
    {
        "bookchapter": "שופטים",
        "chapter": "יד",
        "versechapter": "יב",
        "bookseder": "שופטים",
        "seder": "י",
        "verseseder": "יד",
        "versenikud": "וַיֹּ֤אמֶר לָהֶם֙ שִׁמְשׁ֔וֹן אָחֽוּדָה־ נָּ֥א לָכֶ֖ם חִידָ֑ה אִם־ הַגֵּ֣ד תַּגִּידוּ֩ אוֹתָ֨הּ לִ֜י שִׁבְעַ֨ת יְמֵ֤י הַמִּשְׁתֶּה֙ וּמְצָאתֶ֔ם וְנָתַתִּ֤י לָכֶם֙ שְׁלֹשִׁ֣ים סְדִינִ֔ים וּשְׁלֹשִׁ֖ים חֲלִפֹ֥ת בְּגָדִֽים׃ ",
        "versenonikud": "ויאמר להם שמשון אחודה נא לכם חידה אם הגד תגידו אותה לי שבעת ימי המשתה ומצאתם ונתתי לכם שלשים סדינים ושלשים חלפת בגדים "
    },
    {
        "bookchapter": "שופטים",
        "chapter": "יד",
        "versechapter": "יג",
        "bookseder": "שופטים",
        "seder": "י",
        "verseseder": "טו",
        "versenikud": "וְאִם־ לֹ֣א תוּכְלוּ֮ לְהַגִּ֣יד לִי֒ וּנְתַתֶּ֨ם אַתֶּ֥ם לִי֙ שְׁלֹשִׁ֣ים סְדִינִ֔ים וּשְׁלֹשִׁ֖ים חֲלִיפ֣וֹת בְּגָדִ֑ים וַיֹּ֣אמְרוּ ל֔וֹ ח֥וּדָה חִידָתְךָ֖ וְנִשְׁמָעֶֽנָּה׃ ",
        "versenonikud": "ואם לא תוכלו להגיד לי ונתתם אתם לי שלשים סדינים ושלשים חליפות בגדים ויאמרו לו חודה חידתך ונשמענה "
    },
    {
        "bookchapter": "שופטים",
        "chapter": "יד",
        "versechapter": "יד",
        "bookseder": "שופטים",
        "seder": "י",
        "verseseder": "טז",
        "versenikud": "וַיֹּ֣אמֶר לָהֶ֗ם מֵהָֽאֹכֵל֙ יָצָ֣א מַאֲכָ֔ל וּמֵעַ֖ז יָצָ֣א מָת֑וֹק וְלֹ֥א יָכְל֛וּ לְהַגִּ֥יד הַחִידָ֖ה שְׁלֹ֥שֶׁת יָמִֽים׃ ",
        "versenonikud": "ויאמר להם מהאכל יצא מאכל ומעז יצא מתוק ולא יכלו להגיד החידה שלשת ימים "
    },
    {
        "bookchapter": "שופטים",
        "chapter": "יד",
        "versechapter": "טו",
        "bookseder": "שופטים",
        "seder": "י",
        "verseseder": "יז",
        "versenikud": "וַיְהִ֣י ׀ בַּיּ֣וֹם הַשְּׁבִיעִ֗י וַיֹּאמְר֤וּ לְאֵֽשֶׁת־ שִׁמְשׁוֹן֙ פַּתִּ֣י אֶת־ אִישֵׁ֗ךְ וְיַגֶּד־ לָ֙נוּ֙ אֶת־ הַ֣חִידָ֔ה פֶּן־ נִשְׂרֹ֥ף אוֹתָ֛ךְ וְאֶת־ בֵּ֥ית אָבִ֖יךְ בָּאֵ֑שׁ הַלְיָרְשֵׁ֕נוּ קְרָאתֶ֥ם לָ֖נוּ הֲלֹֽא׃ ",
        "versenonikud": "ויהי  ביום השביעי ויאמרו לאשת שמשון פתי את אישך ויגד לנו את החידה פן נשרף אותך ואת בית אביך באש הלירשנו קראתם לנו הלא "
    },
    {
        "bookchapter": "שופטים",
        "chapter": "יד",
        "versechapter": "טז",
        "bookseder": "שופטים",
        "seder": "י",
        "verseseder": "יח",
        "versenikud": "וַתֵּבְךְּ֩ אֵ֨שֶׁת שִׁמְשׁ֜וֹן עָלָ֗יו וַתֹּ֙אמֶר֙ רַק־ שְׂנֵאתַ֙נִי֙ וְלֹ֣א אֲהַבְתָּ֔נִי הַֽחִידָ֥ה חַ֙דְתָּ֙ לִבְנֵ֣י עַמִּ֔י וְלִ֖י לֹ֣א הִגַּ֑דְתָּה וַיֹּ֣אמֶר לָ֗הּ הִנֵּ֨ה לְאָבִ֧י וּלְאִמִּ֛י לֹ֥א הִגַּ֖דְתִּי וְלָ֥ךְ אַגִּֽיד׃ ",
        "versenonikud": "ותבך אשת שמשון עליו ותאמר רק שנאתני ולא אהבתני החידה חדת לבני עמי ולי לא הגדתה ויאמר לה הנה לאבי ולאמי לא הגדתי ולך אגיד "
    },
    {
        "bookchapter": "שופטים",
        "chapter": "יד",
        "versechapter": "יז",
        "bookseder": "שופטים",
        "seder": "י",
        "verseseder": "יט",
        "versenikud": "וַתֵּ֤בְךְּ עָלָיו֙ שִׁבְעַ֣ת הַיָּמִ֔ים אֲשֶׁר־ הָיָ֥ה לָהֶ֖ם הַמִּשְׁתֶּ֑ה וַיְהִ֣י ׀ בַּיּ֣וֹם הַשְּׁבִיעִ֗י וַיַּגֶּד־ לָהּ֙ כִּ֣י הֱצִיקַ֔תְהוּ וַתַּגֵּ֥ד הַחִידָ֖ה לִבְנֵ֥י עַמָּֽהּ׃ ",
        "versenonikud": "ותבך עליו שבעת הימים אשר היה להם המשתה ויהי  ביום השביעי ויגד לה כי הציקתהו ותגד החידה לבני עמה "
    },
    {
        "bookchapter": "שופטים",
        "chapter": "יד",
        "versechapter": "יח",
        "bookseder": "שופטים",
        "seder": "י",
        "verseseder": "כ",
        "versenikud": "וַיֹּ֣אמְרוּ לוֹ֩ אַנְשֵׁ֨י הָעִ֜יר בַּיּ֣וֹם הַשְּׁבִיעִ֗י בְּטֶ֙רֶם֙ יָבֹ֣א הַחַ֔רְסָה מַה־ מָּת֣וֹק מִדְּבַ֔שׁ וּמֶ֥ה עַ֖ז מֵאֲרִ֑י וַיֹּ֣אמֶר לָהֶ֔ם לוּלֵא֙ חֲרַשְׁתֶּ֣ם בְּעֶגְלָתִ֔י לֹ֥א מְצָאתֶ֖ם חִידָתִֽי׃ ",
        "versenonikud": "ויאמרו לו אנשי העיר ביום השביעי בטרם יבא החרסה מה מתוק מדבש ומה עז מארי ויאמר להם לולא חרשתם בעגלתי לא מצאתם חידתי "
    },
    {
        "bookchapter": "שופטים",
        "chapter": "יד",
        "versechapter": "יט",
        "bookseder": "שופטים",
        "seder": "י",
        "verseseder": "כא",
        "versenikud": "וַתִּצְלַ֨ח עָלָ֜יו ר֣וּחַ יְהוָ֗ה וַיֵּ֨רֶד אַשְׁקְל֜וֹן וַיַּ֥ךְ מֵהֶ֣ם ׀ שְׁלֹשִׁ֣ים אִ֗ישׁ וַיִּקַּח֙ אֶת־ חֲלִ֣יצוֹתָ֔ם וַיִּתֵּן֙ הַחֲלִיפ֔וֹת לְמַגִּידֵ֖י הַחִידָ֑ה וַיִּ֣חַר אַפּ֔וֹ וַיַּ֖עַל בֵּ֥ית אָבִֽיהוּ׃ ",
        "versenonikud": "ותצלח עליו רוח יהוה וירד אשקלון ויך מהם  שלשים איש ויקח את חליצותם ויתן החליפות למגידי החידה ויחר אפו ויעל בית אביהו "
    },
    {
        "bookchapter": "שופטים",
        "chapter": "יד",
        "versechapter": "כ",
        "bookseder": "שופטים",
        "seder": "י",
        "verseseder": "כב",
        "versenikud": "וַתְּהִ֖י אֵ֣שֶׁת שִׁמְשׁ֑וֹן לְמֵ֣רֵעֵ֔הוּ אֲשֶׁ֥ר רֵעָ֖ה לֽוֹ׃ ",
        "versenonikud": "ותהי אשת שמשון למרעהו אשר רעה לו "
    }
]