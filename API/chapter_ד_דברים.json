[
    {
        "bookchapter": "דברים",
        "chapter": "ד",
        "versechapter": "א",
        "bookseder": "דברים",
        "seder": "ד",
        "verseseder": "ח",
        "parasha": "ואתחנן",
        "versenikud": "וְעַתָּ֣ה יִשְׂרָאֵ֗ל שְׁמַ֤ע אֶל־ הַֽחֻקִּים֙ וְאֶל־ הַמִּשְׁפָּטִ֔ים אֲשֶׁ֧ר אָֽנֹכִ֛י מְלַמֵּ֥ד אֶתְכֶ֖ם לַעֲשׂ֑וֹת לְמַ֣עַן תִּֽחְי֗וּ וּבָאתֶם֙ וִֽירִשְׁתֶּ֣ם אֶת־ הָאָ֔רֶץ אֲשֶׁ֧ר יְהוָ֛ה אֱלֹהֵ֥י אֲבֹתֵיכֶ֖ם נֹתֵ֥ן לָכֶֽם׃ ",
        "versenonikud": "ועתה ישראל שמע אל החקים ואל המשפטים אשר אנכי מלמד אתכם לעשות למען תחיו ובאתם וירשתם את הארץ אשר יהוה אלהי אבתיכם נתן לכם "
    },
    {
        "bookchapter": "דברים",
        "chapter": "ד",
        "versechapter": "ב",
        "bookseder": "דברים",
        "seder": "ד",
        "verseseder": "ט",
        "parasha": "ואתחנן",
        "versenikud": "לֹ֣א תֹסִ֗פוּ עַל־ הַדָּבָר֙ אֲשֶׁ֤ר אָנֹכִי֙ מְצַוֶּ֣ה אֶתְכֶ֔ם וְלֹ֥א תִגְרְע֖וּ מִמֶּ֑נּוּ לִשְׁמֹ֗ר אֶת־ מִצְוֺת֙ יְהוָ֣ה אֱלֹֽהֵיכֶ֔ם אֲשֶׁ֥ר אָנֹכִ֖י מְצַוֶּ֥ה אֶתְכֶֽם׃ ",
        "versenonikud": "לא תספו על הדבר אשר אנכי מצוה אתכם ולא תגרעו ממנו לשמר את מצות יהוה אלהיכם אשר אנכי מצוה אתכם "
    },
    {
        "bookchapter": "דברים",
        "chapter": "ד",
        "versechapter": "ג",
        "bookseder": "דברים",
        "seder": "ד",
        "verseseder": "י",
        "parasha": "ואתחנן",
        "versenikud": "עֵֽינֵיכֶם֙ הָֽרֹאֹ֔ת אֵ֛ת אֲשֶׁר־ עָשָׂ֥ה יְהוָ֖ה בְּבַ֣עַל פְּע֑וֹר כִּ֣י כָל־ הָאִ֗ישׁ אֲשֶׁ֤ר הָלַךְ֙ אַחֲרֵ֣י בַֽעַל־ פְּע֔וֹר הִשְׁמִיד֛וֹ יְהוָ֥ה אֱלֹהֶ֖יךָ מִקִּרְבֶּֽךָ׃ ",
        "versenonikud": "עיניכם הראת את אשר עשה יהוה בבעל פעור כי כל האיש אשר הלך אחרי בעל פעור השמידו יהוה אלהיך מקרבך "
    },
    {
        "bookchapter": "דברים",
        "chapter": "ד",
        "versechapter": "ד",
        "bookseder": "דברים",
        "seder": "ד",
        "verseseder": "יא",
        "parasha": "ואתחנן",
        "versenikud": "וְאַתֶּם֙ הַדְּבֵקִ֔ים בַּיהוָ֖ה אֱלֹהֵיכֶ֑ם חַיִּ֥ים כֻּלְּכֶ֖ם הַיּֽוֹם׃ ",
        "versenonikud": "ואתם הדבקים ביהוה אלהיכם חיים כלכם היום "
    },
    {
        "bookchapter": "דברים",
        "chapter": "ד",
        "versechapter": "ה",
        "bookseder": "דברים",
        "seder": "ד",
        "verseseder": "יב",
        "parasha": "ואתחנן",
        "versenikud": "רְאֵ֣ה ׀ לִמַּ֣דְתִּי אֶתְכֶ֗ם חֻקִּים֙ וּמִשְׁפָּטִ֔ים כַּאֲשֶׁ֥ר צִוַּ֖נִי יְהוָ֣ה אֱלֹהָ֑י לַעֲשׂ֣וֹת כֵּ֔ן בְּקֶ֣רֶב הָאָ֔רֶץ אֲשֶׁ֥ר אַתֶּ֛ם בָּאִ֥ים שָׁ֖מָּה לְרִשְׁתָּֽהּ׃ ",
        "versenonikud": "ראה  למדתי אתכם חקים ומשפטים כאשר צוני יהוה אלהי לעשות כן בקרב הארץ אשר אתם באים שמה לרשתה "
    },
    {
        "bookchapter": "דברים",
        "chapter": "ד",
        "versechapter": "ו",
        "bookseder": "דברים",
        "seder": "ד",
        "verseseder": "יג",
        "parasha": "ואתחנן",
        "versenikud": "וּשְׁמַרְתֶּם֮ וַעֲשִׂיתֶם֒ כִּ֣י הִ֤וא חָכְמַתְכֶם֙ וּבִ֣ינַתְכֶ֔ם לְעֵינֵ֖י הָעַמִּ֑ים אֲשֶׁ֣ר יִשְׁמְע֗וּן אֵ֚ת כָּל־ הַחֻקִּ֣ים הָאֵ֔לֶּה וְאָמְר֗וּ רַ֚ק עַם־ חָכָ֣ם וְנָב֔וֹן הַגּ֥וֹי הַגָּד֖וֹל הַזֶּֽה׃ ",
        "versenonikud": "ושמרתם ועשיתם כי הוא חכמתכם ובינתכם לעיני העמים אשר ישמעון את כל החקים האלה ואמרו רק עם חכם ונבון הגוי הגדול הזה "
    },
    {
        "bookchapter": "דברים",
        "chapter": "ד",
        "versechapter": "ז",
        "bookseder": "דברים",
        "seder": "ד",
        "verseseder": "יד",
        "parasha": "ואתחנן",
        "versenikud": "כִּ֚י מִי־ ג֣וֹי גָּד֔וֹל אֲשֶׁר־ ל֥וֹ אֱלֹהִ֖ים קְרֹבִ֣ים אֵלָ֑יו כַּיהוָ֣ה אֱלֹהֵ֔ינוּ בְּכָּל־ קָרְאֵ֖נוּ אֵלָֽיו׃ ",
        "versenonikud": "כי מי גוי גדול אשר לו אלהים קרבים אליו כיהוה אלהינו בכל קראנו אליו "
    },
    {
        "bookchapter": "דברים",
        "chapter": "ד",
        "versechapter": "ח",
        "bookseder": "דברים",
        "seder": "ד",
        "verseseder": "טו",
        "parasha": "ואתחנן",
        "versenikud": "וּמִי֙ גּ֣וֹי גָּד֔וֹל אֲשֶׁר־ ל֛וֹ חֻקִּ֥ים וּמִשְׁפָּטִ֖ים צַדִּיקִ֑ם כְּכֹל֙ הַתּוֹרָ֣ה הַזֹּ֔את אֲשֶׁ֧ר אָנֹכִ֛י נֹתֵ֥ן לִפְנֵיכֶ֖ם הַיּֽוֹם׃ ",
        "versenonikud": "ומי גוי גדול אשר לו חקים ומשפטים צדיקם ככל התורה הזאת אשר אנכי נתן לפניכם היום "
    },
    {
        "bookchapter": "דברים",
        "chapter": "ד",
        "versechapter": "ט",
        "bookseder": "דברים",
        "seder": "ד",
        "verseseder": "טז",
        "parasha": "ואתחנן",
        "versenikud": "רַ֡ק הִשָּׁ֣מֶר לְךָ֩ וּשְׁמֹ֨ר נַפְשְׁךָ֜ מְאֹ֗ד פֶּן־ תִּשְׁכַּ֨ח אֶת־ הַדְּבָרִ֜ים אֲשֶׁר־ רָא֣וּ עֵינֶ֗יךָ וּפֶן־ יָס֙וּרוּ֙ מִלְּבָ֣בְךָ֔ כֹּ֖ל יְמֵ֣י חַיֶּ֑יךָ וְהוֹדַעְתָּ֥ם לְבָנֶ֖יךָ וְלִבְנֵ֥י בָנֶֽיךָ׃ ",
        "versenonikud": "רק השמר לך ושמר נפשך מאד פן תשכח את הדברים אשר ראו עיניך ופן יסורו מלבבך כל ימי חייך והודעתם לבניך ולבני בניך "
    },
    {
        "bookchapter": "דברים",
        "chapter": "ד",
        "versechapter": "י",
        "bookseder": "דברים",
        "seder": "ד",
        "verseseder": "יז",
        "parasha": "ואתחנן",
        "versenikud": "י֗וֹם אֲשֶׁ֨ר עָמַ֜דְתָּ לִפְנֵ֨י יְהוָ֣ה אֱלֹהֶיךָ֮ בְּחֹרֵב֒ בֶּאֱמֹ֨ר יְהוָ֜ה אֵלַ֗י הַקְהֶל־ לִי֙ אֶת־ הָעָ֔ם וְאַשְׁמִעֵ֖ם אֶת־ דְּבָרָ֑י אֲשֶׁ֨ר יִלְמְד֜וּן לְיִרְאָ֣ה אֹתִ֗י כָּל־ הַיָּמִים֙ אֲשֶׁ֨ר הֵ֤ם חַיִּים֙ עַל־ הָ֣אֲדָמָ֔ה וְאֶת־ בְּנֵיהֶ֖ם יְלַמֵּדֽוּן׃ ",
        "versenonikud": "יום אשר עמדת לפני יהוה אלהיך בחרב באמר יהוה אלי הקהל לי את העם ואשמעם את דברי אשר ילמדון ליראה אתי כל הימים אשר הם חיים על האדמה ואת בניהם ילמדון "
    },
    {
        "bookchapter": "דברים",
        "chapter": "ד",
        "versechapter": "יא",
        "bookseder": "דברים",
        "seder": "ד",
        "verseseder": "יח",
        "parasha": "ואתחנן",
        "versenikud": "וַתִּקְרְב֥וּן וַתַּֽעַמְד֖וּן תַּ֣חַת הָהָ֑ר וְהָהָ֞ר בֹּעֵ֤ר בָּאֵשׁ֙ עַד־ לֵ֣ב הַשָּׁמַ֔יִם חֹ֖שֶׁךְ עָנָ֥ן וַעֲרָפֶֽל׃ ",
        "versenonikud": "ותקרבון ותעמדון תחת ההר וההר בער באש עד לב השמים חשך ענן וערפל "
    },
    {
        "bookchapter": "דברים",
        "chapter": "ד",
        "versechapter": "יב",
        "bookseder": "דברים",
        "seder": "ד",
        "verseseder": "יט",
        "parasha": "ואתחנן",
        "versenikud": "וַיְדַבֵּ֧ר יְהוָ֛ה אֲלֵיכֶ֖ם מִתּ֣וֹךְ הָאֵ֑שׁ ק֤וֹל דְּבָרִים֙ אַתֶּ֣ם שֹׁמְעִ֔ים וּתְמוּנָ֛ה אֵינְכֶ֥ם רֹאִ֖ים זוּלָתִ֥י קֽוֹל׃ ",
        "versenonikud": "וידבר יהוה אליכם מתוך האש קול דברים אתם שמעים ותמונה אינכם ראים זולתי קול "
    },
    {
        "bookchapter": "דברים",
        "chapter": "ד",
        "versechapter": "יג",
        "bookseder": "דברים",
        "seder": "ד",
        "verseseder": "כ",
        "parasha": "ואתחנן",
        "versenikud": "וַיַּגֵּ֨ד לָכֶ֜ם אֶת־ בְּרִית֗וֹ אֲשֶׁ֨ר צִוָּ֤ה אֶתְכֶם֙ לַעֲשׂ֔וֹת עֲשֶׂ֖רֶת הַדְּבָרִ֑ים וַֽיִּכְתְּבֵ֔ם עַל־ שְׁנֵ֖י לֻח֥וֹת אֲבָנִֽים׃ ",
        "versenonikud": "ויגד לכם את בריתו אשר צוה אתכם לעשות עשרת הדברים ויכתבם על שני לחות אבנים "
    },
    {
        "bookchapter": "דברים",
        "chapter": "ד",
        "versechapter": "יד",
        "bookseder": "דברים",
        "seder": "ד",
        "verseseder": "כא",
        "parasha": "ואתחנן",
        "versenikud": "וְאֹתִ֞י צִוָּ֤ה יְהוָה֙ בָּעֵ֣ת הַהִ֔וא לְלַמֵּ֣ד אֶתְכֶ֔ם חֻקִּ֖ים וּמִשְׁפָּטִ֑ים לַעֲשֹׂתְכֶ֣ם אֹתָ֔ם בָּאָ֕רֶץ אֲשֶׁ֥ר אַתֶּ֛ם עֹבְרִ֥ים שָׁ֖מָּה לְרִשְׁתָּֽהּ׃ ",
        "versenonikud": "ואתי צוה יהוה בעת ההוא ללמד אתכם חקים ומשפטים לעשתכם אתם בארץ אשר אתם עברים שמה לרשתה "
    },
    {
        "bookchapter": "דברים",
        "chapter": "ד",
        "versechapter": "טו",
        "bookseder": "דברים",
        "seder": "ד",
        "verseseder": "כב",
        "parasha": "ואתחנן",
        "versenikud": "וְנִשְׁמַרְתֶּ֥ם מְאֹ֖ד לְנַפְשֹׁתֵיכֶ֑ם כִּ֣י לֹ֤א רְאִיתֶם֙ כָּל־ תְּמוּנָ֔ה בְּי֗וֹם דִּבֶּ֨ר יְהוָ֧ה אֲלֵיכֶ֛ם בְּחֹרֵ֖ב מִתּ֥וֹךְ הָאֵֽשׁ׃ ",
        "versenonikud": "ונשמרתם מאד לנפשתיכם כי לא ראיתם כל תמונה ביום דבר יהוה אליכם בחרב מתוך האש "
    },
    {
        "bookchapter": "דברים",
        "chapter": "ד",
        "versechapter": "טז",
        "bookseder": "דברים",
        "seder": "ד",
        "verseseder": "כג",
        "parasha": "ואתחנן",
        "versenikud": "פֶּ֨ן־ תַּשְׁחִת֔וּן וַעֲשִׂיתֶ֥ם לָכֶ֛ם פֶּ֖סֶל תְּמוּנַ֣ת כָּל־ סָ֑מֶל תַּבְנִ֥ית זָכָ֖ר א֥וֹ נְקֵבָֽה׃ ",
        "versenonikud": "פן תשחתון ועשיתם לכם פסל תמונת כל סמל תבנית זכר או נקבה "
    },
    {
        "bookchapter": "דברים",
        "chapter": "ד",
        "versechapter": "יז",
        "bookseder": "דברים",
        "seder": "ד",
        "verseseder": "כד",
        "parasha": "ואתחנן",
        "versenikud": "תַּבְנִ֕ית כָּל־ בְּהֵמָ֖ה אֲשֶׁ֣ר בָּאָ֑רֶץ תַּבְנִית֙ כָּל־ צִפּ֣וֹר כָּנָ֔ף אֲשֶׁ֥ר תָּע֖וּף בַּשָּׁמָֽיִם׃ ",
        "versenonikud": "תבנית כל בהמה אשר בארץ תבנית כל צפור כנף אשר תעוף בשמים "
    },
    {
        "bookchapter": "דברים",
        "chapter": "ד",
        "versechapter": "יח",
        "bookseder": "דברים",
        "seder": "ד",
        "verseseder": "כה",
        "parasha": "ואתחנן",
        "versenikud": "תַּבְנִ֕ית כָּל־ רֹמֵ֖שׂ בָּאֲדָמָ֑ה תַּבְנִ֛ית כָּל־ דָּגָ֥ה אֲשֶׁר־ בַּמַּ֖יִם מִתַּ֥חַת לָאָֽרֶץ׃ ",
        "versenonikud": "תבנית כל רמש באדמה תבנית כל דגה אשר במים מתחת לארץ "
    },
    {
        "bookchapter": "דברים",
        "chapter": "ד",
        "versechapter": "יט",
        "bookseder": "דברים",
        "seder": "ד",
        "verseseder": "כו",
        "parasha": "ואתחנן",
        "versenikud": "וּפֶן־ תִּשָּׂ֨א עֵינֶ֜יךָ הַשָּׁמַ֗יְמָה וְֽ֠רָאִיתָ אֶת־ הַשֶּׁ֨מֶשׁ וְאֶת־ הַיָּרֵ֜חַ וְאֶת־ הַכּֽוֹכָבִ֗ים כֹּ֚ל צְבָ֣א הַשָּׁמַ֔יִם וְנִדַּחְתָּ֛ וְהִשְׁתַּחֲוִ֥יתָ לָהֶ֖ם וַעֲבַדְתָּ֑ם אֲשֶׁ֨ר חָלַ֜ק יְהוָ֤ה אֱלֹהֶ֙יךָ֙ אֹתָ֔ם לְכֹל֙ הָֽעַמִּ֔ים תַּ֖חַת כָּל־ הַשָּׁמָֽיִם׃ ",
        "versenonikud": "ופן תשא עיניך השמימה וראית את השמש ואת הירח ואת הכוכבים כל צבא השמים ונדחת והשתחוית להם ועבדתם אשר חלק יהוה אלהיך אתם לכל העמים תחת כל השמים "
    },
    {
        "bookchapter": "דברים",
        "chapter": "ד",
        "versechapter": "כ",
        "bookseder": "דברים",
        "seder": "ד",
        "verseseder": "כז",
        "parasha": "ואתחנן",
        "versenikud": "וְאֶתְכֶם֙ לָקַ֣ח יְהוָ֔ה וַיּוֹצִ֥א אֶתְכֶ֛ם מִכּ֥וּר הַבַּרְזֶ֖ל מִמִּצְרָ֑יִם לִהְי֥וֹת ל֛וֹ לְעַ֥ם נַחֲלָ֖ה כַּיּ֥וֹם הַזֶּֽה׃ ",
        "versenonikud": "ואתכם לקח יהוה ויוצא אתכם מכור הברזל ממצרים להיות לו לעם נחלה כיום הזה "
    },
    {
        "bookchapter": "דברים",
        "chapter": "ד",
        "versechapter": "כא",
        "bookseder": "דברים",
        "seder": "ד",
        "verseseder": "כח",
        "parasha": "ואתחנן",
        "versenikud": "וַֽיהוָ֥ה הִתְאַנֶּף־ בִּ֖י עַל־ דִּבְרֵיכֶ֑ם וַיִּשָּׁבַ֗ע לְבִלְתִּ֤י עָבְרִי֙ אֶת־ הַיַּרְדֵּ֔ן וּלְבִלְתִּי־ בֹא֙ אֶל־ הָאָ֣רֶץ הַטּוֹבָ֔ה אֲשֶׁר֙ יְהוָ֣ה אֱלֹהֶ֔יךָ נֹתֵ֥ן לְךָ֖ נַחֲלָֽה׃ ",
        "versenonikud": "ויהוה התאנף בי על דבריכם וישבע לבלתי עברי את הירדן ולבלתי בא אל הארץ הטובה אשר יהוה אלהיך נתן לך נחלה "
    },
    {
        "bookchapter": "דברים",
        "chapter": "ד",
        "versechapter": "כב",
        "bookseder": "דברים",
        "seder": "ד",
        "verseseder": "כט",
        "parasha": "ואתחנן",
        "versenikud": "כִּ֣י אָנֹכִ֥י מֵת֙ בָּאָ֣רֶץ הַזֹּ֔את אֵינֶ֥נִּי עֹבֵ֖ר אֶת־ הַיַּרְדֵּ֑ן וְאַתֶּם֙ עֹֽבְרִ֔ים וִֽירִשְׁתֶּ֕ם אֶת־ הָאָ֥רֶץ הַטּוֹבָ֖ה הַזֹּֽאת׃ ",
        "versenonikud": "כי אנכי מת בארץ הזאת אינני עבר את הירדן ואתם עברים וירשתם את הארץ הטובה הזאת "
    },
    {
        "bookchapter": "דברים",
        "chapter": "ד",
        "versechapter": "כג",
        "bookseder": "דברים",
        "seder": "ד",
        "verseseder": "ל",
        "parasha": "ואתחנן",
        "versenikud": "הִשָּׁמְר֣וּ לָכֶ֗ם פֶּֽן־ תִּשְׁכְּחוּ֙ אֶת־ בְּרִ֤ית יְהוָה֙ אֱלֹ֣הֵיכֶ֔ם אֲשֶׁ֥ר כָּרַ֖ת עִמָּכֶ֑ם וַעֲשִׂיתֶ֨ם לָכֶ֥ם פֶּ֙סֶל֙ תְּמ֣וּנַת כֹּ֔ל אֲשֶׁ֥ר צִוְּךָ֖ יְהוָ֥ה אֱלֹהֶֽיךָ׃ ",
        "versenonikud": "השמרו לכם פן תשכחו את ברית יהוה אלהיכם אשר כרת עמכם ועשיתם לכם פסל תמונת כל אשר צוך יהוה אלהיך "
    },
    {
        "bookchapter": "דברים",
        "chapter": "ד",
        "versechapter": "כד",
        "bookseder": "דברים",
        "seder": "ד",
        "verseseder": "לא",
        "parasha": "ואתחנן",
        "versenikud": "כִּ֚י יְהוָ֣ה אֱלֹהֶ֔יךָ אֵ֥שׁ אֹכְלָ֖ה ה֑וּא אֵ֖ל קַנָּֽא׃ ",
        "versenonikud": "כי יהוה אלהיך אש אכלה הוא אל קנא "
    },
    {
        "bookchapter": "דברים",
        "chapter": "ד",
        "versechapter": "כה",
        "bookseder": "דברים",
        "seder": "ד",
        "verseseder": "לב",
        "parasha": "ואתחנן",
        "versenikud": "כִּֽי־ תוֹלִ֤יד בָּנִים֙ וּבְנֵ֣י בָנִ֔ים וְנוֹשַׁנְתֶּ֖ם בָּאָ֑רֶץ וְהִשְׁחַתֶּ֗ם וַעֲשִׂ֤יתֶם פֶּ֙סֶל֙ תְּמ֣וּנַת כֹּ֔ל וַעֲשִׂיתֶ֥ם הָרַ֛ע בְּעֵינֵ֥י יְהוָֽה־ אֱלֹהֶ֖יךָ לְהַכְעִיסֽוֹ׃ ",
        "versenonikud": "כי תוליד בנים ובני בנים ונושנתם בארץ והשחתם ועשיתם פסל תמונת כל ועשיתם הרע בעיני יהוה אלהיך להכעיסו "
    },
    {
        "bookchapter": "דברים",
        "chapter": "ד",
        "versechapter": "כו",
        "bookseder": "דברים",
        "seder": "ד",
        "verseseder": "לג",
        "parasha": "ואתחנן",
        "versenikud": "הַעִידֹתִי֩ בָכֶ֨ם הַיּ֜וֹם אֶת־ הַשָּׁמַ֣יִם וְאֶת־ הָאָ֗רֶץ כִּֽי־ אָבֹ֣ד תֹּאבֵדוּן֮ מַהֵר֒ מֵעַ֣ל הָאָ֔רֶץ אֲשֶׁ֨ר אַתֶּ֜ם עֹבְרִ֧ים אֶת־ הַיַּרְדֵּ֛ן שָׁ֖מָּה לְרִשְׁתָּ֑הּ לֹֽא־ תַאֲרִיכֻ֤ן יָמִים֙ עָלֶ֔יהָ כִּ֥י הִשָּׁמֵ֖ד תִּשָּׁמֵדֽוּן׃ ",
        "versenonikud": "העידתי בכם היום את השמים ואת הארץ כי אבד תאבדון מהר מעל הארץ אשר אתם עברים את הירדן שמה לרשתה לא תאריכן ימים עליה כי השמד תשמדון "
    },
    {
        "bookchapter": "דברים",
        "chapter": "ד",
        "versechapter": "כז",
        "bookseder": "דברים",
        "seder": "ד",
        "verseseder": "לד",
        "parasha": "ואתחנן",
        "versenikud": "וְהֵפִ֧יץ יְהוָ֛ה אֶתְכֶ֖ם בָּעַמִּ֑ים וְנִשְׁאַרְתֶּם֙ מְתֵ֣י מִסְפָּ֔ר בַּגּוֹיִ֕ם אֲשֶׁ֨ר יְנַהֵ֧ג יְהוָ֛ה אֶתְכֶ֖ם שָֽׁמָּה׃ ",
        "versenonikud": "והפיץ יהוה אתכם בעמים ונשארתם מתי מספר בגוים אשר ינהג יהוה אתכם שמה "
    },
    {
        "bookchapter": "דברים",
        "chapter": "ד",
        "versechapter": "כח",
        "bookseder": "דברים",
        "seder": "ד",
        "verseseder": "לה",
        "parasha": "ואתחנן",
        "versenikud": "וַעֲבַדְתֶּם־ שָׁ֣ם אֱלֹהִ֔ים מַעֲשֵׂ֖ה יְדֵ֣י אָדָ֑ם עֵ֣ץ וָאֶ֔בֶן אֲשֶׁ֤ר לֹֽא־ יִרְאוּן֙ וְלֹ֣א יִשְׁמְע֔וּן וְלֹ֥א יֹֽאכְל֖וּן וְלֹ֥א יְרִיחֻֽן׃ ",
        "versenonikud": "ועבדתם שם אלהים מעשה ידי אדם עץ ואבן אשר לא יראון ולא ישמעון ולא יאכלון ולא יריחן "
    },
    {
        "bookchapter": "דברים",
        "chapter": "ד",
        "versechapter": "כט",
        "bookseder": "דברים",
        "seder": "ד",
        "verseseder": "לו",
        "parasha": "ואתחנן",
        "versenikud": "וּבִקַּשְׁתֶּ֥ם מִשָּׁ֛ם אֶת־ יְהוָ֥ה אֱלֹהֶ֖יךָ וּמָצָ֑אתָ כִּ֣י תִדְרְשֶׁ֔נּוּ בְּכָל־ לְבָבְךָ֖ וּבְכָל־ נַפְשֶֽׁךָ׃ ",
        "versenonikud": "ובקשתם משם את יהוה אלהיך ומצאת כי תדרשנו בכל לבבך ובכל נפשך "
    },
    {
        "bookchapter": "דברים",
        "chapter": "ד",
        "versechapter": "ל",
        "bookseder": "דברים",
        "seder": "ד",
        "verseseder": "לז",
        "parasha": "ואתחנן",
        "versenikud": "בַּצַּ֣ר לְךָ֔ וּמְצָא֕וּךָ כֹּ֖ל הַדְּבָרִ֣ים הָאֵ֑לֶּה בְּאַחֲרִית֙ הַיָּמִ֔ים וְשַׁבְתָּ֙ עַד־ יְהוָ֣ה אֱלֹהֶ֔יךָ וְשָׁמַעְתָּ֖ בְּקֹלֽוֹ׃ ",
        "versenonikud": "בצר לך ומצאוך כל הדברים האלה באחרית הימים ושבת עד יהוה אלהיך ושמעת בקלו "
    },
    {
        "bookchapter": "דברים",
        "chapter": "ד",
        "versechapter": "לא",
        "bookseder": "דברים",
        "seder": "ד",
        "verseseder": "לח",
        "parasha": "ואתחנן",
        "versenikud": "כִּ֣י אֵ֤ל רַחוּם֙ יְהוָ֣ה אֱלֹהֶ֔יךָ לֹ֥א יַרְפְּךָ֖ וְלֹ֣א יַשְׁחִיתֶ֑ךָ וְלֹ֤א יִשְׁכַּח֙ אֶת־ בְּרִ֣ית אֲבֹתֶ֔יךָ אֲשֶׁ֥ר נִשְׁבַּ֖ע לָהֶֽם׃ ",
        "versenonikud": "כי אל רחום יהוה אלהיך לא ירפך ולא ישחיתך ולא ישכח את ברית אבתיך אשר נשבע להם "
    },
    {
        "bookchapter": "דברים",
        "chapter": "ד",
        "versechapter": "לב",
        "bookseder": "דברים",
        "seder": "ד",
        "verseseder": "לט",
        "parasha": "ואתחנן",
        "versenikud": "כִּ֣י שְׁאַל־ נָא֩ לְיָמִ֨ים רִֽאשֹׁנִ֜ים אֲשֶׁר־ הָי֣וּ לְפָנֶ֗יךָ לְמִן־ הַיּוֹם֙ אֲשֶׁר֩ בָּרָ֨א אֱלֹהִ֤ים ׀ אָדָם֙ עַל־ הָאָ֔רֶץ וּלְמִקְצֵ֥ה הַשָּׁמַ֖יִם וְעַד־ קְצֵ֣ה הַשָּׁמָ֑יִם הֲנִֽהְיָ֗ה כַּדָּבָ֤ר הַגָּדוֹל֙ הַזֶּ֔ה א֖וֹ הֲנִשְׁמַ֥ע כָּמֹֽהוּ׃ ",
        "versenonikud": "כי שאל נא לימים ראשנים אשר היו לפניך למן היום אשר ברא אלהים  אדם על הארץ ולמקצה השמים ועד קצה השמים הנהיה כדבר הגדול הזה או הנשמע כמהו "
    },
    {
        "bookchapter": "דברים",
        "chapter": "ד",
        "versechapter": "לג",
        "bookseder": "דברים",
        "seder": "ד",
        "verseseder": "מ",
        "parasha": "ואתחנן",
        "versenikud": "הֲשָׁ֣מַֽע עָם֩ ק֨וֹל אֱלֹהִ֜ים מְדַבֵּ֧ר מִתּוֹךְ־ הָאֵ֛שׁ כַּאֲשֶׁר־ שָׁמַ֥עְתָּ אַתָּ֖ה וַיֶּֽחִי׃ ",
        "versenonikud": "השמע עם קול אלהים מדבר מתוך האש כאשר שמעת אתה ויחי "
    },
    {
        "bookchapter": "דברים",
        "chapter": "ד",
        "versechapter": "לד",
        "bookseder": "דברים",
        "seder": "ד",
        "verseseder": "מא",
        "parasha": "ואתחנן",
        "versenikud": "א֣וֹ ׀ הֲנִסָּ֣ה אֱלֹהִ֗ים לָ֠בוֹא לָקַ֨חַת ל֣וֹ גוֹי֮ מִקֶּ֣רֶב גּוֹי֒ בְּמַסֹּת֩ בְּאֹתֹ֨ת וּבְמוֹפְתִ֜ים וּבְמִלְחָמָ֗ה וּבְיָ֤ד חֲזָקָה֙ וּבִזְר֣וֹעַ נְטוּיָ֔ה וּבְמוֹרָאִ֖ים גְּדֹלִ֑ים כְּ֠כֹל אֲשֶׁר־ עָשָׂ֨ה לָכֶ֜ם יְהוָ֧ה אֱלֹהֵיכֶ֛ם בְּמִצְרַ֖יִם לְעֵינֶֽיךָ׃ ",
        "versenonikud": "או  הנסה אלהים לבוא לקחת לו גוי מקרב גוי במסת באתת ובמופתים ובמלחמה וביד חזקה ובזרוע נטויה ובמוראים גדלים ככל אשר עשה לכם יהוה אלהיכם במצרים לעיניך "
    },
    {
        "bookchapter": "דברים",
        "chapter": "ד",
        "versechapter": "לה",
        "bookseder": "דברים",
        "seder": "ד",
        "verseseder": "מב",
        "parasha": "ואתחנן",
        "versenikud": "אַתָּה֙ הָרְאֵ֣תָ לָדַ֔עַת כִּ֥י יְהוָ֖ה ה֣וּא הָאֱלֹהִ֑ים אֵ֥ין ע֖וֹד מִלְבַדּֽוֹ׃ ",
        "versenonikud": "אתה הראת לדעת כי יהוה הוא האלהים אין עוד מלבדו "
    },
    {
        "bookchapter": "דברים",
        "chapter": "ד",
        "versechapter": "לו",
        "bookseder": "דברים",
        "seder": "ד",
        "verseseder": "מג",
        "parasha": "ואתחנן",
        "versenikud": "מִן־ הַשָּׁמַ֛יִם הִשְׁמִֽיעֲךָ֥ אֶת־ קֹל֖וֹ לְיַסְּרֶ֑ךָּ וְעַל־ הָאָ֗רֶץ הֶרְאֲךָ֙ אֶת־ אִשּׁ֣וֹ הַגְּדוֹלָ֔ה וּדְבָרָ֥יו שָׁמַ֖עְתָּ מִתּ֥וֹךְ הָאֵֽשׁ׃ ",
        "versenonikud": "מן השמים השמיעך את קלו ליסרך ועל הארץ הראך את אשו הגדולה ודבריו שמעת מתוך האש "
    },
    {
        "bookchapter": "דברים",
        "chapter": "ד",
        "versechapter": "לז",
        "bookseder": "דברים",
        "seder": "ד",
        "verseseder": "מד",
        "parasha": "ואתחנן",
        "versenikud": "וְתַ֗חַת כִּ֤י אָהַב֙ אֶת־ אֲבֹתֶ֔יךָ וַיִּבְחַ֥ר בְּזַרְע֖וֹ אַחֲרָ֑יו וַיּוֹצִֽאֲךָ֧ בְּפָנָ֛יו בְּכֹח֥וֹ הַגָּדֹ֖ל מִמִּצְרָֽיִם׃ ",
        "versenonikud": "ותחת כי אהב את אבתיך ויבחר בזרעו אחריו ויוצאך בפניו בכחו הגדל ממצרים "
    },
    {
        "bookchapter": "דברים",
        "chapter": "ד",
        "versechapter": "לח",
        "bookseder": "דברים",
        "seder": "ד",
        "verseseder": "מה",
        "parasha": "ואתחנן",
        "versenikud": "לְהוֹרִ֗ישׁ גּוֹיִ֛ם גְּדֹלִ֧ים וַעֲצֻמִ֛ים מִמְּךָ֖ מִפָּנֶ֑יךָ לַהֲבִֽיאֲךָ֗ לָֽתֶת־ לְךָ֧ אֶת־ אַרְצָ֛ם נַחֲלָ֖ה כַּיּ֥וֹם הַזֶּֽה׃ ",
        "versenonikud": "להוריש גוים גדלים ועצמים ממך מפניך להביאך לתת לך את ארצם נחלה כיום הזה "
    },
    {
        "bookchapter": "דברים",
        "chapter": "ד",
        "versechapter": "לט",
        "bookseder": "דברים",
        "seder": "ד",
        "verseseder": "מו",
        "parasha": "ואתחנן",
        "versenikud": "וְיָדַעְתָּ֣ הַיּ֗וֹם וַהֲשֵׁבֹתָ֮ אֶל־ לְבָבֶךָ֒ כִּ֤י יְהוָה֙ ה֣וּא הָֽאֱלֹהִ֔ים בַּשָּׁמַ֣יִם מִמַּ֔עַל וְעַל־ הָאָ֖רֶץ מִתָּ֑חַת אֵ֖ין עֽוֹד׃ ",
        "versenonikud": "וידעת היום והשבת אל לבבך כי יהוה הוא האלהים בשמים ממעל ועל הארץ מתחת אין עוד "
    },
    {
        "bookchapter": "דברים",
        "chapter": "ד",
        "versechapter": "מ",
        "bookseder": "דברים",
        "seder": "ד",
        "verseseder": "מז",
        "parasha": "ואתחנן",
        "versenikud": "וְשָׁמַרְתָּ֞ אֶת־ חֻקָּ֣יו וְאֶת־ מִצְוֺתָ֗יו אֲשֶׁ֨ר אָנֹכִ֤י מְצַוְּךָ֙ הַיּ֔וֹם אֲשֶׁר֙ יִיטַ֣ב לְךָ֔ וּלְבָנֶ֖יךָ אַחֲרֶ֑יךָ וּלְמַ֨עַן תַּאֲרִ֤יךְ יָמִים֙ עַל־ הַ֣אֲדָמָ֔ה אֲשֶׁ֨ר יְהוָ֧ה אֱלֹהֶ֛יךָ נֹתֵ֥ן לְךָ֖ כָּל־ הַיָּמִֽים׃ ",
        "versenonikud": "ושמרת את חקיו ואת מצותיו אשר אנכי מצוך היום אשר ייטב לך ולבניך אחריך ולמען תאריך ימים על האדמה אשר יהוה אלהיך נתן לך כל הימים "
    },
    {
        "bookchapter": "דברים",
        "chapter": "ד",
        "versechapter": "מא",
        "bookseder": "דברים",
        "seder": "ה",
        "verseseder": "א",
        "parasha": "ואתחנן",
        "versenikud": "אָ֣ז יַבְדִּ֤יל מֹשֶׁה֙ שָׁלֹ֣שׁ עָרִ֔ים בְּעֵ֖בֶר הַיַּרְדֵּ֑ן מִזְרְחָ֖ה שָֽׁמֶשׁ׃ ",
        "versenonikud": "אז יבדיל משה שלש ערים בעבר הירדן מזרחה שמש "
    },
    {
        "bookchapter": "דברים",
        "chapter": "ד",
        "versechapter": "מב",
        "bookseder": "דברים",
        "seder": "ה",
        "verseseder": "ב",
        "parasha": "ואתחנן",
        "versenikud": "לָנֻ֨ס שָׁ֜מָּה רוֹצֵ֗חַ אֲשֶׁ֨ר יִרְצַ֤ח אֶת־ רֵעֵ֙הוּ֙ בִּבְלִי־ דַ֔עַת וְה֛וּא לֹא־ שֹׂנֵ֥א ל֖וֹ מִתְּמ֣וֹל שִׁלְשׁ֑וֹם וְנָ֗ס אֶל־ אַחַ֛ת מִן־ הֶעָרִ֥ים הָאֵ֖ל וָחָֽי׃ ",
        "versenonikud": "לנס שמה רוצח אשר ירצח את רעהו בבלי דעת והוא לא שנא לו מתמול שלשום ונס אל אחת מן הערים האל וחי "
    },
    {
        "bookchapter": "דברים",
        "chapter": "ד",
        "versechapter": "מג",
        "bookseder": "דברים",
        "seder": "ה",
        "verseseder": "ג",
        "parasha": "ואתחנן",
        "versenikud": "אֶת־ בֶּ֧צֶר בַּמִּדְבָּ֛ר בְּאֶ֥רֶץ הַמִּישֹׁ֖ר לָרֻֽאוּבֵנִ֑י וְאֶת־ רָאמֹ֤ת בַּגִּלְעָד֙ לַגָּדִ֔י וְאֶת־ גּוֹלָ֥ן בַּבָּשָׁ֖ן לַֽמְנַשִּֽׁי׃ ",
        "versenonikud": "את בצר במדבר בארץ המישר לראובני ואת ראמת בגלעד לגדי ואת גולן בבשן למנשי "
    },
    {
        "bookchapter": "דברים",
        "chapter": "ד",
        "versechapter": "מד",
        "bookseder": "דברים",
        "seder": "ה",
        "verseseder": "ד",
        "parasha": "ואתחנן",
        "versenikud": "וְזֹ֖את הַתּוֹרָ֑ה אֲשֶׁר־ שָׂ֣ם מֹשֶׁ֔ה לִפְנֵ֖י בְּנֵ֥י יִשְׂרָאֵֽל׃ ",
        "versenonikud": "וזאת התורה אשר שם משה לפני בני ישראל "
    },
    {
        "bookchapter": "דברים",
        "chapter": "ד",
        "versechapter": "מה",
        "bookseder": "דברים",
        "seder": "ה",
        "verseseder": "ה",
        "parasha": "ואתחנן",
        "versenikud": "אֵ֚לֶּה הָֽעֵדֹ֔ת וְהַֽחֻקִּ֖ים וְהַמִּשְׁפָּטִ֑ים אֲשֶׁ֨ר דִּבֶּ֤ר מֹשֶׁה֙ אֶל־ בְּנֵ֣י יִשְׂרָאֵ֔ל בְּצֵאתָ֖ם מִמִּצְרָֽיִם׃ ",
        "versenonikud": "אלה העדת והחקים והמשפטים אשר דבר משה אל בני ישראל בצאתם ממצרים "
    },
    {
        "bookchapter": "דברים",
        "chapter": "ד",
        "versechapter": "מו",
        "bookseder": "דברים",
        "seder": "ה",
        "verseseder": "ו",
        "parasha": "ואתחנן",
        "versenikud": "בְּעֵ֨בֶר הַיַּרְדֵּ֜ן בַּגַּ֗יְא מ֚וּל בֵּ֣ית פְּע֔וֹר בְּאֶ֗רֶץ סִיחֹן֙ מֶ֣לֶךְ הָֽאֱמֹרִ֔י אֲשֶׁ֥ר יוֹשֵׁ֖ב בְּחֶשְׁבּ֑וֹן אֲשֶׁ֨ר הִכָּ֤ה מֹשֶׁה֙ וּבְנֵֽי יִשְׂרָאֵ֔ל בְּצֵאתָ֖ם מִמִּצְרָֽיִם׃ ",
        "versenonikud": "בעבר הירדן בגיא מול בית פעור בארץ סיחן מלך האמרי אשר יושב בחשבון אשר הכה משה ובני ישראל בצאתם ממצרים "
    },
    {
        "bookchapter": "דברים",
        "chapter": "ד",
        "versechapter": "מז",
        "bookseder": "דברים",
        "seder": "ה",
        "verseseder": "ז",
        "parasha": "ואתחנן",
        "versenikud": "וַיִּֽירְשׁ֨וּ אֶת־ אַרְצ֜וֹ וְאֶת־ אֶ֣רֶץ ׀ ע֣וֹג מֶֽלֶךְ־ הַבָּשָׁ֗ן שְׁנֵי֙ מַלְכֵ֣י הָֽאֱמֹרִ֔י אֲשֶׁ֖ר בְּעֵ֣בֶר הַיַּרְדֵּ֑ן מִזְרַ֖ח שָֽׁמֶשׁ׃ ",
        "versenonikud": "ויירשו את ארצו ואת ארץ  עוג מלך הבשן שני מלכי האמרי אשר בעבר הירדן מזרח שמש "
    },
    {
        "bookchapter": "דברים",
        "chapter": "ד",
        "versechapter": "מח",
        "bookseder": "דברים",
        "seder": "ה",
        "verseseder": "ח",
        "parasha": "ואתחנן",
        "versenikud": "מֵעֲרֹעֵ֞ר אֲשֶׁ֨ר עַל־ שְׂפַת־ נַ֧חַל אַרְנֹ֛ן וְעַד־ הַ֥ר שִׂיאֹ֖ן ה֥וּא חֶרְמֽוֹן׃ ",
        "versenonikud": "מערער אשר על שפת נחל ארנן ועד הר שיאן הוא חרמון "
    },
    {
        "bookchapter": "דברים",
        "chapter": "ד",
        "versechapter": "מט",
        "bookseder": "דברים",
        "seder": "ה",
        "verseseder": "ט",
        "parasha": "ואתחנן",
        "versenikud": "וְכָל־ הָ֨עֲרָבָ֜ה עֵ֤בֶר הַיַּרְדֵּן֙ מִזְרָ֔חָה וְעַ֖ד יָ֣ם הָעֲרָבָ֑ה תַּ֖חַת אַשְׁדֹּ֥ת הַפִּסְגָּֽה׃ ",
        "versenonikud": "וכל הערבה עבר הירדן מזרחה ועד ים הערבה תחת אשדת הפסגה "
    }
]