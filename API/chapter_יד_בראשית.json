[
    {
        "bookchapter": "בראשית",
        "chapter": "יד",
        "versechapter": "א",
        "bookseder": "בראשית",
        "seder": "יא",
        "verseseder": "א",
        "parasha": "לך לך",
        "versenikud": "וַיְהִ֗י בִּימֵי֙ אַמְרָפֶ֣ל מֶֽלֶךְ־ שִׁנְעָ֔ר אַרְי֖וֹךְ מֶ֣לֶךְ אֶלָּסָ֑ר כְּדָרְלָעֹ֙מֶר֙ מֶ֣לֶךְ עֵילָ֔ם וְתִדְעָ֖ל מֶ֥לֶךְ גּוֹיִֽם׃ ",
        "versenonikud": "ויהי בימי אמרפל מלך שנער אריוך מלך אלסר כדרלעמר מלך עילם ותדעל מלך גוים "
    },
    {
        "bookchapter": "בראשית",
        "chapter": "יד",
        "versechapter": "ב",
        "bookseder": "בראשית",
        "seder": "יא",
        "verseseder": "ב",
        "parasha": "לך לך",
        "versenikud": "עָשׂ֣וּ מִלְחָמָ֗ה אֶת־ בֶּ֙רַע֙ מֶ֣לֶךְ סְדֹ֔ם וְאֶת־ בִּרְשַׁ֖ע מֶ֣לֶךְ עֲמֹרָ֑ה שִׁנְאָ֣ב ׀ מֶ֣לֶךְ אַדְמָ֗ה וְשֶׁמְאֵ֙בֶר֙ מֶ֣לֶךְ צביים צְבוֹיִ֔ים וּמֶ֥לֶךְ בֶּ֖לַע הִיא־ צֹֽעַר׃ ",
        "versenonikud": "עשו מלחמה את ברע מלך סדם ואת ברשע מלך עמרה שנאב  מלך אדמה ושמאבר מלך צביים צבויים ומלך בלע היא צער "
    },
    {
        "bookchapter": "בראשית",
        "chapter": "יד",
        "versechapter": "ג",
        "bookseder": "בראשית",
        "seder": "יא",
        "verseseder": "ג",
        "parasha": "לך לך",
        "versenikud": "כָּל־ אֵ֙לֶּה֙ חָֽבְר֔וּ אֶל־ עֵ֖מֶק הַשִּׂדִּ֑ים ה֖וּא יָ֥ם הַמֶּֽלַח׃ ",
        "versenonikud": "כל אלה חברו אל עמק השדים הוא ים המלח "
    },
    {
        "bookchapter": "בראשית",
        "chapter": "יד",
        "versechapter": "ד",
        "bookseder": "בראשית",
        "seder": "יא",
        "verseseder": "ד",
        "parasha": "לך לך",
        "versenikud": "שְׁתֵּ֤ים עֶשְׂרֵה֙ שָׁנָ֔ה עָבְד֖וּ אֶת־ כְּדָרְלָעֹ֑מֶר וּשְׁלֹשׁ־ עֶשְׂרֵ֥ה שָׁנָ֖ה מָרָֽדוּ׃ ",
        "versenonikud": "שתים עשרה שנה עבדו את כדרלעמר ושלש עשרה שנה מרדו "
    },
    {
        "bookchapter": "בראשית",
        "chapter": "יד",
        "versechapter": "ה",
        "bookseder": "בראשית",
        "seder": "יא",
        "verseseder": "ה",
        "parasha": "לך לך",
        "versenikud": "וּבְאַרְבַּע֩ עֶשְׂרֵ֨ה שָׁנָ֜ה בָּ֣א כְדָרְלָעֹ֗מֶר וְהַמְּלָכִים֙ אֲשֶׁ֣ר אִתּ֔וֹ וַיַּכּ֤וּ אֶת־ רְפָאִים֙ בְּעַשְׁתְּרֹ֣ת קַרְנַ֔יִם וְאֶת־ הַזּוּזִ֖ים בְּהָ֑ם וְאֵת֙ הָֽאֵימִ֔ים בְּשָׁוֵ֖ה קִרְיָתָֽיִם׃ ",
        "versenonikud": "ובארבע עשרה שנה בא כדרלעמר והמלכים אשר אתו ויכו את רפאים בעשתרת קרנים ואת הזוזים בהם ואת האימים בשוה קריתים "
    },
    {
        "bookchapter": "בראשית",
        "chapter": "יד",
        "versechapter": "ו",
        "bookseder": "בראשית",
        "seder": "יא",
        "verseseder": "ו",
        "parasha": "לך לך",
        "versenikud": "וְאֶת־ הַחֹרִ֖י בְּהַרְרָ֣ם שֵׂעִ֑יר עַ֚ד אֵ֣יל פָּארָ֔ן אֲשֶׁ֖ר עַל־ הַמִּדְבָּֽר׃ ",
        "versenonikud": "ואת החרי בהררם שעיר עד איל פארן אשר על המדבר "
    },
    {
        "bookchapter": "בראשית",
        "chapter": "יד",
        "versechapter": "ז",
        "bookseder": "בראשית",
        "seder": "יא",
        "verseseder": "ז",
        "parasha": "לך לך",
        "versenikud": "וַ֠יָּשֻׁבוּ וַיָּבֹ֜אוּ אֶל־ עֵ֤ין מִשְׁפָּט֙ הִ֣וא קָדֵ֔שׁ וַיַּכּ֕וּ אֶֽת־ כָּל־ שְׂדֵ֖ה הָעֲמָלֵקִ֑י וְגַם֙ אֶת־ הָ֣אֱמֹרִ֔י הַיֹּשֵׁ֖ב בְּחַֽצְצֹ֥ן תָּמָֽר׃ ",
        "versenonikud": "וישבו ויבאו אל עין משפט הוא קדש ויכו את כל שדה העמלקי וגם את האמרי הישב בחצצן תמר "
    },
    {
        "bookchapter": "בראשית",
        "chapter": "יד",
        "versechapter": "ח",
        "bookseder": "בראשית",
        "seder": "יא",
        "verseseder": "ח",
        "parasha": "לך לך",
        "versenikud": "וַיֵּצֵ֨א מֶֽלֶךְ־ סְדֹ֜ם וּמֶ֣לֶךְ עֲמֹרָ֗ה וּמֶ֤לֶךְ אַדְמָה֙ וּמֶ֣לֶךְ צביים צְבוֹיִ֔ם וּמֶ֥לֶךְ בֶּ֖לַע הִוא־ צֹ֑עַר וַיַּֽעַרְכ֤וּ אִתָּם֙ מִלְחָמָ֔ה בְּעֵ֖מֶק הַשִּׂדִּֽים׃ ",
        "versenonikud": "ויצא מלך סדם ומלך עמרה ומלך אדמה ומלך צביים צבוים ומלך בלע הוא צער ויערכו אתם מלחמה בעמק השדים "
    },
    {
        "bookchapter": "בראשית",
        "chapter": "יד",
        "versechapter": "ט",
        "bookseder": "בראשית",
        "seder": "יא",
        "verseseder": "ט",
        "parasha": "לך לך",
        "versenikud": "אֵ֣ת כְּדָרְלָעֹ֜מֶר מֶ֣לֶךְ עֵילָ֗ם וְתִדְעָל֙ מֶ֣לֶךְ גּוֹיִ֔ם וְאַמְרָפֶל֙ מֶ֣לֶךְ שִׁנְעָ֔ר וְאַרְי֖וֹךְ מֶ֣לֶךְ אֶלָּסָ֑ר אַרְבָּעָ֥ה מְלָכִ֖ים אֶת־ הַחֲמִשָּֽׁה׃ ",
        "versenonikud": "את כדרלעמר מלך עילם ותדעל מלך גוים ואמרפל מלך שנער ואריוך מלך אלסר ארבעה מלכים את החמשה "
    },
    {
        "bookchapter": "בראשית",
        "chapter": "יד",
        "versechapter": "י",
        "bookseder": "בראשית",
        "seder": "יא",
        "verseseder": "י",
        "parasha": "לך לך",
        "versenikud": "וְעֵ֣מֶק הַשִׂדִּ֗ים בֶּֽאֱרֹ֤ת בֶּאֱרֹת֙ חֵמָ֔ר וַיָּנֻ֛סוּ מֶֽלֶךְ־ סְדֹ֥ם וַעֲמֹרָ֖ה וַיִּפְּלוּ־ שָׁ֑מָּה וְהַנִּשְׁאָרִ֖ים הֶ֥רָה נָּֽסוּ׃ ",
        "versenonikud": "ועמק השדים בארת בארת חמר וינסו מלך סדם ועמרה ויפלו שמה והנשארים הרה נסו "
    },
    {
        "bookchapter": "בראשית",
        "chapter": "יד",
        "versechapter": "יא",
        "bookseder": "בראשית",
        "seder": "יא",
        "verseseder": "יא",
        "parasha": "לך לך",
        "versenikud": "וַ֠יִּקְחוּ אֶת־ כָּל־ רְכֻ֨שׁ סְדֹ֧ם וַעֲמֹרָ֛ה וְאֶת־ כָּל־ אָכְלָ֖ם וַיֵּלֵֽכוּ׃ ",
        "versenonikud": "ויקחו את כל רכש סדם ועמרה ואת כל אכלם וילכו "
    },
    {
        "bookchapter": "בראשית",
        "chapter": "יד",
        "versechapter": "יב",
        "bookseder": "בראשית",
        "seder": "יא",
        "verseseder": "יב",
        "parasha": "לך לך",
        "versenikud": "וַיִּקְח֨וּ אֶת־ ל֧וֹט וְאֶת־ רְכֻשׁ֛וֹ בֶּן־ אֲחִ֥י אַבְרָ֖ם וַיֵּלֵ֑כוּ וְה֥וּא יֹשֵׁ֖ב בִּסְדֹֽם׃ ",
        "versenonikud": "ויקחו את לוט ואת רכשו בן אחי אברם וילכו והוא ישב בסדם "
    },
    {
        "bookchapter": "בראשית",
        "chapter": "יד",
        "versechapter": "יג",
        "bookseder": "בראשית",
        "seder": "יא",
        "verseseder": "יג",
        "parasha": "לך לך",
        "versenikud": "וַיָּבֹא֙ הַפָּלִ֔יט וַיַּגֵּ֖ד לְאַבְרָ֣ם הָעִבְרִ֑י וְהוּא֩ שֹׁכֵ֨ן בְּאֵֽלֹנֵ֜י מַמְרֵ֣א הָאֱמֹרִ֗י אֲחִ֤י אֶשְׁכֹּל֙ וַאֲחִ֣י עָנֵ֔ר וְהֵ֖ם בַּעֲלֵ֥י בְרִית־ אַבְרָֽם׃ ",
        "versenonikud": "ויבא הפליט ויגד לאברם העברי והוא שכן באלני ממרא האמרי אחי אשכל ואחי ענר והם בעלי ברית אברם "
    },
    {
        "bookchapter": "בראשית",
        "chapter": "יד",
        "versechapter": "יד",
        "bookseder": "בראשית",
        "seder": "יא",
        "verseseder": "יד",
        "parasha": "לך לך",
        "versenikud": "וַיִּשְׁמַ֣ע אַבְרָ֔ם כִּ֥י נִשְׁבָּ֖ה אָחִ֑יו וַיָּ֨רֶק אֶת־ חֲנִיכָ֜יו יְלִידֵ֣י בֵית֗וֹ שְׁמֹנָ֤ה עָשָׂר֙ וּשְׁלֹ֣שׁ מֵא֔וֹת וַיִּרְדֹּ֖ף עַד־ דָּֽן׃ ",
        "versenonikud": "וישמע אברם כי נשבה אחיו וירק את חניכיו ילידי ביתו שמנה עשר ושלש מאות וירדף עד דן "
    },
    {
        "bookchapter": "בראשית",
        "chapter": "יד",
        "versechapter": "טו",
        "bookseder": "בראשית",
        "seder": "יא",
        "verseseder": "טו",
        "parasha": "לך לך",
        "versenikud": "וַיֵּחָלֵ֨ק עֲלֵיהֶ֧ם ׀ לַ֛יְלָה ה֥וּא וַעֲבָדָ֖יו וַיַּכֵּ֑ם וַֽיִּרְדְּפֵם֙ עַד־ חוֹבָ֔ה אֲשֶׁ֥ר מִשְּׂמֹ֖אל לְדַמָּֽשֶׂק׃ ",
        "versenonikud": "ויחלק עליהם  לילה הוא ועבדיו ויכם וירדפם עד חובה אשר משמאל לדמשק "
    },
    {
        "bookchapter": "בראשית",
        "chapter": "יד",
        "versechapter": "טז",
        "bookseder": "בראשית",
        "seder": "יא",
        "verseseder": "טז",
        "parasha": "לך לך",
        "versenikud": "וַיָּ֕שֶׁב אֵ֖ת כָּל־ הָרְכֻ֑שׁ וְגַם֩ אֶת־ ל֨וֹט אָחִ֤יו וּרְכֻשׁוֹ֙ הֵשִׁ֔יב וְגַ֥ם אֶת־ הַנָּשִׁ֖ים וְאֶת־ הָעָֽם׃ ",
        "versenonikud": "וישב את כל הרכש וגם את לוט אחיו ורכשו השיב וגם את הנשים ואת העם "
    },
    {
        "bookchapter": "בראשית",
        "chapter": "יד",
        "versechapter": "יז",
        "bookseder": "בראשית",
        "seder": "יא",
        "verseseder": "יז",
        "parasha": "לך לך",
        "versenikud": "וַיֵּצֵ֣א מֶֽלֶךְ־ סְדֹם֮ לִקְרָאתוֹ֒ אַחֲרֵ֣י שׁוּב֗וֹ מֵֽהַכּוֹת֙ אֶת־ כְּדָרלָעֹ֔מֶר וְאֶת־ הַמְּלָכִ֖ים אֲשֶׁ֣ר אִתּ֑וֹ אֶל־ עֵ֣מֶק שָׁוֵ֔ה ה֖וּא עֵ֥מֶק הַמֶּֽלֶךְ׃ ",
        "versenonikud": "ויצא מלך סדם לקראתו אחרי שובו מהכות את כדרלעמר ואת המלכים אשר אתו אל עמק שוה הוא עמק המלך "
    },
    {
        "bookchapter": "בראשית",
        "chapter": "יד",
        "versechapter": "יח",
        "bookseder": "בראשית",
        "seder": "יא",
        "verseseder": "יח",
        "parasha": "לך לך",
        "versenikud": "וּמַלְכִּי־ צֶ֙דֶק֙ מֶ֣לֶךְ שָׁלֵ֔ם הוֹצִ֖יא לֶ֣חֶם וָיָ֑יִן וְה֥וּא כֹהֵ֖ן לְאֵ֥ל עֶלְיֽוֹן׃ ",
        "versenonikud": "ומלכי צדק מלך שלם הוציא לחם ויין והוא כהן לאל עליון "
    },
    {
        "bookchapter": "בראשית",
        "chapter": "יד",
        "versechapter": "יט",
        "bookseder": "בראשית",
        "seder": "יא",
        "verseseder": "יט",
        "parasha": "לך לך",
        "versenikud": "וַֽיְבָרְכֵ֖הוּ וַיֹּאמַ֑ר בָּר֤וּךְ אַבְרָם֙ לְאֵ֣ל עֶלְי֔וֹן קֹנֵ֖ה שָׁמַ֥יִם וָאָֽרֶץ׃ ",
        "versenonikud": "ויברכהו ויאמר ברוך אברם לאל עליון קנה שמים וארץ "
    },
    {
        "bookchapter": "בראשית",
        "chapter": "יד",
        "versechapter": "כ",
        "bookseder": "בראשית",
        "seder": "יא",
        "verseseder": "כ",
        "parasha": "לך לך",
        "versenikud": "וּבָרוּךְ֙ אֵ֣ל עֶלְי֔וֹן אֲשֶׁר־ מִגֵּ֥ן צָרֶ֖יךָ בְּיָדֶ֑ךָ וַיִּתֶּן־ ל֥וֹ מַעֲשֵׂ֖ר מִכֹּֽל׃ ",
        "versenonikud": "וברוך אל עליון אשר מגן צריך בידך ויתן לו מעשר מכל "
    },
    {
        "bookchapter": "בראשית",
        "chapter": "יד",
        "versechapter": "כא",
        "bookseder": "בראשית",
        "seder": "יא",
        "verseseder": "כא",
        "parasha": "לך לך",
        "versenikud": "וַיֹּ֥אמֶר מֶֽלֶךְ־ סְדֹ֖ם אֶל־ אַבְרָ֑ם תֶּן־ לִ֣י הַנֶּ֔פֶשׁ וְהָרְכֻ֖שׁ קַֽח־ לָֽךְ׃ ",
        "versenonikud": "ויאמר מלך סדם אל אברם תן לי הנפש והרכש קח לך "
    },
    {
        "bookchapter": "בראשית",
        "chapter": "יד",
        "versechapter": "כב",
        "bookseder": "בראשית",
        "seder": "יא",
        "verseseder": "כב",
        "parasha": "לך לך",
        "versenikud": "וַיֹּ֥אמֶר אַבְרָ֖ם אֶל־ מֶ֣לֶךְ סְדֹ֑ם הֲרִימֹ֨תִי יָדִ֤י אֶל־ יְהוָה֙ אֵ֣ל עֶלְי֔וֹן קֹנֵ֖ה שָׁמַ֥יִם וָאָֽרֶץ׃ ",
        "versenonikud": "ויאמר אברם אל מלך סדם הרימתי ידי אל יהוה אל עליון קנה שמים וארץ "
    },
    {
        "bookchapter": "בראשית",
        "chapter": "יד",
        "versechapter": "כג",
        "bookseder": "בראשית",
        "seder": "יא",
        "verseseder": "כג",
        "parasha": "לך לך",
        "versenikud": "אִם־ מִחוּט֙ וְעַ֣ד שְׂרֽוֹךְ־ נַ֔עַל וְאִם־ אֶקַּ֖ח מִכָּל־ אֲשֶׁר־ לָ֑ךְ וְלֹ֣א תֹאמַ֔ר אֲנִ֖י הֶעֱשַׁ֥רְתִּי אֶת־ אַבְרָֽם׃ ",
        "versenonikud": "אם מחוט ועד שרוך נעל ואם אקח מכל אשר לך ולא תאמר אני העשרתי את אברם "
    },
    {
        "bookchapter": "בראשית",
        "chapter": "יד",
        "versechapter": "כד",
        "bookseder": "בראשית",
        "seder": "יא",
        "verseseder": "כד",
        "parasha": "לך לך",
        "versenikud": "בִּלְעָדַ֗י רַ֚ק אֲשֶׁ֣ר אָֽכְל֣וּ הַנְּעָרִ֔ים וְחֵ֙לֶק֙ הָֽאֲנָשִׁ֔ים אֲשֶׁ֥ר הָלְכ֖וּ אִתִּ֑י עָנֵר֙ אֶשְׁכֹּ֣ל וּמַמְרֵ֔א הֵ֖ם יִקְח֥וּ חֶלְקָֽם׃ {ס}",
        "versenonikud": "בלעדי רק אשר אכלו הנערים וחלק האנשים אשר הלכו אתי ענר אשכל וממרא הם יקחו חלקם "
    }
]