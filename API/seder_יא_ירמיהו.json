[
    {
        "bookchapter": "ירמיהו",
        "chapter": "כ",
        "versechapter": "יג",
        "bookseder": "ירמיהו",
        "seder": "יא",
        "verseseder": "א",
        "versenikud": "שִׁ֚ירוּ לַֽיהוָ֔ה הַֽלְל֖וּ אֶת־ יְהוָ֑ה כִּ֥י הִצִּ֛יל אֶת־ נֶ֥פֶשׁ אֶבְי֖וֹן מִיַּ֥ד מְרֵעִֽים׃ ",
        "versenonikud": "שירו ליהוה הללו את יהוה כי הציל את נפש אביון מיד מרעים "
    },
    {
        "bookchapter": "ירמיהו",
        "chapter": "כ",
        "versechapter": "יד",
        "bookseder": "ירמיהו",
        "seder": "יא",
        "verseseder": "ב",
        "versenikud": "אָר֣וּר הַיּ֔וֹם אֲשֶׁ֥ר יֻלַּ֖דְתִּי בּ֑וֹ י֛וֹם אֲשֶׁר־ יְלָדַ֥תְנִי אִמִּ֖י אַל־ יְהִ֥י בָרֽוּךְ׃ ",
        "versenonikud": "ארור היום אשר ילדתי בו יום אשר ילדתני אמי אל יהי ברוך "
    },
    {
        "bookchapter": "ירמיהו",
        "chapter": "כ",
        "versechapter": "טו",
        "bookseder": "ירמיהו",
        "seder": "יא",
        "verseseder": "ג",
        "versenikud": "אָר֣וּר הָאִ֗ישׁ אֲשֶׁ֨ר בִּשַּׂ֤ר אֶת־ אָבִי֙ לֵאמֹ֔ר יֻֽלַּד־ לְךָ֖ בֵּ֣ן זָכָ֑ר שַׂמֵּ֖חַ שִׂמֳּחָֽהוּ׃ ",
        "versenonikud": "ארור האיש אשר בשר את אבי לאמר ילד לך בן זכר שמח שמחהו "
    },
    {
        "bookchapter": "ירמיהו",
        "chapter": "כ",
        "versechapter": "טז",
        "bookseder": "ירמיהו",
        "seder": "יא",
        "verseseder": "ד",
        "versenikud": "וְהָיָה֙ הָאִ֣ישׁ הַה֔וּא כֶּֽעָרִ֛ים אֲשֶׁר־ הָפַ֥ךְ יְהוָ֖ה וְלֹ֣א נִחָ֑ם וְשָׁמַ֤ע זְעָקָה֙ בַּבֹּ֔קֶר וּתְרוּעָ֖ה בְּעֵ֥ת צָהֳרָֽיִם׃ ",
        "versenonikud": "והיה האיש ההוא כערים אשר הפך יהוה ולא נחם ושמע זעקה בבקר ותרועה בעת צהרים "
    },
    {
        "bookchapter": "ירמיהו",
        "chapter": "כ",
        "versechapter": "יז",
        "bookseder": "ירמיהו",
        "seder": "יא",
        "verseseder": "ה",
        "versenikud": "אֲשֶׁ֥ר לֹא־ מוֹתְתַ֖נִי מֵרָ֑חֶם וַתְּהִי־ לִ֤י אִמִּי֙ קִבְרִ֔י וְרַחְמָ֖הֿ הֲרַ֥ת עוֹלָֽם׃ ",
        "versenonikud": "אשר לא מותתני מרחם ותהי לי אמי קברי ורחמה הרת עולם "
    },
    {
        "bookchapter": "ירמיהו",
        "chapter": "כ",
        "versechapter": "יח",
        "bookseder": "ירמיהו",
        "seder": "יא",
        "verseseder": "ו",
        "versenikud": "לָ֤מָּה זֶּה֙ מֵרֶ֣חֶם יָצָ֔אתִי לִרְא֥וֹת עָמָ֖ל וְיָג֑וֹן וַיִּכְל֥וּ בְּבֹ֖שֶׁת יָמָֽי׃ ",
        "versenonikud": "למה זה מרחם יצאתי לראות עמל ויגון ויכלו בבשת ימי "
    },
    {
        "bookchapter": "ירמיהו",
        "chapter": "כא",
        "versechapter": "א",
        "bookseder": "ירמיהו",
        "seder": "יא",
        "verseseder": "ז",
        "versenikud": "הַדָּבָ֛ר אֲשֶׁר־ הָיָ֥ה אֶֽל־ יִרְמְיָ֖הוּ מֵאֵ֣ת יְהוָ֑ה בִּשְׁלֹ֨חַ אֵלָ֜יו הַמֶּ֣לֶךְ צִדְקִיָּ֗הוּ אֶת־ פַּשְׁחוּר֙ בֶּן־ מַלְכִּיָּ֔ה וְאֶת־ צְפַנְיָ֧ה בֶן־ מַעֲשֵׂיָ֛ה הַכֹּהֵ֖ן לֵאמֹֽר׃ ",
        "versenonikud": "הדבר אשר היה אל ירמיהו מאת יהוה בשלח אליו המלך צדקיהו את פשחור בן מלכיה ואת צפניה בן מעשיה הכהן לאמר "
    },
    {
        "bookchapter": "ירמיהו",
        "chapter": "כא",
        "versechapter": "ב",
        "bookseder": "ירמיהו",
        "seder": "יא",
        "verseseder": "ח",
        "versenikud": "דְּרָשׁ־ נָ֤א בַעֲדֵ֙נוּ֙ אֶת־ יְהוָ֔ה כִּ֛י נְבוּכַדְרֶאצַּ֥ר מֶֽלֶךְ־ בָּבֶ֖ל נִלְחָ֣ם עָלֵ֑ינוּ אוּלַי֩ יַעֲשֶׂ֨ה יְהוָ֤ה אוֹתָ֙נוּ֙ כְּכָל־ נִפְלְאֹתָ֔יו וְיַעֲלֶ֖ה מֵעָלֵֽינוּ׃ ",
        "versenonikud": "דרש נא בעדנו את יהוה כי נבוכדראצר מלך בבל נלחם עלינו אולי יעשה יהוה אותנו ככל נפלאתיו ויעלה מעלינו "
    },
    {
        "bookchapter": "ירמיהו",
        "chapter": "כא",
        "versechapter": "ג",
        "bookseder": "ירמיהו",
        "seder": "יא",
        "verseseder": "ט",
        "versenikud": "וַיֹּ֥אמֶר יִרְמְיָ֖הוּ אֲלֵיהֶ֑ם כֹּ֥ה תֹאמְרֻ֖ן אֶל־ צִדְקִיָּֽהוּ׃ ",
        "versenonikud": "ויאמר ירמיהו אליהם כה תאמרן אל צדקיהו "
    },
    {
        "bookchapter": "ירמיהו",
        "chapter": "כא",
        "versechapter": "ד",
        "bookseder": "ירמיהו",
        "seder": "יא",
        "verseseder": "י",
        "versenikud": "כֹּֽה־ אָמַ֨ר יְהוָ֜ה אֱלֹהֵ֣י יִשְׂרָאֵ֗ל הִנְנִ֣י מֵסֵב֮ אֶת־ כְּלֵ֣י הַמִּלְחָמָה֮ אֲשֶׁ֣ר בְּיֶדְכֶם֒ אֲשֶׁ֨ר אַתֶּ֜ם נִלְחָמִ֣ים בָּ֗ם אֶת־ מֶ֤לֶךְ בָּבֶל֙ וְאֶת־ הַכַּשְׂדִּ֔ים הַצָּרִ֣ים עֲלֵיכֶ֔ם מִח֖וּץ לַֽחוֹמָ֑ה וְאָסַפְתִּ֣י אוֹתָ֔ם אֶל־ תּ֖וֹךְ הָעִ֥יר הַזֹּֽאת׃ ",
        "versenonikud": "כה אמר יהוה אלהי ישראל הנני מסב את כלי המלחמה אשר בידכם אשר אתם נלחמים בם את מלך בבל ואת הכשדים הצרים עליכם מחוץ לחומה ואספתי אותם אל תוך העיר הזאת "
    },
    {
        "bookchapter": "ירמיהו",
        "chapter": "כא",
        "versechapter": "ה",
        "bookseder": "ירמיהו",
        "seder": "יא",
        "verseseder": "יא",
        "versenikud": "וְנִלְחַמְתִּ֤י אֲנִי֙ אִתְּכֶ֔ם בְּיָ֥ד נְטוּיָ֖ה וּבִזְר֣וֹעַ חֲזָקָ֑ה וּבְאַ֥ף וּבְחֵמָ֖ה וּבְקֶ֥צֶף גָּדֽוֹל׃ ",
        "versenonikud": "ונלחמתי אני אתכם ביד נטויה ובזרוע חזקה ובאף ובחמה ובקצף גדול "
    },
    {
        "bookchapter": "ירמיהו",
        "chapter": "כא",
        "versechapter": "ו",
        "bookseder": "ירמיהו",
        "seder": "יא",
        "verseseder": "יב",
        "versenikud": "וְהִכֵּיתִ֗י אֶת־ יֽוֹשְׁבֵי֙ הָעִ֣יר הַזֹּ֔את וְאֶת־ הָאָדָ֖ם וְאֶת־ הַבְּהֵמָ֑ה בְּדֶ֥בֶר גָּד֖וֹל יָמֻֽתוּ׃ ",
        "versenonikud": "והכיתי את יושבי העיר הזאת ואת האדם ואת הבהמה בדבר גדול ימתו "
    },
    {
        "bookchapter": "ירמיהו",
        "chapter": "כא",
        "versechapter": "ז",
        "bookseder": "ירמיהו",
        "seder": "יא",
        "verseseder": "יג",
        "versenikud": "וְאַחֲרֵי־ כֵ֣ן נְאֻם־ יְהוָ֡ה אֶתֵּ֣ן אֶת־ צִדְקִיָּ֣הוּ מֶֽלֶךְ־ יְהוּדָ֣ה וְאֶת־ עֲבָדָ֣יו ׀ וְאֶת־ הָעָ֡ם וְאֶת־ הַנִּשְׁאָרִים֩ בָּעִ֨יר הַזֹּ֜את מִן־ הַדֶּ֣בֶר ׀ מִן־ הַחֶ֣רֶב וּמִן־ הָרָעָ֗ב בְּיַד֙ נְבוּכַדְרֶאצַּ֣ר מֶֽלֶךְ־ בָּבֶ֔ל וּבְיַד֙ אֹֽיְבֵיהֶ֔ם וּבְיַ֖ד מְבַקְשֵׁ֣י נַפְשָׁ֑ם וְהִכָּ֣ם לְפִי־ חֶ֔רֶב לֹֽא־ יָח֣וּס עֲלֵיהֶ֔ם וְלֹ֥א יַחְמֹ֖ל וְלֹ֥א יְרַחֵֽם׃ ",
        "versenonikud": "ואחרי כן נאם יהוה אתן את צדקיהו מלך יהודה ואת עבדיו  ואת העם ואת הנשארים בעיר הזאת מן הדבר  מן החרב ומן הרעב ביד נבוכדראצר מלך בבל וביד איביהם וביד מבקשי נפשם והכם לפי חרב לא יחוס עליהם ולא יחמל ולא ירחם "
    },
    {
        "bookchapter": "ירמיהו",
        "chapter": "כא",
        "versechapter": "ח",
        "bookseder": "ירמיהו",
        "seder": "יא",
        "verseseder": "יד",
        "versenikud": "וְאֶל־ הָעָ֤ם הַזֶּה֙ תֹּאמַ֔ר כֹּ֖ה אָמַ֣ר יְהוָ֑ה הִנְנִ֤י נֹתֵן֙ לִפְנֵיכֶ֔ם אֶת־ דֶּ֥רֶךְ הַחַיִּ֖ים וְאֶת־ דֶּ֥רֶךְ הַמָּֽוֶת׃ ",
        "versenonikud": "ואל העם הזה תאמר כה אמר יהוה הנני נתן לפניכם את דרך החיים ואת דרך המות "
    },
    {
        "bookchapter": "ירמיהו",
        "chapter": "כא",
        "versechapter": "ט",
        "bookseder": "ירמיהו",
        "seder": "יא",
        "verseseder": "טו",
        "versenikud": "הַיֹּשֵׁב֙ בָּעִ֣יר הַזֹּ֔את יָמ֕וּת בַּחֶ֖רֶב וּבָרָעָ֣ב וּבַדָּ֑בֶר וְהַיּוֹצֵא֩ וְנָפַ֨ל עַל־ הַכַּשְׂדִּ֜ים הַצָּרִ֤ים עֲלֵיכֶם֙ יחיה וְחָיָ֔ה וְהָֽיְתָה־ לּ֥וֹ נַפְשׁ֖וֹ לְשָׁלָֽל׃ ",
        "versenonikud": "הישב בעיר הזאת ימות בחרב וברעב ובדבר והיוצא ונפל על הכשדים הצרים עליכם יחיה וחיה והיתה לו נפשו לשלל "
    },
    {
        "bookchapter": "ירמיהו",
        "chapter": "כא",
        "versechapter": "י",
        "bookseder": "ירמיהו",
        "seder": "יא",
        "verseseder": "טז",
        "versenikud": "כִּ֣י שַׂ֣מְתִּי פָ֠נַי בָּעִ֨יר הַזֹּ֧את לְרָעָ֛ה וְלֹ֥א לְטוֹבָ֖ה נְאֻם־ יְהוָ֑ה בְּיַד־ מֶ֤לֶךְ בָּבֶל֙ תִּנָּתֵ֔ן וּשְׂרָפָ֖הּ בָּאֵֽשׁ׃ ",
        "versenonikud": "כי שמתי פני בעיר הזאת לרעה ולא לטובה נאם יהוה ביד מלך בבל תנתן ושרפה באש "
    },
    {
        "bookchapter": "ירמיהו",
        "chapter": "כא",
        "versechapter": "יא",
        "bookseder": "ירמיהו",
        "seder": "יא",
        "verseseder": "יז",
        "versenikud": "וּלְבֵית֙ מֶ֣לֶךְ יְהוּדָ֔ה שִׁמְע֖וּ דְּבַר־ יְהוָֽה׃ ",
        "versenonikud": "ולבית מלך יהודה שמעו דבר יהוה "
    },
    {
        "bookchapter": "ירמיהו",
        "chapter": "כא",
        "versechapter": "יב",
        "bookseder": "ירמיהו",
        "seder": "יא",
        "verseseder": "יח",
        "versenikud": "בֵּ֣ית דָּוִ֗ד כֹּ֚ה אָמַ֣ר יְהוָ֔ה דִּ֤ינוּ לַבֹּ֙קֶר֙ מִשְׁפָּ֔ט וְהַצִּ֥ילוּ גָז֖וּל מִיַּ֣ד עוֹשֵׁ֑ק פֶּן־ תֵּצֵ֨א כָאֵ֜שׁ חֲמָתִ֗י וּבָעֲרָה֙ וְאֵ֣ין מְכַבֶּ֔ה מִפְּנֵ֖י רֹ֥עַ מעלליהם מַעַלְלֵיכֶֽם׃ ",
        "versenonikud": "בית דוד כה אמר יהוה דינו לבקר משפט והצילו גזול מיד עושק פן תצא כאש חמתי ובערה ואין מכבה מפני רע מעלליהם מעלליכם "
    },
    {
        "bookchapter": "ירמיהו",
        "chapter": "כא",
        "versechapter": "יג",
        "bookseder": "ירמיהו",
        "seder": "יא",
        "verseseder": "יט",
        "versenikud": "הִנְנִ֨י אֵלַ֜יִךְ יֹשֶׁ֧בֶת הָעֵ֛מֶק צ֥וּר הַמִּישֹׁ֖ר נְאֻם־ יְהוָ֑ה הָאֹֽמְרִים֙ מִֽי־ יֵחַ֣ת עָלֵ֔ינוּ וּמִ֥י יָב֖וֹא בִּמְעוֹנוֹתֵֽינוּ׃ ",
        "versenonikud": "הנני אליך ישבת העמק צור המישר נאם יהוה האמרים מי יחת עלינו ומי יבוא במעונותינו "
    },
    {
        "bookchapter": "ירמיהו",
        "chapter": "כא",
        "versechapter": "יד",
        "bookseder": "ירמיהו",
        "seder": "יא",
        "verseseder": "כ",
        "versenikud": "וּפָקַדְתִּ֧י עֲלֵיכֶ֛ם כִּפְרִ֥י מַעַלְלֵיכֶ֖ם נְאֻם־ יְהוָ֑ה וְהִצַּ֤תִּי אֵשׁ֙ בְּיַעְרָ֔הּ וְאָכְלָ֖ה כָּל־ סְבִיבֶֽיהָ׃ ",
        "versenonikud": "ופקדתי עליכם כפרי מעלליכם נאם יהוה והצתי אש ביערה ואכלה כל סביביה "
    },
    {
        "bookchapter": "ירמיהו",
        "chapter": "כב",
        "versechapter": "א",
        "bookseder": "ירמיהו",
        "seder": "יא",
        "verseseder": "כא",
        "versenikud": "כֹּ֚ה אָמַ֣ר יְהוָ֔ה רֵ֖ד בֵּֽית־ מֶ֣לֶךְ יְהוּדָ֑ה וְדִבַּרְתָּ֣ שָׁ֔ם אֶת־ הַדָּבָ֖ר הַזֶּֽה׃ ",
        "versenonikud": "כה אמר יהוה רד בית מלך יהודה ודברת שם את הדבר הזה "
    },
    {
        "bookchapter": "ירמיהו",
        "chapter": "כב",
        "versechapter": "ב",
        "bookseder": "ירמיהו",
        "seder": "יא",
        "verseseder": "כב",
        "versenikud": "וְאָֽמַרְתָּ֙ שְׁמַ֣ע דְּבַר־ יְהוָ֔ה מֶ֣לֶךְ יְהוּדָ֔ה הַיֹּשֵׁ֖ב עַל־ כִּסֵּ֣א דָוִ֑ד אַתָּ֤ה וַעֲבָדֶ֙יךָ֙ וְעַמְּךָ֔ הַבָּאִ֖ים בַּשְּׁעָרִ֥ים הָאֵֽלֶּה׃ ",
        "versenonikud": "ואמרת שמע דבר יהוה מלך יהודה הישב על כסא דוד אתה ועבדיך ועמך הבאים בשערים האלה "
    },
    {
        "bookchapter": "ירמיהו",
        "chapter": "כב",
        "versechapter": "ג",
        "bookseder": "ירמיהו",
        "seder": "יא",
        "verseseder": "כג",
        "versenikud": "כֹּ֣ה ׀ אָמַ֣ר יְהוָ֗ה עֲשׂ֤וּ מִשְׁפָּט֙ וּצְדָקָ֔ה וְהַצִּ֥ילוּ גָז֖וּל מִיַּ֣ד עָשׁ֑וֹק וְגֵר֩ יָת֨וֹם וְאַלְמָנָ֤ה אַל־ תֹּנוּ֙ אַל־ תַּחְמֹ֔סוּ וְדָ֣ם נָקִ֔י אַֽל־ תִּשְׁפְּכ֖וּ בַּמָּק֥וֹם הַזֶּֽה׃ ",
        "versenonikud": "כה  אמר יהוה עשו משפט וצדקה והצילו גזול מיד עשוק וגר יתום ואלמנה אל תנו אל תחמסו ודם נקי אל תשפכו במקום הזה "
    },
    {
        "bookchapter": "ירמיהו",
        "chapter": "כב",
        "versechapter": "ד",
        "bookseder": "ירמיהו",
        "seder": "יא",
        "verseseder": "כד",
        "versenikud": "כִּ֤י אִם־ עָשׂוֹ֙ תַּֽעֲשׂ֔וּ אֶת־ הַדָּבָ֖ר הַזֶּ֑ה וּבָ֣אוּ בְשַׁעֲרֵ֣י הַבַּ֣יִת הַזֶּ֡ה מְלָכִים֩ יֹשְׁבִ֨ים לְדָוִ֜ד עַל־ כִּסְא֗וֹ רֹֽכְבִים֙ בָּרֶ֣כֶב וּבַסּוּסִ֔ים ה֥וּא ועבדו וַעֲבָדָ֖יו וְעַמּֽוֹ׃ ",
        "versenonikud": "כי אם עשו תעשו את הדבר הזה ובאו בשערי הבית הזה מלכים ישבים לדוד על כסאו רכבים ברכב ובסוסים הוא ועבדו ועבדיו ועמו "
    },
    {
        "bookchapter": "ירמיהו",
        "chapter": "כב",
        "versechapter": "ה",
        "bookseder": "ירמיהו",
        "seder": "יא",
        "verseseder": "כה",
        "versenikud": "וְאִם֙ לֹ֣א תִשְׁמְע֔וּ אֶת־ הַדְּבָרִ֖ים הָאֵ֑לֶּה בִּ֤י נִשְׁבַּ֙עְתִּי֙ נְאֻם־ יְהוָ֔ה כִּי־ לְחָרְבָּ֥ה יִֽהְיֶ֖ה הַבַּ֥יִת הַזֶּֽה׃ ",
        "versenonikud": "ואם לא תשמעו את הדברים האלה בי נשבעתי נאם יהוה כי לחרבה יהיה הבית הזה "
    },
    {
        "bookchapter": "ירמיהו",
        "chapter": "כב",
        "versechapter": "ו",
        "bookseder": "ירמיהו",
        "seder": "יא",
        "verseseder": "כו",
        "versenikud": "כִּֽי־ כֹ֣ה ׀ אָמַ֣ר יְהוָ֗ה עַל־ בֵּית֙ מֶ֣לֶךְ יְהוּדָ֔ה גִּלְעָ֥ד אַתָּ֛ה לִ֖י רֹ֣אשׁ הַלְּבָנ֑וֹן אִם־ לֹ֤א אֲשִֽׁיתְךָ֙ מִדְבָּ֔ר עָרִ֖ים לֹ֥א נושבה נוֹשָֽׁבוּ׃ ",
        "versenonikud": "כי כה  אמר יהוה על בית מלך יהודה גלעד אתה לי ראש הלבנון אם לא אשיתך מדבר ערים לא נושבה נושבו "
    },
    {
        "bookchapter": "ירמיהו",
        "chapter": "כב",
        "versechapter": "ז",
        "bookseder": "ירמיהו",
        "seder": "יא",
        "verseseder": "כז",
        "versenikud": "וְקִדַּשְׁתִּ֥י עָלֶ֛יךָ מַשְׁחִתִ֖ים אִ֣ישׁ וְכֵלָ֑יו וְכָֽרְתוּ֙ מִבְחַ֣ר אֲרָזֶ֔יךָ וְהִפִּ֖ילוּ עַל־ הָאֵֽשׁ׃ ",
        "versenonikud": "וקדשתי עליך משחתים איש וכליו וכרתו מבחר ארזיך והפילו על האש "
    },
    {
        "bookchapter": "ירמיהו",
        "chapter": "כב",
        "versechapter": "ח",
        "bookseder": "ירמיהו",
        "seder": "יא",
        "verseseder": "כח",
        "versenikud": "וְעָֽבְרוּ֙ גּוֹיִ֣ם רַבִּ֔ים עַ֖ל הָעִ֣יר הַזֹּ֑את וְאָֽמְרוּ֙ אִ֣ישׁ אֶל־ רֵעֵ֔הוּ עַל־ מֶ֨ה עָשָׂ֤ה יְהוָה֙ כָּ֔כָה לָעִ֥יר הַגְּדוֹלָ֖ה הַזֹּֽאת׃ ",
        "versenonikud": "ועברו גוים רבים על העיר הזאת ואמרו איש אל רעהו על מה עשה יהוה ככה לעיר הגדולה הזאת "
    },
    {
        "bookchapter": "ירמיהו",
        "chapter": "כב",
        "versechapter": "ט",
        "bookseder": "ירמיהו",
        "seder": "יא",
        "verseseder": "כט",
        "versenikud": "וְאָ֣מְר֔וּ עַ֚ל אֲשֶׁ֣ר עָֽזְב֔וּ אֶת־ בְּרִ֥ית יְהוָ֖ה אֱלֹֽהֵיהֶ֑ם וַיִּֽשְׁתַּחֲו֛וּ לֵאלֹהִ֥ים אֲחֵרִ֖ים וַיַּעַבְדֽוּם׃ ",
        "versenonikud": "ואמרו על אשר עזבו את ברית יהוה אלהיהם וישתחוו לאלהים אחרים ויעבדום "
    },
    {
        "bookchapter": "ירמיהו",
        "chapter": "כב",
        "versechapter": "י",
        "bookseder": "ירמיהו",
        "seder": "יא",
        "verseseder": "ל",
        "versenikud": "אַל־ תִּבְכּ֣וּ לְמֵ֔ת וְאַל־ תָּנֻ֖דוּ ל֑וֹ בְּכ֤וּ בָכוֹ֙ לַֽהֹלֵ֔ךְ כִּ֣י לֹ֤א יָשׁוּב֙ ע֔וֹד וְרָאָ֖ה אֶת־ אֶ֥רֶץ מוֹלַדְתּֽוֹ׃ ",
        "versenonikud": "אל תבכו למת ואל תנדו לו בכו בכו להלך כי לא ישוב עוד וראה את ארץ מולדתו "
    },
    {
        "bookchapter": "ירמיהו",
        "chapter": "כב",
        "versechapter": "יא",
        "bookseder": "ירמיהו",
        "seder": "יא",
        "verseseder": "לא",
        "versenikud": "כִּ֣י כֹ֣ה אָֽמַר־ יְ֠הוָה אֶל־ שַׁלֻּ֨ם בֶּן־ יֹאשִׁיָּ֜הוּ מֶ֣לֶךְ יְהוּדָ֗ה הַמֹּלֵךְ֙ תַּ֚חַת יֹאשִׁיָּ֣הוּ אָבִ֔יו אֲשֶׁ֥ר יָצָ֖א מִן־ הַמָּק֣וֹם הַזֶּ֑ה לֹֽא־ יָשׁ֥וּב שָׁ֖ם עֽוֹד׃ ",
        "versenonikud": "כי כה אמר יהוה אל שלם בן יאשיהו מלך יהודה המלך תחת יאשיהו אביו אשר יצא מן המקום הזה לא ישוב שם עוד "
    },
    {
        "bookchapter": "ירמיהו",
        "chapter": "כב",
        "versechapter": "יב",
        "bookseder": "ירמיהו",
        "seder": "יא",
        "verseseder": "לב",
        "versenikud": "כִּ֗י בִּמְק֛וֹם אֲשֶׁר־ הִגְל֥וּ אֹת֖וֹ שָׁ֣ם יָמ֑וּת וְאֶת־ הָאָ֥רֶץ הַזֹּ֖את לֹֽא־ יִרְאֶ֥ה עֽוֹד׃ ",
        "versenonikud": "כי במקום אשר הגלו אתו שם ימות ואת הארץ הזאת לא יראה עוד "
    },
    {
        "bookchapter": "ירמיהו",
        "chapter": "כב",
        "versechapter": "יג",
        "bookseder": "ירמיהו",
        "seder": "יא",
        "verseseder": "לג",
        "versenikud": "ה֣וֹי בֹּנֶ֤ה בֵיתוֹ֙ בְּֽלֹא־ צֶ֔דֶק וַעֲלִיּוֹתָ֖יו בְּלֹ֣א מִשְׁפָּ֑ט בְּרֵעֵ֙הוּ֙ יַעֲבֹ֣ד חִנָּ֔ם וּפֹעֲל֖וֹ לֹ֥א יִתֶּן־ לֽוֹ׃ ",
        "versenonikud": "הוי בנה ביתו בלא צדק ועליותיו בלא משפט ברעהו יעבד חנם ופעלו לא יתן לו "
    },
    {
        "bookchapter": "ירמיהו",
        "chapter": "כב",
        "versechapter": "יד",
        "bookseder": "ירמיהו",
        "seder": "יא",
        "verseseder": "לד",
        "versenikud": "הָאֹמֵ֗ר אֶבְנֶה־ לִּי֙ בֵּ֣ית מִדּ֔וֹת וַעֲלִיּ֖וֹת מְרֻוָּחִ֑ים וְקָ֤רַֽע לוֹ֙ חַלּוֹנָ֔י וְסָפ֣וּן בָּאָ֔רֶז וּמָשׁ֖וֹחַ בַּשָּׁשַֽׁר׃ ",
        "versenonikud": "האמר אבנה לי בית מדות ועליות מרוחים וקרע לו חלוני וספון בארז ומשוח בששר "
    },
    {
        "bookchapter": "ירמיהו",
        "chapter": "כב",
        "versechapter": "טו",
        "bookseder": "ירמיהו",
        "seder": "יא",
        "verseseder": "לה",
        "versenikud": "הֲתִֽמְלֹ֔ךְ כִּ֥י אַתָּ֖ה מְתַחֲרֶ֣ה בָאָ֑רֶז אָבִ֜יךָ הֲל֧וֹא אָכַ֣ל וְשָׁתָ֗ה וְעָשָׂ֤ה מִשְׁפָּט֙ וּצְדָקָ֔ה אָ֖ז ט֥וֹב לֽוֹ׃ ",
        "versenonikud": "התמלך כי אתה מתחרה בארז אביך הלוא אכל ושתה ועשה משפט וצדקה אז טוב לו "
    },
    {
        "bookchapter": "ירמיהו",
        "chapter": "כב",
        "versechapter": "טז",
        "bookseder": "ירמיהו",
        "seder": "יא",
        "verseseder": "לו",
        "versenikud": "דָּ֛ן דִּין־ עָנִ֥י וְאֶבְי֖וֹן אָ֣ז ט֑וֹב הֲלוֹא־ הִ֛יא הַדַּ֥עַת אֹתִ֖י נְאֻם־ יְהוָֽה׃ ",
        "versenonikud": "דן דין עני ואביון אז טוב הלוא היא הדעת אתי נאם יהוה "
    },
    {
        "bookchapter": "ירמיהו",
        "chapter": "כב",
        "versechapter": "יז",
        "bookseder": "ירמיהו",
        "seder": "יא",
        "verseseder": "לז",
        "versenikud": "כִּ֣י אֵ֤ין עֵינֶ֙יךָ֙ וְלִבְּךָ֔ כִּ֖י אִם־ עַל־ בִּצְעֶ֑ךָ וְעַ֤ל דַּֽם־ הַנָּקִי֙ לִשְׁפּ֔וֹךְ וְעַל־ הָעֹ֥שֶׁק וְעַל־ הַמְּרוּצָ֖ה לַעֲשֽׂוֹת׃ ",
        "versenonikud": "כי אין עיניך ולבך כי אם על בצעך ועל דם הנקי לשפוך ועל העשק ועל המרוצה לעשות "
    },
    {
        "bookchapter": "ירמיהו",
        "chapter": "כב",
        "versechapter": "יח",
        "bookseder": "ירמיהו",
        "seder": "יא",
        "verseseder": "לח",
        "versenikud": "לָכֵ֞ן כֹּֽה־ אָמַ֣ר יְהוָ֗ה אֶל־ יְהוֹיָקִ֤ים בֶּן־ יֹאשִׁיָּ֙הוּ֙ מֶ֣לֶךְ יְהוּדָ֔ה לֹא־ יִסְפְּד֣וּ ל֔וֹ ה֥וֹי אָחִ֖י וְה֣וֹי אָח֑וֹת לֹא־ יִסְפְּד֣וּ ל֔וֹ ה֥וֹי אָד֖וֹן וְה֥וֹי הֹדֹֽה׃ ",
        "versenonikud": "לכן כה אמר יהוה אל יהויקים בן יאשיהו מלך יהודה לא יספדו לו הוי אחי והוי אחות לא יספדו לו הוי אדון והוי הדה "
    },
    {
        "bookchapter": "ירמיהו",
        "chapter": "כב",
        "versechapter": "יט",
        "bookseder": "ירמיהו",
        "seder": "יא",
        "verseseder": "לט",
        "versenikud": "קְבוּרַ֥ת חֲמ֖וֹר יִקָּבֵ֑ר סָח֣וֹב וְהַשְׁלֵ֔ךְ מֵהָ֖לְאָה לְשַׁעֲרֵ֥י יְרוּשָׁלִָֽם׃ ",
        "versenonikud": "קבורת חמור יקבר סחוב והשלך מהלאה לשערי ירושלם "
    },
    {
        "bookchapter": "ירמיהו",
        "chapter": "כב",
        "versechapter": "כ",
        "bookseder": "ירמיהו",
        "seder": "יא",
        "verseseder": "מ",
        "versenikud": "עֲלִ֤י הַלְּבָנוֹן֙ וּֽצְעָ֔קִי וּבַבָּשָׁ֖ן תְּנִ֣י קוֹלֵ֑ךְ וְצַֽעֲקִי֙ מֵֽעֲבָרִ֔ים כִּ֥י נִשְׁבְּר֖וּ כָּל־ מְאַהֲבָֽיִךְ׃ ",
        "versenonikud": "עלי הלבנון וצעקי ובבשן תני קולך וצעקי מעברים כי נשברו כל מאהביך "
    },
    {
        "bookchapter": "ירמיהו",
        "chapter": "כב",
        "versechapter": "כא",
        "bookseder": "ירמיהו",
        "seder": "יא",
        "verseseder": "מא",
        "versenikud": "דִּבַּ֤רְתִּי אֵלַ֙יִךְ֙ בְּשַׁלְוֺתַ֔יִךְ אָמַ֖רְתְּ לֹ֣א אֶשְׁמָ֑ע זֶ֤ה דַרְכֵּךְ֙ מִנְּעוּרַ֔יִךְ כִּ֥י לֹֽא־ שָׁמַ֖עַתְּ בְּקוֹלִֽי׃ ",
        "versenonikud": "דברתי אליך בשלותיך אמרת לא אשמע זה דרכך מנעוריך כי לא שמעת בקולי "
    },
    {
        "bookchapter": "ירמיהו",
        "chapter": "כב",
        "versechapter": "כב",
        "bookseder": "ירמיהו",
        "seder": "יא",
        "verseseder": "מב",
        "versenikud": "כָּל־ רֹעַ֙יִךְ֙ תִּרְעֶה־ ר֔וּחַ וּֽמְאַהֲבַ֖יִךְ בַּשְּׁבִ֣י יֵלֵ֑כוּ כִּ֣י אָ֤ז תֵּבֹ֙שִׁי֙ וְנִכְלַ֔מְתְּ מִכֹּ֖ל רָעָתֵֽךְ׃ ",
        "versenonikud": "כל רעיך תרעה רוח ומאהביך בשבי ילכו כי אז תבשי ונכלמת מכל רעתך "
    },
    {
        "bookchapter": "ירמיהו",
        "chapter": "כב",
        "versechapter": "כג",
        "bookseder": "ירמיהו",
        "seder": "יא",
        "verseseder": "מג",
        "versenikud": "ישבתי יֹשַׁבְתְּ֙ בַּלְּבָנ֔וֹן מקננתי מְקֻנַּ֖נְתְּ בָּֽאֲרָזִ֑ים מַה־ נֵּחַנְתְּ֙ בְּבֹא־ לָ֣ךְ חֲבָלִ֔ים חִ֖יל כַּיֹּלֵדָֽה׃ ",
        "versenonikud": "ישבתי ישבת בלבנון מקננתי מקננת בארזים מה נחנת בבא לך חבלים חיל כילדה "
    },
    {
        "bookchapter": "ירמיהו",
        "chapter": "כב",
        "versechapter": "כד",
        "bookseder": "ירמיהו",
        "seder": "יא",
        "verseseder": "מד",
        "versenikud": "חַי־ אָנִי֮ נְאֻם־ יְהוָה֒ כִּ֣י אִם־ יִהְיֶ֞ה כָּנְיָ֤הוּ בֶן־ יְהֽוֹיָקִים֙ מֶ֣לֶךְ יְהוּדָ֔ה חוֹתָ֖ם עַל־ יַ֣ד יְמִינִ֑י כִּ֥י מִשָּׁ֖ם אֶתְּקֶֽנְךָּ׃ ",
        "versenonikud": "חי אני נאם יהוה כי אם יהיה כניהו בן יהויקים מלך יהודה חותם על יד ימיני כי משם אתקנך "
    },
    {
        "bookchapter": "ירמיהו",
        "chapter": "כב",
        "versechapter": "כה",
        "bookseder": "ירמיהו",
        "seder": "יא",
        "verseseder": "מה",
        "versenikud": "וּנְתַתִּ֗יךָ בְּיַד֙ מְבַקְשֵׁ֣י נַפְשֶׁ֔ךָ וּבְיַ֛ד אֲשֶׁר־ אַתָּ֥ה יָג֖וֹר מִפְּנֵיהֶ֑ם וּבְיַ֛ד נְבוּכַדְרֶאצַּ֥ר מֶֽלֶךְ־ בָּבֶ֖ל וּבְיַ֥ד הַכַּשְׂדִּֽים׃ ",
        "versenonikud": "ונתתיך ביד מבקשי נפשך וביד אשר אתה יגור מפניהם וביד נבוכדראצר מלך בבל וביד הכשדים "
    },
    {
        "bookchapter": "ירמיהו",
        "chapter": "כב",
        "versechapter": "כו",
        "bookseder": "ירמיהו",
        "seder": "יא",
        "verseseder": "מו",
        "versenikud": "וְהֵֽטַלְתִּ֣י אֹתְךָ֗ וְאֶֽת־ אִמְּךָ֙ אֲשֶׁ֣ר יְלָדַ֔תְךָ עַ֚ל הָאָ֣רֶץ אַחֶ֔רֶת אֲשֶׁ֥ר לֹֽא־ יֻלַּדְתֶּ֖ם שָׁ֑ם וְשָׁ֖ם תָּמֽוּתוּ׃ ",
        "versenonikud": "והטלתי אתך ואת אמך אשר ילדתך על הארץ אחרת אשר לא ילדתם שם ושם תמותו "
    },
    {
        "bookchapter": "ירמיהו",
        "chapter": "כב",
        "versechapter": "כז",
        "bookseder": "ירמיהו",
        "seder": "יא",
        "verseseder": "מז",
        "versenikud": "וְעַל־ הָאָ֗רֶץ אֲשֶׁר־ הֵ֛ם מְנַשְּׂאִ֥ים אֶת־ נַפְשָׁ֖ם לָשׁ֣וּב שָׁ֑ם שָׁ֖מָּה לֹ֥א יָשֽׁוּבוּ׃ ",
        "versenonikud": "ועל הארץ אשר הם מנשאים את נפשם לשוב שם שמה לא ישובו "
    },
    {
        "bookchapter": "ירמיהו",
        "chapter": "כב",
        "versechapter": "כח",
        "bookseder": "ירמיהו",
        "seder": "יא",
        "verseseder": "מח",
        "versenikud": "הַעֶ֨צֶב נִבְזֶ֜ה נָפ֗וּץ הָאִ֤ישׁ הַזֶּה֙ כָּנְיָ֔הוּ אִ֨ם־ כְּלִ֔י אֵ֥ין חֵ֖פֶץ בּ֑וֹ מַדּ֤וּעַ הֽוּטֲלוּ֙ ה֣וּא וְזַרְע֔וֹ וְהֻ֨שְׁלְכ֔וּ עַל־ הָאָ֖רֶץ אֲשֶׁ֥ר לֹא־ יָדָֽעוּ׃ ",
        "versenonikud": "העצב נבזה נפוץ האיש הזה כניהו אם כלי אין חפץ בו מדוע הוטלו הוא וזרעו והשלכו על הארץ אשר לא ידעו "
    },
    {
        "bookchapter": "ירמיהו",
        "chapter": "כב",
        "versechapter": "כט",
        "bookseder": "ירמיהו",
        "seder": "יא",
        "verseseder": "מט",
        "versenikud": "אֶ֥רֶץ אֶ֖רֶץ אָ֑רֶץ שִׁמְעִ֖י דְּבַר־ יְהוָֽה׃ ",
        "versenonikud": "ארץ ארץ ארץ שמעי דבר יהוה "
    },
    {
        "bookchapter": "ירמיהו",
        "chapter": "כב",
        "versechapter": "ל",
        "bookseder": "ירמיהו",
        "seder": "יא",
        "verseseder": "נ",
        "versenikud": "כֹּ֣ה ׀ אָמַ֣ר יְהוָ֗ה כִּתְב֞וּ אֶת־ הָאִ֤ישׁ הַזֶּה֙ עֲרִירִ֔י גֶּ֖בֶר לֹא־ יִצְלַ֣ח בְּיָמָ֑יו כִּי֩ לֹ֨א יִצְלַ֜ח מִזַּרְע֗וֹ אִ֚ישׁ יֹשֵׁב֙ עַל־ כִּסֵּ֣א דָוִ֔ד וּמֹשֵׁ֥ל ע֖וֹד בִּיהוּדָֽה׃ ",
        "versenonikud": "כה  אמר יהוה כתבו את האיש הזה ערירי גבר לא יצלח בימיו כי לא יצלח מזרעו איש ישב על כסא דוד ומשל עוד ביהודה "
    },
    {
        "bookchapter": "ירמיהו",
        "chapter": "כג",
        "versechapter": "א",
        "bookseder": "ירמיהו",
        "seder": "יא",
        "verseseder": "נא",
        "versenikud": "ה֣וֹי רֹעִ֗ים מְאַבְּדִ֧ים וּמְפִצִ֛ים אֶת־ צֹ֥אן מַרְעִיתִ֖י נְאֻם־ יְהוָֽה׃ ",
        "versenonikud": "הוי רעים מאבדים ומפצים את צאן מרעיתי נאם יהוה "
    },
    {
        "bookchapter": "ירמיהו",
        "chapter": "כג",
        "versechapter": "ב",
        "bookseder": "ירמיהו",
        "seder": "יא",
        "verseseder": "נב",
        "versenikud": "לָ֠כֵן כֹּֽה־ אָמַ֨ר יְהוָ֜ה אֱלֹהֵ֣י יִשְׂרָאֵ֗ל עַֽל־ הָרֹעִים֮ הָרֹעִ֣ים אֶת־ עַמִּי֒ אַתֶּ֞ם הֲפִצֹתֶ֤ם אֶת־ צֹאנִי֙ וַתַּדִּח֔וּם וְלֹ֥א פְקַדְתֶּ֖ם אֹתָ֑ם הִנְנִ֨י פֹקֵ֧ד עֲלֵיכֶ֛ם אֶת־ רֹ֥עַ מַעַלְלֵיכֶ֖ם נְאֻם־ יְהוָֽה׃ ",
        "versenonikud": "לכן כה אמר יהוה אלהי ישראל על הרעים הרעים את עמי אתם הפצתם את צאני ותדחום ולא פקדתם אתם הנני פקד עליכם את רע מעלליכם נאם יהוה "
    },
    {
        "bookchapter": "ירמיהו",
        "chapter": "כג",
        "versechapter": "ג",
        "bookseder": "ירמיהו",
        "seder": "יא",
        "verseseder": "נג",
        "versenikud": "וַאֲנִ֗י אֲקַבֵּץ֙ אֶת־ שְׁאֵרִ֣ית צֹאנִ֔י מִכֹּל֙ הָאֲרָצ֔וֹת אֲשֶׁר־ הִדַּ֥חְתִּי אֹתָ֖ם שָׁ֑ם וַהֲשִׁבֹתִ֥י אֶתְהֶ֛ן עַל־ נְוֵהֶ֖ן וּפָר֥וּ וְרָבֽוּ׃ ",
        "versenonikud": "ואני אקבץ את שארית צאני מכל הארצות אשר הדחתי אתם שם והשבתי אתהן על נוהן ופרו ורבו "
    },
    {
        "bookchapter": "ירמיהו",
        "chapter": "כג",
        "versechapter": "ד",
        "bookseder": "ירמיהו",
        "seder": "יא",
        "verseseder": "נד",
        "versenikud": "וַהֲקִמֹתִ֧י עֲלֵיהֶ֛ם רֹעִ֖ים וְרָע֑וּם וְלֹא־ יִֽירְא֨וּ ע֧וֹד וְלֹא־ יֵחַ֛תּוּ וְלֹ֥א יִפָּקֵ֖דוּ נְאֻם־ יְהוָֽה׃ ",
        "versenonikud": "והקמתי עליהם רעים ורעום ולא ייראו עוד ולא יחתו ולא יפקדו נאם יהוה "
    },
    {
        "bookchapter": "ירמיהו",
        "chapter": "כג",
        "versechapter": "ה",
        "bookseder": "ירמיהו",
        "seder": "יא",
        "verseseder": "נה",
        "versenikud": "הִנֵּ֨ה יָמִ֤ים בָּאִים֙ נְאֻם־ יְהוָ֔ה וַהֲקִמֹתִ֥י לְדָוִ֖ד צֶ֣מַח צַדִּ֑יק וּמָ֤לַךְ מֶ֙לֶךְ֙ וְהִשְׂכִּ֔יל וְעָשָׂ֛ה מִשְׁפָּ֥ט וּצְדָקָ֖ה בָּאָֽרֶץ׃ ",
        "versenonikud": "הנה ימים באים נאם יהוה והקמתי לדוד צמח צדיק ומלך מלך והשכיל ועשה משפט וצדקה בארץ "
    }
]