[
    {
        "bookchapter": "איוב",
        "chapter": "יא",
        "versechapter": "א",
        "bookseder": "איוב",
        "seder": "ב",
        "verseseder": "קלב",
        "versenikud": "וַ֭יַּעַן צֹפַ֥ר הַֽנַּעֲמָתִ֗י וַיֹּאמַֽר׃ ",
        "versenonikud": "ויען צפר הנעמתי ויאמר "
    },
    {
        "bookchapter": "איוב",
        "chapter": "יא",
        "versechapter": "ב",
        "bookseder": "איוב",
        "seder": "ב",
        "verseseder": "קלג",
        "versenikud": "הֲרֹ֣ב דְּ֭בָרִים לֹ֣א יֵעָנֶ֑ה וְאִם־ אִ֖ישׁ שְׂפָתַ֣יִם יִצְדָּֽק׃ ",
        "versenonikud": "הרב דברים לא יענה ואם איש שפתים יצדק "
    },
    {
        "bookchapter": "איוב",
        "chapter": "יא",
        "versechapter": "ג",
        "bookseder": "איוב",
        "seder": "ב",
        "verseseder": "קלד",
        "versenikud": "בַּ֭דֶּיךָ מְתִ֣ים יַחֲרִ֑ישׁו וַ֝תִּלְעַ֗ג וְאֵ֣ין מַכְלִֽם׃ ",
        "versenonikud": "בדיך מתים יחרישו ותלעג ואין מכלם "
    },
    {
        "bookchapter": "איוב",
        "chapter": "יא",
        "versechapter": "ד",
        "bookseder": "איוב",
        "seder": "ב",
        "verseseder": "קלה",
        "versenikud": "וַ֭תֹּאמֶר זַ֣ךְ לִקְחִ֑י וּ֝בַ֗ר הָיִ֥יתִי בְעֵינֶֽיךָ׃ ",
        "versenonikud": "ותאמר זך לקחי ובר הייתי בעיניך "
    },
    {
        "bookchapter": "איוב",
        "chapter": "יא",
        "versechapter": "ה",
        "bookseder": "איוב",
        "seder": "ב",
        "verseseder": "קלו",
        "versenikud": "וְֽאוּלָ֗ם מִֽי־ יִתֵּ֣ן אֱל֣וֹהַּ דַּבֵּ֑ר וְיִפְתַּ֖ח שְׂפָתָ֣יו עִמָּֽךְ׃ ",
        "versenonikud": "ואולם מי יתן אלוה דבר ויפתח שפתיו עמך "
    },
    {
        "bookchapter": "איוב",
        "chapter": "יא",
        "versechapter": "ו",
        "bookseder": "איוב",
        "seder": "ב",
        "verseseder": "קלז",
        "versenikud": "וְיַגֶּד־ לְךָ֨ ׀ תַּֽעֲלֻמ֣וֹת חָכְמָה֮ כִּֽי־ כִפְלַ֪יִם לְֽת֫וּשִׁיָּ֥ה וְדַ֡ע כִּֽי־ יַשֶּׁ֥ה לְךָ֥ אֱ֝ל֗וֹהַ מֵעֲוֺנֶֽךָ׃ ",
        "versenonikud": "ויגד לך  תעלמות חכמה כי כפלים לתושיה ודע כי ישה לך אלוה מעונך "
    },
    {
        "bookchapter": "איוב",
        "chapter": "יא",
        "versechapter": "ז",
        "bookseder": "איוב",
        "seder": "ב",
        "verseseder": "קלח",
        "versenikud": "הַחֵ֣קֶר אֱל֣וֹהַ תִּמְצָ֑א אִ֤ם עַד־ תַּכְלִ֖ית שַׁדַּ֣י תִּמְצָֽא׃ ",
        "versenonikud": "החקר אלוה תמצא אם עד תכלית שדי תמצא "
    },
    {
        "bookchapter": "איוב",
        "chapter": "יא",
        "versechapter": "ח",
        "bookseder": "איוב",
        "seder": "ב",
        "verseseder": "קלט",
        "versenikud": "גָּבְהֵ֣י שָׁ֭מַיִם מַה־ תִּפְעָ֑ל עֲמֻקָּ֥ה מִ֝שְּׁא֗וֹל מַה־ תֵּדָֽע׃ ",
        "versenonikud": "גבהי שמים מה תפעל עמקה משאול מה תדע "
    },
    {
        "bookchapter": "איוב",
        "chapter": "יא",
        "versechapter": "ט",
        "bookseder": "איוב",
        "seder": "ב",
        "verseseder": "קמ",
        "versenikud": "אֲרֻכָּ֣ה מֵאֶ֣רֶץ מִדָּ֑הּ וּ֝רְחָבָ֗ה מִנִּי־ יָֽם׃ ",
        "versenonikud": "ארכה מארץ מדה ורחבה מני ים "
    },
    {
        "bookchapter": "איוב",
        "chapter": "יא",
        "versechapter": "י",
        "bookseder": "איוב",
        "seder": "ב",
        "verseseder": "קמא",
        "versenikud": "אִם־ יַחֲלֹ֥ף וְיַסְגִּ֑יר וְ֝יַקְהִ֗יל וּמִ֣י יְשִׁיבֶֽנּוּ׃ ",
        "versenonikud": "אם יחלף ויסגיר ויקהיל ומי ישיבנו "
    },
    {
        "bookchapter": "איוב",
        "chapter": "יא",
        "versechapter": "יא",
        "bookseder": "איוב",
        "seder": "ב",
        "verseseder": "קמב",
        "versenikud": "כִּי־ ה֭וּא יָדַ֣ע מְתֵי־ שָׁ֑וְא וַיַּרְא־ אָ֝֗וֶן וְלֹ֣א יִתְבּוֹנָֽן׃ ",
        "versenonikud": "כי הוא ידע מתי שוא וירא און ולא יתבונן "
    },
    {
        "bookchapter": "איוב",
        "chapter": "יא",
        "versechapter": "יב",
        "bookseder": "איוב",
        "seder": "ב",
        "verseseder": "קמג",
        "versenikud": "וְאִ֣ישׁ נָ֭בוּב יִלָּבֵ֑ב וְעַ֥יִר פֶּ֝֗רֶא אָדָ֥ם יִוָּלֵֽד׃ ",
        "versenonikud": "ואיש נבוב ילבב ועיר פרא אדם יולד "
    },
    {
        "bookchapter": "איוב",
        "chapter": "יא",
        "versechapter": "יג",
        "bookseder": "איוב",
        "seder": "ב",
        "verseseder": "קמד",
        "versenikud": "אִם־ אַ֭תָּ֗ה הֲכִינ֣וֹתָ לִבֶּ֑ךָ וּפָרַשְׂתָּ֖ אֵלָ֣יו כַּפֶּֽךָ׃ ",
        "versenonikud": "אם אתה הכינות לבך ופרשת אליו כפך "
    },
    {
        "bookchapter": "איוב",
        "chapter": "יא",
        "versechapter": "יד",
        "bookseder": "איוב",
        "seder": "ב",
        "verseseder": "קמה",
        "versenikud": "אִם־ אָ֣וֶן בְּ֭יָדְךָ הַרְחִיקֵ֑הוּ וְאַל־ תַּשְׁכֵּ֖ן בְּאֹהָלֶ֣יךָ עַוְלָֽה׃ ",
        "versenonikud": "אם און בידך הרחיקהו ואל תשכן באהליך עולה "
    },
    {
        "bookchapter": "איוב",
        "chapter": "יא",
        "versechapter": "טו",
        "bookseder": "איוב",
        "seder": "ב",
        "verseseder": "קמו",
        "versenikud": "כִּי־ אָ֤ז ׀ תִּשָּׂ֣א פָנֶ֣יךָ מִמּ֑וּם וְהָיִ֥יתָ מֻ֝צָ֗ק וְלֹ֣א תִירָֽא׃ ",
        "versenonikud": "כי אז  תשא פניך ממום והיית מצק ולא תירא "
    },
    {
        "bookchapter": "איוב",
        "chapter": "יא",
        "versechapter": "טז",
        "bookseder": "איוב",
        "seder": "ב",
        "verseseder": "קמז",
        "versenikud": "כִּי־ אַ֭תָּה עָמָ֣ל תִּשְׁכָּ֑ח כְּמַ֖יִם עָבְר֣וּ תִזְכֹּֽר׃ ",
        "versenonikud": "כי אתה עמל תשכח כמים עברו תזכר "
    },
    {
        "bookchapter": "איוב",
        "chapter": "יא",
        "versechapter": "יז",
        "bookseder": "איוב",
        "seder": "ב",
        "verseseder": "קמח",
        "versenikud": "וּֽ֭מִצָּהֳרַיִם יָק֣וּם חָ֑לֶד תָּ֝עֻ֗פָה כַּבֹּ֥קֶר תִּהְיֶֽה׃ ",
        "versenonikud": "ומצהרים יקום חלד תעפה כבקר תהיה "
    },
    {
        "bookchapter": "איוב",
        "chapter": "יא",
        "versechapter": "יח",
        "bookseder": "איוב",
        "seder": "ב",
        "verseseder": "קמט",
        "versenikud": "וּֽ֭בָטַחְתָּ כִּי־ יֵ֣שׁ תִּקְוָ֑ה וְ֝חָפַרְתָּ֗ לָבֶ֥טַח תִּשְׁכָּֽב׃ ",
        "versenonikud": "ובטחת כי יש תקוה וחפרת לבטח תשכב "
    },
    {
        "bookchapter": "איוב",
        "chapter": "יא",
        "versechapter": "יט",
        "bookseder": "איוב",
        "seder": "ג",
        "verseseder": "א",
        "versenikud": "וְֽ֭רָבַצְתָּ וְאֵ֣ין מַחֲרִ֑יד וְחִלּ֖וּ פָנֶ֣יךָ רַבִּֽים׃ ",
        "versenonikud": "ורבצת ואין מחריד וחלו פניך רבים "
    },
    {
        "bookchapter": "איוב",
        "chapter": "יא",
        "versechapter": "כ",
        "bookseder": "איוב",
        "seder": "ג",
        "verseseder": "ב",
        "versenikud": "וְעֵינֵ֥י רְשָׁעִ֗ים תִּ֫כְלֶ֥ינָה וּ֭מָנוֹס אָבַ֣ד מִנְהֶ֑ם וְ֝תִקְוָתָ֗ם מַֽפַּח־ נָֽפֶשׁ׃ ",
        "versenonikud": "ועיני רשעים תכלינה ומנוס אבד מנהם ותקותם מפח נפש "
    }
]