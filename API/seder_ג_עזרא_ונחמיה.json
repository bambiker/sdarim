[
    {
        "bookchapter": "עזרא",
        "chapter": "ו",
        "versechapter": "יח",
        "bookseder": "עזרא ונחמיה",
        "seder": "ג",
        "verseseder": "א",
        "versenikud": "וַהֲקִ֨ימוּ כָהֲנַיָּ֜א בִּפְלֻגָּתְה֗וֹן וְלֵוָיֵא֙ בְּמַחְלְקָ֣תְה֔וֹן עַל־ עֲבִידַ֥ת אֱלָהָ֖א דִּ֣י בִירוּשְׁלֶ֑ם כִּכְתָ֖ב סְפַ֥ר מֹשֶֽׁה׃ ",
        "versenonikud": "והקימו כהניא בפלגתהון ולויא במחלקתהון על עבידת אלהא די בירושלם ככתב ספר משה "
    },
    {
        "bookchapter": "עזרא",
        "chapter": "ו",
        "versechapter": "יט",
        "bookseder": "עזרא ונחמיה",
        "seder": "ג",
        "verseseder": "ב",
        "versenikud": "וַיַּעֲשׂ֥וּ בְנֵי־ הַגּוֹלָ֖ה אֶת־ הַפָּ֑סַח בְּאַרְבָּעָ֥ה עָשָׂ֖ר לַחֹ֥דֶשׁ הָרִאשֽׁוֹן׃ ",
        "versenonikud": "ויעשו בני הגולה את הפסח בארבעה עשר לחדש הראשון "
    },
    {
        "bookchapter": "עזרא",
        "chapter": "ו",
        "versechapter": "כ",
        "bookseder": "עזרא ונחמיה",
        "seder": "ג",
        "verseseder": "ג",
        "versenikud": "כִּ֣י הִֽטַּהֲר֞וּ הַכֹּהֲנִ֧ים וְהַלְוִיִּ֛ם כְּאֶחָ֖ד כֻּלָּ֣ם טְהוֹרִ֑ים וַיִּשְׁחֲט֤וּ הַפֶּ֙סַח֙ לְכָל־ בְּנֵ֣י הַגּוֹלָ֔ה וְלַאֲחֵיהֶ֥ם הַכֹּהֲנִ֖ים וְלָהֶֽם׃ ",
        "versenonikud": "כי הטהרו הכהנים והלוים כאחד כלם טהורים וישחטו הפסח לכל בני הגולה ולאחיהם הכהנים ולהם "
    },
    {
        "bookchapter": "עזרא",
        "chapter": "ו",
        "versechapter": "כא",
        "bookseder": "עזרא ונחמיה",
        "seder": "ג",
        "verseseder": "ד",
        "versenikud": "וַיֹּאכְל֣וּ בְנֵֽי־ יִשְׂרָאֵ֗ל הַשָּׁבִים֙ מֵֽהַגּוֹלָ֔ה וְכֹ֗ל הַנִּבְדָּ֛ל מִטֻּמְאַ֥ת גּוֹיֵֽ־ הָאָ֖רֶץ אֲלֵהֶ֑ם לִדְרֹ֕שׁ לַֽיהוָ֖ה אֱלֹהֵ֥י יִשְׂרָאֵֽל׃ ",
        "versenonikud": "ויאכלו בני ישראל השבים מהגולה וכל הנבדל מטמאת גוי הארץ אלהם לדרש ליהוה אלהי ישראל "
    },
    {
        "bookchapter": "עזרא",
        "chapter": "ו",
        "versechapter": "כב",
        "bookseder": "עזרא ונחמיה",
        "seder": "ג",
        "verseseder": "ה",
        "versenikud": "וַיַּֽעֲשׂ֧וּ חַג־ מַצּ֛וֹת שִׁבְעַ֥ת יָמִ֖ים בְּשִׂמְחָ֑ה כִּ֣י ׀ שִׂמְּחָ֣ם יְהוָ֗ה וְֽהֵסֵ֞ב לֵ֤ב מֶֽלֶךְ־ אַשּׁוּר֙ עֲלֵיהֶ֔ם לְחַזֵּ֣ק יְדֵיהֶ֔ם בִּמְלֶ֥אכֶת בֵּית־ הָאֱלֹהִ֖ים אֱלֹהֵ֥י יִשְׂרָאֵֽל׃ ",
        "versenonikud": "ויעשו חג מצות שבעת ימים בשמחה כי  שמחם יהוה והסב לב מלך אשור עליהם לחזק ידיהם במלאכת בית האלהים אלהי ישראל "
    },
    {
        "bookchapter": "עזרא",
        "chapter": "ז",
        "versechapter": "א",
        "bookseder": "עזרא ונחמיה",
        "seder": "ג",
        "verseseder": "ו",
        "versenikud": "וְאַחַר֙ הַדְּבָרִ֣ים הָאֵ֔לֶּה בְּמַלְכ֖וּת אַרְתַּחְשַׁ֣סְתְּא מֶֽלֶךְ־ פָּרָ֑ס עֶזְרָא֙ בֶּן־ שְׂרָיָ֔ה בֶּן־ עֲזַרְיָ֖ה בֶּן־ חִלְקִיָּֽה׃ ",
        "versenonikud": "ואחר הדברים האלה במלכות ארתחשסתא מלך פרס עזרא בן שריה בן עזריה בן חלקיה "
    },
    {
        "bookchapter": "עזרא",
        "chapter": "ז",
        "versechapter": "ב",
        "bookseder": "עזרא ונחמיה",
        "seder": "ג",
        "verseseder": "ז",
        "versenikud": "בֶּן־ שַׁלּ֥וּם בֶּן־ צָד֖וֹק בֶּן־ אֲחִיטֽוּב׃ ",
        "versenonikud": "בן שלום בן צדוק בן אחיטוב "
    },
    {
        "bookchapter": "עזרא",
        "chapter": "ז",
        "versechapter": "ג",
        "bookseder": "עזרא ונחמיה",
        "seder": "ג",
        "verseseder": "ח",
        "versenikud": "בֶּן־ אֲמַרְיָ֥ה בֶן־ עֲזַרְיָ֖ה בֶּן־ מְרָיֽוֹת׃ ",
        "versenonikud": "בן אמריה בן עזריה בן מריות "
    },
    {
        "bookchapter": "עזרא",
        "chapter": "ז",
        "versechapter": "ד",
        "bookseder": "עזרא ונחמיה",
        "seder": "ג",
        "verseseder": "ט",
        "versenikud": "בֶּן־ זְרַֽחְיָ֥ה בֶן־ עֻזִּ֖י בֶּן־ בֻּקִּֽי׃ ",
        "versenonikud": "בן זרחיה בן עזי בן בקי "
    },
    {
        "bookchapter": "עזרא",
        "chapter": "ז",
        "versechapter": "ה",
        "bookseder": "עזרא ונחמיה",
        "seder": "ג",
        "verseseder": "י",
        "versenikud": "בֶּן־ אֲבִישׁ֗וּעַ בֶּן־ פִּֽינְחָס֙ בֶּן־ אֶלְעָזָ֔ר בֶּן־ אַהֲרֹ֥ן הַכֹּהֵ֖ן הָרֹֽאשׁ׃ ",
        "versenonikud": "בן אבישוע בן פינחס בן אלעזר בן אהרן הכהן הראש "
    },
    {
        "bookchapter": "עזרא",
        "chapter": "ז",
        "versechapter": "ו",
        "bookseder": "עזרא ונחמיה",
        "seder": "ג",
        "verseseder": "יא",
        "versenikud": "ה֤וּא עֶזְרָא֙ עָלָ֣ה מִבָּבֶ֔ל וְהֽוּא־ סֹפֵ֤ר מָהִיר֙ בְּתוֹרַ֣ת מֹשֶׁ֔ה אֲשֶׁר־ נָתַ֥ן יְהוָ֖ה אֱלֹהֵ֣י יִשְׂרָאֵ֑ל וַיִּתֶּן־ ל֣וֹ הַמֶּ֗לֶךְ כְּיַד־ יְהוָ֤ה אֱלֹהָיו֙ עָלָ֔יו כֹּ֖ל בַּקָּשָׁתֽוֹ׃ ",
        "versenonikud": "הוא עזרא עלה מבבל והוא ספר מהיר בתורת משה אשר נתן יהוה אלהי ישראל ויתן לו המלך כיד יהוה אלהיו עליו כל בקשתו "
    },
    {
        "bookchapter": "עזרא",
        "chapter": "ז",
        "versechapter": "ז",
        "bookseder": "עזרא ונחמיה",
        "seder": "ג",
        "verseseder": "יב",
        "versenikud": "וַיַּֽעֲל֣וּ מִבְּנֵֽי־ יִ֠שְׂרָאֵל וּמִן־ הַכֹּהֲנִ֨ים וְהַלְוִיִּ֜ם וְהַמְשֹׁרְרִ֧ים וְהַשֹּׁעֲרִ֛ים וְהַנְּתִינִ֖ים אֶל־ יְרוּשָׁלִָ֑ם בִּשְׁנַת־ שֶׁ֖בַע לְאַרְתַּחְשַׁ֥סְתְּא הַמֶּֽלֶךְ׃ ",
        "versenonikud": "ויעלו מבני ישראל ומן הכהנים והלוים והמשררים והשערים והנתינים אל ירושלם בשנת שבע לארתחשסתא המלך "
    },
    {
        "bookchapter": "עזרא",
        "chapter": "ז",
        "versechapter": "ח",
        "bookseder": "עזרא ונחמיה",
        "seder": "ג",
        "verseseder": "יג",
        "versenikud": "וַיָּבֹ֥א יְרוּשָׁלִַ֖ם בַּחֹ֣דֶשׁ הַחֲמִישִׁ֑י הִ֛יא שְׁנַ֥ת הַשְּׁבִיעִ֖ית לַמֶּֽלֶךְ׃ ",
        "versenonikud": "ויבא ירושלם בחדש החמישי היא שנת השביעית למלך "
    },
    {
        "bookchapter": "עזרא",
        "chapter": "ז",
        "versechapter": "ט",
        "bookseder": "עזרא ונחמיה",
        "seder": "ג",
        "verseseder": "יד",
        "versenikud": "כִּ֗י בְּאֶחָד֙ לַחֹ֣דֶשׁ הָרִאשׁ֔וֹן ה֣וּא יְסֻ֔ד הַֽמַּעֲלָ֖ה מִבָּבֶ֑ל וּבְאֶחָ֞ד לַחֹ֣דֶשׁ הַחֲמִישִׁ֗י בָּ֚א אֶל־ יְר֣וּשָׁלִַ֔ם כְּיַד־ אֱלֹהָ֖יו הַטּוֹבָ֥ה עָלָֽיו׃ ",
        "versenonikud": "כי באחד לחדש הראשון הוא יסד המעלה מבבל ובאחד לחדש החמישי בא אל ירושלם כיד אלהיו הטובה עליו "
    },
    {
        "bookchapter": "עזרא",
        "chapter": "ז",
        "versechapter": "י",
        "bookseder": "עזרא ונחמיה",
        "seder": "ג",
        "verseseder": "טו",
        "versenikud": "כִּ֤י עֶזְרָא֙ הֵכִ֣ין לְבָב֔וֹ לִדְר֛וֹשׁ אֶת־ תּוֹרַ֥ת יְהוָ֖ה וְלַעֲשֹׂ֑ת וּלְלַמֵּ֥ד בְּיִשְׂרָאֵ֖ל חֹ֥ק וּמִשְׁפָּֽט׃ ",
        "versenonikud": "כי עזרא הכין לבבו לדרוש את תורת יהוה ולעשת וללמד בישראל חק ומשפט "
    },
    {
        "bookchapter": "עזרא",
        "chapter": "ז",
        "versechapter": "יא",
        "bookseder": "עזרא ונחמיה",
        "seder": "ג",
        "verseseder": "טז",
        "versenikud": "וְזֶ֣ה ׀ פַּרְשֶׁ֣גֶן הַֽנִּשְׁתְּוָ֗ן אֲשֶׁ֤ר נָתַן֙ הַמֶּ֣לֶךְ אַרְתַּחְשַׁ֔סְתְּא לְעֶזְרָ֥א הַכֹּהֵ֖ן הַסֹּפֵ֑ר סֹפֵ֞ר דִּבְרֵ֧י מִצְוֺת־ יְהוָ֛ה וְחֻקָּ֖יו עַל־ יִשְׂרָאֵֽל׃ ",
        "versenonikud": "וזה  פרשגן הנשתון אשר נתן המלך ארתחשסתא לעזרא הכהן הספר ספר דברי מצות יהוה וחקיו על ישראל "
    },
    {
        "bookchapter": "עזרא",
        "chapter": "ז",
        "versechapter": "יב",
        "bookseder": "עזרא ונחמיה",
        "seder": "ג",
        "verseseder": "יז",
        "versenikud": "אַ֨רְתַּחְשַׁ֔סְתְּא מֶ֖לֶךְ מַלְכַיָּ֑א לְעֶזְרָ֣א כָ֠הֲנָא סָפַ֨ר דָּתָ֜א דִּֽי־ אֱלָ֧הּ שְׁמַיָּ֛א גְּמִ֖יר וּכְעֶֽנֶת׃ ",
        "versenonikud": "ארתחשסתא מלך מלכיא לעזרא כהנא ספר דתא די אלה שמיא גמיר וכענת "
    },
    {
        "bookchapter": "עזרא",
        "chapter": "ז",
        "versechapter": "יג",
        "bookseder": "עזרא ונחמיה",
        "seder": "ג",
        "verseseder": "יח",
        "versenikud": "מִנִּי֮ שִׂ֣ים טְעֵם֒ דִּ֣י כָל־ מִתְנַדַּ֣ב בְּמַלְכוּתִי֩ מִן־ עַמָּ֨ה יִשְׂרָאֵ֜ל וְכָהֲנ֣וֹהִי וְלֵוָיֵ֗א לִמְהָ֧ךְ לִֽירוּשְׁלֶ֛ם עִמָּ֖ךְ יְהָֽךְ׃ ",
        "versenonikud": "מני שים טעם די כל מתנדב במלכותי מן עמה ישראל וכהנוהי ולויא למהך לירושלם עמך יהך "
    },
    {
        "bookchapter": "עזרא",
        "chapter": "ז",
        "versechapter": "יד",
        "bookseder": "עזרא ונחמיה",
        "seder": "ג",
        "verseseder": "יט",
        "versenikud": "כָּל־ קֳבֵ֗ל דִּי֩ מִן־ קֳדָ֨ם מַלְכָּ֜א וְשִׁבְעַ֤ת יָעֲטֹ֙הִי֙ שְׁלִ֔יחַ לְבַקָּרָ֥א עַל־ יְה֖וּד וְלִֽירוּשְׁלֶ֑ם בְּדָ֥ת אֱלָהָ֖ךְ דִּ֥י בִידָֽךְ׃ ",
        "versenonikud": "כל קבל די מן קדם מלכא ושבעת יעטהי שליח לבקרא על יהוד ולירושלם בדת אלהך די בידך "
    },
    {
        "bookchapter": "עזרא",
        "chapter": "ז",
        "versechapter": "טו",
        "bookseder": "עזרא ונחמיה",
        "seder": "ג",
        "verseseder": "כ",
        "versenikud": "וּלְהֵיבָלָ֖ה כְּסַ֣ף וּדְהַ֑ב דִּֽי־ מַלְכָּ֣א וְיָעֲט֗וֹהִי הִתְנַדַּ֙בוּ֙ לֶאֱלָ֣הּ יִשְׂרָאֵ֔ל דִּ֥י בִֽירוּשְׁלֶ֖ם מִשְׁכְּנֵֽהּ׃ ",
        "versenonikud": "ולהיבלה כסף ודהב די מלכא ויעטוהי התנדבו לאלה ישראל די בירושלם משכנה "
    },
    {
        "bookchapter": "עזרא",
        "chapter": "ז",
        "versechapter": "טז",
        "bookseder": "עזרא ונחמיה",
        "seder": "ג",
        "verseseder": "כא",
        "versenikud": "וְכֹל֙ כְּסַ֣ף וּדְהַ֔ב דִּ֣י תְהַשְׁכַּ֔ח בְּכֹ֖ל מְדִינַ֣ת בָּבֶ֑ל עִם֩ הִתְנַדָּב֨וּת עַמָּ֤א וְכָֽהֲנַיָּא֙ מִֽתְנַדְּבִ֔ין לְבֵ֥ית אֱלָהֲהֹ֖ם דִּ֥י בִירוּשְׁלֶֽם׃ ",
        "versenonikud": "וכל כסף ודהב די תהשכח בכל מדינת בבל עם התנדבות עמא וכהניא מתנדבין לבית אלההם די בירושלם "
    },
    {
        "bookchapter": "עזרא",
        "chapter": "ז",
        "versechapter": "יז",
        "bookseder": "עזרא ונחמיה",
        "seder": "ג",
        "verseseder": "כב",
        "versenikud": "כָּל־ קֳבֵ֣ל דְּנָה֩ אָסְפַּ֨רְנָא תִקְנֵ֜א בְּכַסְפָּ֣א דְנָ֗ה תּוֹרִ֤ין ׀ דִּכְרִין֙ אִמְּרִ֔ין וּמִנְחָתְה֖וֹן וְנִסְכֵּיה֑וֹן וּתְקָרֵ֣ב הִמּ֔וֹ עַֽל־ מַדְבְּחָ֔ה דִּ֛י בֵּ֥ית אֱלָהֲכֹ֖ם דִּ֥י בִירוּשְׁלֶֽם׃ ",
        "versenonikud": "כל קבל דנה אספרנא תקנא בכספא דנה תורין  דכרין אמרין ומנחתהון ונסכיהון ותקרב המו על מדבחה די בית אלהכם די בירושלם "
    },
    {
        "bookchapter": "עזרא",
        "chapter": "ז",
        "versechapter": "יח",
        "bookseder": "עזרא ונחמיה",
        "seder": "ג",
        "verseseder": "כג",
        "versenikud": "וּמָ֣ה דִי֩ עליך עֲלָ֨ךְ וְעַל־ אחיך אֶחָ֜ךְ יֵיטַ֗ב בִּשְׁאָ֛ר כַּסְפָּ֥א וְדַהֲבָ֖ה לְמֶעְבַּ֑ד כִּרְע֥וּת אֱלָהֲכֹ֖ם תַּעַבְדֽוּן׃ ",
        "versenonikud": "ומה די עליך עלך ועל אחיך אחך ייטב בשאר כספא ודהבה למעבד כרעות אלהכם תעבדון "
    },
    {
        "bookchapter": "עזרא",
        "chapter": "ז",
        "versechapter": "יט",
        "bookseder": "עזרא ונחמיה",
        "seder": "ג",
        "verseseder": "כד",
        "versenikud": "וּמָֽאנַיָּא֙ דִּֽי־ מִתְיַהֲבִ֣ין לָ֔ךְ לְפָלְחָ֖ן בֵּ֣ית אֱלָהָ֑ךְ הַשְׁלֵ֕ם קֳדָ֖ם אֱלָ֥הּ יְרוּשְׁלֶֽם׃ ",
        "versenonikud": "ומאניא די מתיהבין לך לפלחן בית אלהך השלם קדם אלה ירושלם "
    },
    {
        "bookchapter": "עזרא",
        "chapter": "ז",
        "versechapter": "כ",
        "bookseder": "עזרא ונחמיה",
        "seder": "ג",
        "verseseder": "כה",
        "versenikud": "וּשְׁאָ֗ר חַשְׁחוּת֙ בֵּ֣ית אֱלָהָ֔ךְ דִּ֥י יִפֶּל־ לָ֖ךְ לְמִנְתַּ֑ן תִּנְתֵּ֕ן מִן־ בֵּ֖ית גִּנְזֵ֥י מַלְכָּֽא׃ ",
        "versenonikud": "ושאר חשחות בית אלהך די יפל לך למנתן תנתן מן בית גנזי מלכא "
    },
    {
        "bookchapter": "עזרא",
        "chapter": "ז",
        "versechapter": "כא",
        "bookseder": "עזרא ונחמיה",
        "seder": "ג",
        "verseseder": "כו",
        "versenikud": "וּ֠מִנִּי אֲנָ֞ה אַרְתַּחְשַׁ֤סְתְּא מַלְכָּא֙ שִׂ֣ים טְעֵ֔ם לְכֹל֙ גִּזַּֽבְרַיָּ֔א דִּ֖י בַּעֲבַ֣ר נַהֲרָ֑ה דִּ֣י כָל־ דִּ֣י יִ֠שְׁאֲלֶנְכוֹן עֶזְרָ֨א כָהֲנָ֜ה סָפַ֤ר דָּתָא֙ דִּֽי־ אֱלָ֣הּ שְׁמַיָּ֔א אָסְפַּ֖רְנָא יִתְעֲבִֽד׃ ",
        "versenonikud": "ומני אנה ארתחשסתא מלכא שים טעם לכל גזבריא די בעבר נהרה די כל די ישאלנכון עזרא כהנה ספר דתא די אלה שמיא אספרנא יתעבד "
    },
    {
        "bookchapter": "עזרא",
        "chapter": "ז",
        "versechapter": "כב",
        "bookseder": "עזרא ונחמיה",
        "seder": "ג",
        "verseseder": "כז",
        "versenikud": "עַד־ כְּסַף֮ כַּכְּרִ֣ין מְאָה֒ וְעַד־ חִנְטִין֙ כֹּרִ֣ין מְאָ֔ה וְעַד־ חֲמַר֙ בַּתִּ֣ין מְאָ֔ה וְעַד־ בַּתִּ֥ין מְשַׁ֖ח מְאָ֑ה וּמְלַ֖ח דִּי־ לָ֥א כְתָֽב׃ ",
        "versenonikud": "עד כסף ככרין מאה ועד חנטין כרין מאה ועד חמר בתין מאה ועד בתין משח מאה ומלח די לא כתב "
    },
    {
        "bookchapter": "עזרא",
        "chapter": "ז",
        "versechapter": "כג",
        "bookseder": "עזרא ונחמיה",
        "seder": "ג",
        "verseseder": "כח",
        "versenikud": "כָּל־ דִּ֗י מִן־ טַ֙עַם֙ אֱלָ֣הּ שְׁמַיָּ֔א יִתְעֲבֵד֙ אַדְרַזְדָּ֔א לְבֵ֖ית אֱלָ֣הּ שְׁמַיָּ֑א דִּֽי־ לְמָ֤ה לֶֽהֱוֵא֙ קְצַ֔ף עַל־ מַלְכ֥וּת מַלְכָּ֖א וּבְנֽוֹהִי׃ ",
        "versenonikud": "כל די מן טעם אלה שמיא יתעבד אדרזדא לבית אלה שמיא די למה להוא קצף על מלכות מלכא ובנוהי "
    },
    {
        "bookchapter": "עזרא",
        "chapter": "ז",
        "versechapter": "כד",
        "bookseder": "עזרא ונחמיה",
        "seder": "ג",
        "verseseder": "כט",
        "versenikud": "וּלְכֹ֣ם מְהוֹדְעִ֗ין דִּ֣י כָל־ כָּהֲנַיָּ֣א וְ֠לֵוָיֵא זַמָּ֨רַיָּ֤א תָרָֽעַיָּא֙ נְתִ֣ינַיָּ֔א וּפָ֣לְחֵ֔י בֵּ֖ית אֱלָהָ֣א דְנָ֑ה מִנְדָּ֤ה בְלוֹ֙ וַהֲלָ֔ךְ לָ֥א שַׁלִּ֖יט לְמִרְמֵ֥א עֲלֵיהֹֽם׃ ",
        "versenonikud": "ולכם מהודעין די כל כהניא ולויא זמריא תרעיא נתיניא ופלחי בית אלהא דנה מנדה בלו והלך לא שליט למרמא עליהם "
    },
    {
        "bookchapter": "עזרא",
        "chapter": "ז",
        "versechapter": "כה",
        "bookseder": "עזרא ונחמיה",
        "seder": "ג",
        "verseseder": "ל",
        "versenikud": "וְאַ֣נְתְּ עֶזְרָ֗א כְּחָכְמַ֨ת אֱלָהָ֤ךְ דִּֽי־ בִידָךְ֙ מֶ֣נִּי שָׁפְטִ֞ין וְדַיָּנִ֗ין דִּי־ לֶהֱוֺ֤ן דאנין דָּאיְנִין֙ לְכָל־ עַמָּה֙ דִּ֚י בַּעֲבַ֣ר נַהֲרָ֔ה לְכָל־ יָדְעֵ֖י דָּתֵ֣י אֱלָהָ֑ךְ וְדִ֧י לָ֦א יָדַ֖ע תְּהוֹדְעֽוּן׃ ",
        "versenonikud": "ואנת עזרא כחכמת אלהך די בידך מני שפטין ודינין די להון דאנין דאינין לכל עמה די בעבר נהרה לכל ידעי דתי אלהך ודי לא ידע תהודעון "
    },
    {
        "bookchapter": "עזרא",
        "chapter": "ז",
        "versechapter": "כו",
        "bookseder": "עזרא ונחמיה",
        "seder": "ג",
        "verseseder": "לא",
        "versenikud": "וְכָל־ דִּי־ לָא֩ לֶהֱוֵ֨א עָבֵ֜ד דָּתָ֣א דִֽי־ אֱלָהָ֗ךְ וְדָתָא֙ דִּ֣י מַלְכָּ֔א אָסְפַּ֕רְנָא דִּינָ֕ה לֶהֱוֵ֥א מִתְעֲבֵ֖ד מִנֵּ֑הּ הֵ֤ן לְמוֹת֙ הֵ֣ן לשרשו לִשְׁרֹשִׁ֔י הֵן־ לַעֲנָ֥שׁ נִכְסִ֖ין וְלֶאֱסוּרִֽין׃ ",
        "versenonikud": "וכל די לא להוא עבד דתא די אלהך ודתא די מלכא אספרנא דינה להוא מתעבד מנה הן למות הן לשרשו לשרשי הן לענש נכסין ולאסורין "
    },
    {
        "bookchapter": "עזרא",
        "chapter": "ז",
        "versechapter": "כז",
        "bookseder": "עזרא ונחמיה",
        "seder": "ג",
        "verseseder": "לב",
        "versenikud": "בָּר֥וּךְ יְהוָ֖ה אֱלֹהֵ֣י אֲבוֹתֵ֑ינוּ אֲשֶׁ֨ר נָתַ֤ן כָּזֹאת֙ בְּלֵ֣ב הַמֶּ֔לֶךְ לְפָאֵ֕ר אֶת־ בֵּ֥ית יְהוָ֖ה אֲשֶׁ֥ר בִּירוּשָׁלִָֽם׃ ",
        "versenonikud": "ברוך יהוה אלהי אבותינו אשר נתן כזאת בלב המלך לפאר את בית יהוה אשר בירושלם "
    },
    {
        "bookchapter": "עזרא",
        "chapter": "ז",
        "versechapter": "כח",
        "bookseder": "עזרא ונחמיה",
        "seder": "ג",
        "verseseder": "לג",
        "versenikud": "וְעָלַ֣י הִטָּה־ חֶ֗סֶד לִפְנֵ֤י הַמֶּ֙לֶךְ֙ וְיֽוֹעֲצָ֔יו וּלְכָל־ שָׂרֵ֥י הַמֶּ֖לֶךְ הַגִּבֹּרִ֑ים וַאֲנִ֣י הִתְחַזַּ֗קְתִּי כְּיַד־ יְהוָ֤ה אֱלֹהַי֙ עָלַ֔י וָאֶקְבְּצָ֧ה מִיִּשְׂרָאֵ֛ל רָאשִׁ֖ים לַעֲל֥וֹת עִמִּֽי׃ ",
        "versenonikud": "ועלי הטה חסד לפני המלך ויועציו ולכל שרי המלך הגברים ואני התחזקתי כיד יהוה אלהי עלי ואקבצה מישראל ראשים לעלות עמי "
    },
    {
        "bookchapter": "עזרא",
        "chapter": "ח",
        "versechapter": "א",
        "bookseder": "עזרא ונחמיה",
        "seder": "ג",
        "verseseder": "לד",
        "versenikud": "וְאֵ֛לֶּה רָאשֵׁ֥י אֲבֹתֵיהֶ֖ם וְהִתְיַחְשָׂ֑ם הָעֹלִ֣ים עִמִּ֗י בְּמַלְכ֛וּת אַרְתַּחְשַׁ֥סְתְּא הַמֶּ֖לֶךְ מִבָּבֶֽל׃ ",
        "versenonikud": "ואלה ראשי אבתיהם והתיחשם העלים עמי במלכות ארתחשסתא המלך מבבל "
    },
    {
        "bookchapter": "עזרא",
        "chapter": "ח",
        "versechapter": "ב",
        "bookseder": "עזרא ונחמיה",
        "seder": "ג",
        "verseseder": "לה",
        "versenikud": "מִבְּנֵ֤י פִֽינְחָס֙ גֵּֽרְשֹׁ֔ם מִבְּנֵ֥י אִיתָמָ֖ר דָּנִיֵּ֑אל מִבְּנֵ֥י דָוִ֖יד חַטּֽוּשׁ׃ ",
        "versenonikud": "מבני פינחס גרשם מבני איתמר דניאל מבני דויד חטוש "
    },
    {
        "bookchapter": "עזרא",
        "chapter": "ח",
        "versechapter": "ג",
        "bookseder": "עזרא ונחמיה",
        "seder": "ג",
        "verseseder": "לו",
        "versenikud": "מִבְּנֵ֣י שְׁכַנְיָ֔ה מִבְּנֵ֥י פַרְעֹ֖שׁ זְכַרְיָ֑ה וְעִמּ֛וֹ הִתְיַחֵ֥שׂ לִזְכָרִ֖ים מֵאָ֥ה וַחֲמִשִּֽׁים׃ ",
        "versenonikud": "מבני שכניה מבני פרעש זכריה ועמו התיחש לזכרים מאה וחמשים "
    },
    {
        "bookchapter": "עזרא",
        "chapter": "ח",
        "versechapter": "ד",
        "bookseder": "עזרא ונחמיה",
        "seder": "ג",
        "verseseder": "לז",
        "versenikud": "מִבְּנֵי֙ פַּחַ֣ת מוֹאָ֔ב אֶלְיְהֽוֹעֵינַ֖י בֶּן־ זְרַֽחְיָ֑ה וְעִמּ֖וֹ מָאתַ֥יִם הַזְּכָרִֽים׃ ",
        "versenonikud": "מבני פחת מואב אליהועיני בן זרחיה ועמו מאתים הזכרים "
    },
    {
        "bookchapter": "עזרא",
        "chapter": "ח",
        "versechapter": "ה",
        "bookseder": "עזרא ונחמיה",
        "seder": "ג",
        "verseseder": "לח",
        "versenikud": "מִבְּנֵ֥י שְׁכַנְיָ֖ה בֶּן־ יַחֲזִיאֵ֑ל וְעִמּ֕וֹ שְׁלֹ֥שׁ מֵא֖וֹת הַזְּכָרִֽים׃ ",
        "versenonikud": "מבני שכניה בן יחזיאל ועמו שלש מאות הזכרים "
    },
    {
        "bookchapter": "עזרא",
        "chapter": "ח",
        "versechapter": "ו",
        "bookseder": "עזרא ונחמיה",
        "seder": "ג",
        "verseseder": "לט",
        "versenikud": "וּמִבְּנֵ֣י עָדִ֔ין עֶ֖בֶד בֶּן־ יוֹנָתָ֑ן וְעִמּ֖וֹ חֲמִשִּׁ֥ים הַזְּכָרִֽים׃ ",
        "versenonikud": "ומבני עדין עבד בן יונתן ועמו חמשים הזכרים "
    },
    {
        "bookchapter": "עזרא",
        "chapter": "ח",
        "versechapter": "ז",
        "bookseder": "עזרא ונחמיה",
        "seder": "ג",
        "verseseder": "מ",
        "versenikud": "וּמִבְּנֵ֣י עֵילָ֔ם יְשַֽׁעְיָ֖ה בֶּן־ עֲתַלְיָ֑ה וְעִמּ֖וֹ שִׁבְעִ֥ים הַזְּכָרִֽים׃ ",
        "versenonikud": "ומבני עילם ישעיה בן עתליה ועמו שבעים הזכרים "
    },
    {
        "bookchapter": "עזרא",
        "chapter": "ח",
        "versechapter": "ח",
        "bookseder": "עזרא ונחמיה",
        "seder": "ג",
        "verseseder": "מא",
        "versenikud": "וּמִבְּנֵ֣י שְׁפַטְיָ֔ה זְבַדְיָ֖ה בֶּן־ מִֽיכָאֵ֑ל וְעִמּ֖וֹ שְׁמֹנִ֥ים הַזְּכָרִֽים׃ ",
        "versenonikud": "ומבני שפטיה זבדיה בן מיכאל ועמו שמנים הזכרים "
    },
    {
        "bookchapter": "עזרא",
        "chapter": "ח",
        "versechapter": "ט",
        "bookseder": "עזרא ונחמיה",
        "seder": "ג",
        "verseseder": "מב",
        "versenikud": "מִבְּנֵ֣י יוֹאָ֔ב עֹבַדְיָ֖ה בֶּן־ יְחִיאֵ֑ל וְעִמּ֕וֹ מָאתַ֛יִם וּשְׁמֹנָ֥ה עָשָׂ֖ר הַזְּכָרִֽים׃ ",
        "versenonikud": "מבני יואב עבדיה בן יחיאל ועמו מאתים ושמנה עשר הזכרים "
    },
    {
        "bookchapter": "עזרא",
        "chapter": "ח",
        "versechapter": "י",
        "bookseder": "עזרא ונחמיה",
        "seder": "ג",
        "verseseder": "מג",
        "versenikud": "וּמִבְּנֵ֥י שְׁלוֹמִ֖ית בֶּן־ יוֹסִפְיָ֑ה וְעִמּ֕וֹ מֵאָ֥ה וְשִׁשִּׁ֖ים הַזְּכָרִֽים׃ ",
        "versenonikud": "ומבני שלומית בן יוספיה ועמו מאה וששים הזכרים "
    },
    {
        "bookchapter": "עזרא",
        "chapter": "ח",
        "versechapter": "יא",
        "bookseder": "עזרא ונחמיה",
        "seder": "ג",
        "verseseder": "מד",
        "versenikud": "וּמִבְּנֵ֣י בֵבַ֔י זְכַרְיָ֖ה בֶּן־ בֵּבָ֑י וְעִמּ֕וֹ עֶשְׂרִ֥ים וּשְׁמֹנָ֖ה הַזְּכָרִֽים׃ ",
        "versenonikud": "ומבני בבי זכריה בן בבי ועמו עשרים ושמנה הזכרים "
    },
    {
        "bookchapter": "עזרא",
        "chapter": "ח",
        "versechapter": "יב",
        "bookseder": "עזרא ונחמיה",
        "seder": "ג",
        "verseseder": "מה",
        "versenikud": "וּמִבְּנֵ֣י עַזְגָּ֔ד יוֹחָנָ֖ן בֶּן־ הַקָּטָ֑ן וְעִמּ֕וֹ מֵאָ֥ה וַעֲשָׂרָ֖ה הַזְּכָרִֽים׃ ",
        "versenonikud": "ומבני עזגד יוחנן בן הקטן ועמו מאה ועשרה הזכרים "
    },
    {
        "bookchapter": "עזרא",
        "chapter": "ח",
        "versechapter": "יג",
        "bookseder": "עזרא ונחמיה",
        "seder": "ג",
        "verseseder": "מו",
        "versenikud": "וּמִבְּנֵ֣י אֲדֹנִיקָם֮ אַחֲרֹנִים֒ וְאֵ֣לֶּה שְׁמוֹתָ֔ם אֱלִיפֶ֖לֶט יְעִיאֵ֣ל וּֽשְׁמַעְיָ֑ה וְעִמָּהֶ֖ם שִׁשִּׁ֥ים הַזְּכָרִֽים׃ ",
        "versenonikud": "ומבני אדניקם אחרנים ואלה שמותם אליפלט יעיאל ושמעיה ועמהם ששים הזכרים "
    },
    {
        "bookchapter": "עזרא",
        "chapter": "ח",
        "versechapter": "יד",
        "bookseder": "עזרא ונחמיה",
        "seder": "ג",
        "verseseder": "מז",
        "versenikud": "וּמִבְּנֵ֥י בִגְוַ֖י עוּתַ֣י וזבוד וְזַכּ֑וּר וְעִמּ֖וֹ שִׁבְעִ֥ים הַזְּכָרִֽים׃ ",
        "versenonikud": "ומבני בגוי עותי וזבוד וזכור ועמו שבעים הזכרים "
    },
    {
        "bookchapter": "עזרא",
        "chapter": "ח",
        "versechapter": "טו",
        "bookseder": "עזרא ונחמיה",
        "seder": "ג",
        "verseseder": "מח",
        "versenikud": "וָֽאֶקְבְּצֵ֗ם אֶל־ הַנָּהָר֙ הַבָּ֣א אֶֽל־ אַהֲוָ֔א וַנַּחֲנֶ֥ה שָׁ֖ם יָמִ֣ים שְׁלֹשָׁ֑ה וָאָבִ֤ינָה בָעָם֙ וּבַכֹּ֣הֲנִ֔ים וּמִבְּנֵ֥י לֵוִ֖י לֹא־ מָצָ֥אתִי שָֽׁם׃ ",
        "versenonikud": "ואקבצם אל הנהר הבא אל אהוא ונחנה שם ימים שלשה ואבינה בעם ובכהנים ומבני לוי לא מצאתי שם "
    },
    {
        "bookchapter": "עזרא",
        "chapter": "ח",
        "versechapter": "טז",
        "bookseder": "עזרא ונחמיה",
        "seder": "ג",
        "verseseder": "מט",
        "versenikud": "וָאֶשְׁלְחָ֡ה לֶאֱלִיעֶ֡זֶר לַאֲרִיאֵ֡ל לִֽ֠שְׁמַעְיָה וּלְאֶלְנָתָ֨ן וּלְיָרִ֜יב וּלְאֶלְנָתָ֧ן וּלְנָתָ֛ן וְלִזְכַרְיָ֥ה וְלִמְשֻׁלָּ֖ם רָאשִׁ֑ים וּלְיוֹיָרִ֥יב וּלְאֶלְנָתָ֖ן מְבִינִֽים׃ ",
        "versenonikud": "ואשלחה לאליעזר לאריאל לשמעיה ולאלנתן וליריב ולאלנתן ולנתן ולזכריה ולמשלם ראשים וליויריב ולאלנתן מבינים "
    },
    {
        "bookchapter": "עזרא",
        "chapter": "ח",
        "versechapter": "יז",
        "bookseder": "עזרא ונחמיה",
        "seder": "ג",
        "verseseder": "נ",
        "versenikud": "ואוצאה וָאֲצַוֶּ֤ה אוֹתָם֙ עַל־ אִדּ֣וֹ הָרֹ֔אשׁ בְּכָסִפְיָ֖א הַמָּק֑וֹם וָאָשִׂימָה֩ בְּפִיהֶ֨ם דְּבָרִ֜ים לְ֠דַבֵּר אֶל־ אִדּ֨וֹ אָחִ֤יו הנתונים הַנְּתִינִים֙ בְּכָסִפְיָ֣א הַמָּק֔וֹם לְהָֽבִיא־ לָ֥נוּ מְשָׁרְתִ֖ים לְבֵ֥ית אֱלֹהֵֽינוּ׃ ",
        "versenonikud": "ואוצאה ואצוה אותם על אדו הראש בכספיא המקום ואשימה בפיהם דברים לדבר אל אדו אחיו הנתונים הנתינים בכספיא המקום להביא לנו משרתים לבית אלהינו "
    },
    {
        "bookchapter": "עזרא",
        "chapter": "ח",
        "versechapter": "יח",
        "bookseder": "עזרא ונחמיה",
        "seder": "ג",
        "verseseder": "נא",
        "versenikud": "וַיָּבִ֨יאּוּ לָ֜נוּ כְּיַד־ אֱלֹהֵ֨ינוּ הַטּוֹבָ֤ה עָלֵ֙ינוּ֙ אִ֣ישׁ שֶׂ֔כֶל מִבְּנֵ֣י מַחְלִ֔י בֶּן־ לֵוִ֖י בֶּן־ יִשְׂרָאֵ֑ל וְשֵׁרֵֽבְיָ֛ה וּבָנָ֥יו וְאֶחָ֖יו שְׁמֹנָ֥ה עָשָֽׂר׃ ",
        "versenonikud": "ויביאו לנו כיד אלהינו הטובה עלינו איש שכל מבני מחלי בן לוי בן ישראל ושרביה ובניו ואחיו שמנה עשר "
    },
    {
        "bookchapter": "עזרא",
        "chapter": "ח",
        "versechapter": "יט",
        "bookseder": "עזרא ונחמיה",
        "seder": "ג",
        "verseseder": "נב",
        "versenikud": "וְאֶת־ חֲשַׁבְיָ֔ה וְאִתּ֥וֹ יְשַֽׁעְיָ֖ה מִבְּנֵ֣י מְרָרִ֑י אֶחָ֥יו וּבְנֵיהֶ֖ם עֶשְׂרִֽים׃ ",
        "versenonikud": "ואת חשביה ואתו ישעיה מבני מררי אחיו ובניהם עשרים "
    },
    {
        "bookchapter": "עזרא",
        "chapter": "ח",
        "versechapter": "כ",
        "bookseder": "עזרא ונחמיה",
        "seder": "ג",
        "verseseder": "נג",
        "versenikud": "וּמִן־ הַנְּתִינִ֗ים שֶׁנָּתַ֨ן דָּוִ֤יד וְהַשָּׂרִים֙ לַעֲבֹדַ֣ת הַלְוִיִּ֔ם נְתִינִ֖ים מָאתַ֣יִם וְעֶשְׂרִ֑ים כֻּלָּ֖ם נִקְּב֥וּ בְשֵׁמֽוֹת׃ ",
        "versenonikud": "ומן הנתינים שנתן דויד והשרים לעבדת הלוים נתינים מאתים ועשרים כלם נקבו בשמות "
    },
    {
        "bookchapter": "עזרא",
        "chapter": "ח",
        "versechapter": "כא",
        "bookseder": "עזרא ונחמיה",
        "seder": "ג",
        "verseseder": "נד",
        "versenikud": "וָאֶקְרָ֨א שָׁ֥ם צוֹם֙ עַל־ הַנָּהָ֣ר אַהֲוָ֔א לְהִתְעַנּ֖וֹת לִפְנֵ֣י אֱלֹהֵ֑ינוּ לְבַקֵּ֤שׁ מִמֶּ֙נּוּ֙ דֶּ֣רֶךְ יְשָׁרָ֔ה לָ֥נוּ וּלְטַפֵּ֖נוּ וּלְכָל־ רְכוּשֵֽׁנוּ׃ ",
        "versenonikud": "ואקרא שם צום על הנהר אהוא להתענות לפני אלהינו לבקש ממנו דרך ישרה לנו ולטפנו ולכל רכושנו "
    },
    {
        "bookchapter": "עזרא",
        "chapter": "ח",
        "versechapter": "כב",
        "bookseder": "עזרא ונחמיה",
        "seder": "ג",
        "verseseder": "נה",
        "versenikud": "כִּ֣י בֹ֗שְׁתִּי לִשְׁא֤וֹל מִן־ הַמֶּ֙לֶךְ֙ חַ֣יִל וּפָרָשִׁ֔ים לְעָזְרֵ֥נוּ מֵאוֹיֵ֖ב בַּדָּ֑רֶךְ כִּֽי־ אָמַ֨רְנוּ לַמֶּ֜לֶךְ לֵאמֹ֗ר יַד־ אֱלֹהֵ֤ינוּ עַל־ כָּל־ מְבַקְשָׁיו֙ לְטוֹבָ֔ה וְעֻזּ֣וֹ וְאַפּ֔וֹ עַ֖ל כָּל־ עֹזְבָֽיו׃ ",
        "versenonikud": "כי בשתי לשאול מן המלך חיל ופרשים לעזרנו מאויב בדרך כי אמרנו למלך לאמר יד אלהינו על כל מבקשיו לטובה ועזו ואפו על כל עזביו "
    },
    {
        "bookchapter": "עזרא",
        "chapter": "ח",
        "versechapter": "כג",
        "bookseder": "עזרא ונחמיה",
        "seder": "ג",
        "verseseder": "נו",
        "versenikud": "וַנָּצ֛וּמָה וַנְּבַקְשָׁ֥ה מֵאֱלֹהֵ֖ינוּ עַל־ זֹ֑את וַיֵּעָתֵ֖ר לָֽנוּ׃ ",
        "versenonikud": "ונצומה ונבקשה מאלהינו על זאת ויעתר לנו "
    },
    {
        "bookchapter": "עזרא",
        "chapter": "ח",
        "versechapter": "כד",
        "bookseder": "עזרא ונחמיה",
        "seder": "ג",
        "verseseder": "נז",
        "versenikud": "וָאַבְדִּ֛ילָה מִשָּׂרֵ֥י הַכֹּהֲנִ֖ים שְׁנֵ֣ים עָשָׂ֑ר לְשֵׁרֵֽבְיָ֣ה חֲשַׁבְיָ֔ה וְעִמָּהֶ֥ם מֵאֲחֵיהֶ֖ם עֲשָׂרָֽה׃ ",
        "versenonikud": "ואבדילה משרי הכהנים שנים עשר לשרביה חשביה ועמהם מאחיהם עשרה "
    },
    {
        "bookchapter": "עזרא",
        "chapter": "ח",
        "versechapter": "כה",
        "bookseder": "עזרא ונחמיה",
        "seder": "ג",
        "verseseder": "נח",
        "versenikud": "ואשקולה וָאֶשְׁקֳלָ֣ה לָהֶ֔ם אֶת־ הַכֶּ֥סֶף וְאֶת־ הַזָּהָ֖ב וְאֶת־ הַכֵּלִ֑ים תְּרוּמַ֣ת בֵּית־ אֱלֹהֵ֗ינוּ הַהֵרִ֙ימוּ֙ הַמֶּ֙לֶךְ֙ וְיֹעֲצָ֣יו וְשָׂרָ֔יו וְכָל־ יִשְׂרָאֵ֖ל הַנִּמְצָאִֽים׃ ",
        "versenonikud": "ואשקולה ואשקלה להם את הכסף ואת הזהב ואת הכלים תרומת בית אלהינו ההרימו המלך ויעציו ושריו וכל ישראל הנמצאים "
    },
    {
        "bookchapter": "עזרא",
        "chapter": "ח",
        "versechapter": "כו",
        "bookseder": "עזרא ונחמיה",
        "seder": "ג",
        "verseseder": "נט",
        "versenikud": "וָאֶשְׁקֲלָ֨ה עַל־ יָדָ֜ם כֶּ֗סֶף כִּכָּרִים֙ שֵֽׁשׁ־ מֵא֣וֹת וַחֲמִשִּׁ֔ים וּכְלֵי־ כֶ֥סֶף מֵאָ֖ה לְכִכָּרִ֑ים זָהָ֖ב מֵאָ֥ה כִכָּֽר׃ ",
        "versenonikud": "ואשקלה על ידם כסף ככרים שש מאות וחמשים וכלי כסף מאה לככרים זהב מאה ככר "
    },
    {
        "bookchapter": "עזרא",
        "chapter": "ח",
        "versechapter": "כז",
        "bookseder": "עזרא ונחמיה",
        "seder": "ג",
        "verseseder": "ס",
        "versenikud": "וּכְפֹרֵ֤י זָהָב֙ עֶשְׂרִ֔ים לַאֲדַרְכֹנִ֖ים אָ֑לֶף וּכְלֵ֨י נְחֹ֜שֶׁת מֻצְהָ֤ב טוֹבָה֙ שְׁנַ֔יִם חֲמוּדֹ֖ת כַּזָּהָֽב׃ ",
        "versenonikud": "וכפרי זהב עשרים לאדרכנים אלף וכלי נחשת מצהב טובה שנים חמודת כזהב "
    },
    {
        "bookchapter": "עזרא",
        "chapter": "ח",
        "versechapter": "כח",
        "bookseder": "עזרא ונחמיה",
        "seder": "ג",
        "verseseder": "סא",
        "versenikud": "וָאֹמְרָ֣ה אֲלֵהֶ֗ם אַתֶּ֥ם קֹ֙דֶשׁ֙ לַיהוָ֔ה וְהַכֵּלִ֖ים קֹ֑דֶשׁ וְהַכֶּ֤סֶף וְהַזָּהָב֙ נְדָבָ֔ה לַיהוָ֖ה אֱלֹהֵ֥י אֲבֹתֵיכֶֽם׃ ",
        "versenonikud": "ואמרה אלהם אתם קדש ליהוה והכלים קדש והכסף והזהב נדבה ליהוה אלהי אבתיכם "
    },
    {
        "bookchapter": "עזרא",
        "chapter": "ח",
        "versechapter": "כט",
        "bookseder": "עזרא ונחמיה",
        "seder": "ג",
        "verseseder": "סב",
        "versenikud": "שִׁקְד֣וּ וְשִׁמְר֗וּ עַֽד־ תִּשְׁקְל֡וּ לִפְנֵי֩ שָׂרֵ֨י הַכֹּהֲנִ֧ים וְהַלְוִיִּ֛ם וְשָׂרֵֽי־ הָאָב֥וֹת לְיִשְׂרָאֵ֖ל בִּירוּשָׁלִָ֑ם הַלִּשְׁכ֖וֹת בֵּ֥ית יְהוָֽה׃ ",
        "versenonikud": "שקדו ושמרו עד תשקלו לפני שרי הכהנים והלוים ושרי האבות לישראל בירושלם הלשכות בית יהוה "
    },
    {
        "bookchapter": "עזרא",
        "chapter": "ח",
        "versechapter": "ל",
        "bookseder": "עזרא ונחמיה",
        "seder": "ג",
        "verseseder": "סג",
        "versenikud": "וְקִבְּלוּ֙ הַכֹּהֲנִ֣ים וְהַלְוִיִּ֔ם מִשְׁקַ֛ל הַכֶּ֥סֶף וְהַזָּהָ֖ב וְהַכֵּלִ֑ים לְהָבִ֥יא לִירוּשָׁלִַ֖ם לְבֵ֥ית אֱלֹהֵֽינוּ׃ ",
        "versenonikud": "וקבלו הכהנים והלוים משקל הכסף והזהב והכלים להביא לירושלם לבית אלהינו "
    },
    {
        "bookchapter": "עזרא",
        "chapter": "ח",
        "versechapter": "לא",
        "bookseder": "עזרא ונחמיה",
        "seder": "ג",
        "verseseder": "סד",
        "versenikud": "וַֽנִּסְעָ֞ה מִנְּהַ֣ר אַֽהֲוָ֗א בִּשְׁנֵ֤ים עָשָׂר֙ לַחֹ֣דֶשׁ הָרִאשׁ֔וֹן לָלֶ֖כֶת יְרוּשָׁלִָ֑ם וְיַד־ אֱלֹהֵ֙ינוּ֙ הָיְתָ֣ה עָלֵ֔ינוּ וַיַּ֨צִּילֵ֔נוּ מִכַּ֥ף אוֹיֵ֛ב וְאוֹרֵ֖ב עַל־ הַדָּֽרֶךְ׃ ",
        "versenonikud": "ונסעה מנהר אהוא בשנים עשר לחדש הראשון ללכת ירושלם ויד אלהינו היתה עלינו ויצילנו מכף אויב ואורב על הדרך "
    },
    {
        "bookchapter": "עזרא",
        "chapter": "ח",
        "versechapter": "לב",
        "bookseder": "עזרא ונחמיה",
        "seder": "ג",
        "verseseder": "סה",
        "versenikud": "וַנָּב֖וֹא יְרוּשָׁלִָ֑ם וַנֵּ֥שֶׁב שָׁ֖ם יָמִ֥ים שְׁלֹשָֽׁה׃ ",
        "versenonikud": "ונבוא ירושלם ונשב שם ימים שלשה "
    },
    {
        "bookchapter": "עזרא",
        "chapter": "ח",
        "versechapter": "לג",
        "bookseder": "עזרא ונחמיה",
        "seder": "ג",
        "verseseder": "סו",
        "versenikud": "וּבַיּ֣וֹם הָרְבִיעִ֡י נִשְׁקַ֣ל הַכֶּסֶף֩ וְהַזָּהָ֨ב וְהַכֵּלִ֜ים בְּבֵ֣ית אֱלֹהֵ֗ינוּ עַ֠ל יַד־ מְרֵמ֤וֹת בֶּן־ אֽוּרִיָּה֙ הַכֹּהֵ֔ן וְעִמּ֖וֹ אֶלְעָזָ֣ר בֶּן־ פִּֽינְחָ֑ס וְעִמָּהֶ֞ם יוֹזָבָ֧ד בֶּן־ יֵשׁ֛וּעַ וְנֽוֹעַדְיָ֥ה בֶן־ בִּנּ֖וּי הַלְוִיִּֽם׃ ",
        "versenonikud": "וביום הרביעי נשקל הכסף והזהב והכלים בבית אלהינו על יד מרמות בן אוריה הכהן ועמו אלעזר בן פינחס ועמהם יוזבד בן ישוע ונועדיה בן בנוי הלוים "
    },
    {
        "bookchapter": "עזרא",
        "chapter": "ח",
        "versechapter": "לד",
        "bookseder": "עזרא ונחמיה",
        "seder": "ג",
        "verseseder": "סז",
        "versenikud": "בְּמִסְפָּ֥ר בְּמִשְׁקָ֖ל לַכֹּ֑ל וַיִּכָּתֵ֥ב כָּֽל־ הַמִּשְׁקָ֖ל בָּעֵ֥ת הַהִֽיא׃ ",
        "versenonikud": "במספר במשקל לכל ויכתב כל המשקל בעת ההיא "
    }
]