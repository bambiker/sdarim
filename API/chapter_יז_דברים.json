[
    {
        "bookchapter": "דברים",
        "chapter": "יז",
        "versechapter": "א",
        "bookseder": "דברים",
        "seder": "יד",
        "verseseder": "ו",
        "parasha": "שפטים",
        "versenikud": "לֹא־ תִזְבַּח֩ לַיהוָ֨ה אֱלֹהֶ֜יךָ שׁ֣וֹר וָשֶׂ֗ה אֲשֶׁ֨ר יִהְיֶ֥ה בוֹ֙ מ֔וּם כֹּ֖ל דָּבָ֣ר רָ֑ע כִּ֧י תוֹעֲבַ֛ת יְהוָ֥ה אֱלֹהֶ֖יךָ הֽוּא׃ ",
        "versenonikud": "לא תזבח ליהוה אלהיך שור ושה אשר יהיה בו מום כל דבר רע כי תועבת יהוה אלהיך הוא "
    },
    {
        "bookchapter": "דברים",
        "chapter": "יז",
        "versechapter": "ב",
        "bookseder": "דברים",
        "seder": "יד",
        "verseseder": "ז",
        "parasha": "שפטים",
        "versenikud": "כִּֽי־ יִמָּצֵ֤א בְקִרְבְּךָ֙ בְּאַחַ֣ד שְׁעָרֶ֔יךָ אֲשֶׁר־ יְהוָ֥ה אֱלֹהֶ֖יךָ נֹתֵ֣ן לָ֑ךְ אִ֣ישׁ אוֹ־ אִשָּׁ֗ה אֲשֶׁ֨ר יַעֲשֶׂ֧ה אֶת־ הָרַ֛ע בְּעֵינֵ֥י יְהוָֽה־ אֱלֹהֶ֖יךָ לַעֲבֹ֥ר בְּרִיתֽוֹ׃ ",
        "versenonikud": "כי ימצא בקרבך באחד שעריך אשר יהוה אלהיך נתן לך איש או אשה אשר יעשה את הרע בעיני יהוה אלהיך לעבר בריתו "
    },
    {
        "bookchapter": "דברים",
        "chapter": "יז",
        "versechapter": "ג",
        "bookseder": "דברים",
        "seder": "יד",
        "verseseder": "ח",
        "parasha": "שפטים",
        "versenikud": "וַיֵּ֗לֶךְ וַֽיַּעֲבֹד֙ אֱלֹהִ֣ים אֲחֵרִ֔ים וַיִּשְׁתַּ֖חוּ לָהֶ֑ם וְלַשֶּׁ֣מֶשׁ ׀ א֣וֹ לַיָּרֵ֗חַ א֛וֹ לְכָל־ צְבָ֥א הַשָּׁמַ֖יִם אֲשֶׁ֥ר לֹא־ צִוִּֽיתִי׃ ",
        "versenonikud": "וילך ויעבד אלהים אחרים וישתחו להם ולשמש  או לירח או לכל צבא השמים אשר לא צויתי "
    },
    {
        "bookchapter": "דברים",
        "chapter": "יז",
        "versechapter": "ד",
        "bookseder": "דברים",
        "seder": "יד",
        "verseseder": "ט",
        "parasha": "שפטים",
        "versenikud": "וְהֻֽגַּד־ לְךָ֖ וְשָׁמָ֑עְתָּ וְדָרַשְׁתָּ֣ הֵיטֵ֔ב וְהִנֵּ֤ה אֱמֶת֙ נָכ֣וֹן הַדָּבָ֔ר נֶעֶשְׂתָ֛ה הַתּוֹעֵבָ֥ה הַזֹּ֖את בְּיִשְׂרָאֵֽל׃ ",
        "versenonikud": "והגד לך ושמעת ודרשת היטב והנה אמת נכון הדבר נעשתה התועבה הזאת בישראל "
    },
    {
        "bookchapter": "דברים",
        "chapter": "יז",
        "versechapter": "ה",
        "bookseder": "דברים",
        "seder": "יד",
        "verseseder": "י",
        "parasha": "שפטים",
        "versenikud": "וְהֽוֹצֵאתָ֣ אֶת־ הָאִ֣ישׁ הַה֡וּא אוֹ֩ אֶת־ הָאִשָּׁ֨ה הַהִ֜וא אֲשֶׁ֣ר עָ֠שׂוּ אֶת־ הַדָּבָ֨ר הָרָ֤ע הַזֶּה֙ אֶל־ שְׁעָרֶ֔יךָ אֶת־ הָאִ֕ישׁ א֖וֹ אֶת־ הָאִשָּׁ֑ה וּסְקַלְתָּ֥ם בָּאֲבָנִ֖ים וָמֵֽתוּ׃ ",
        "versenonikud": "והוצאת את האיש ההוא או את האשה ההוא אשר עשו את הדבר הרע הזה אל שעריך את האיש או את האשה וסקלתם באבנים ומתו "
    },
    {
        "bookchapter": "דברים",
        "chapter": "יז",
        "versechapter": "ו",
        "bookseder": "דברים",
        "seder": "יד",
        "verseseder": "יא",
        "parasha": "שפטים",
        "versenikud": "עַל־ פִּ֣י ׀ שְׁנַ֣יִם עֵדִ֗ים א֛וֹ שְׁלֹשָׁ֥ה עֵדִ֖ים יוּמַ֣ת הַמֵּ֑ת לֹ֣א יוּמַ֔ת עַל־ פִּ֖י עֵ֥ד אֶחָֽד׃ ",
        "versenonikud": "על פי  שנים עדים או שלשה עדים יומת המת לא יומת על פי עד אחד "
    },
    {
        "bookchapter": "דברים",
        "chapter": "יז",
        "versechapter": "ז",
        "bookseder": "דברים",
        "seder": "יד",
        "verseseder": "יב",
        "parasha": "שפטים",
        "versenikud": "יַ֣ד הָעֵדִ֞ים תִּֽהְיֶה־ בּ֤וֹ בָרִאשֹׁנָה֙ לַהֲמִית֔וֹ וְיַ֥ד כָּל־ הָעָ֖ם בָּאַחֲרֹנָ֑ה וּבִֽעַרְתָּ֥ הָרָ֖ע מִקִּרְבֶּֽךָ׃ ",
        "versenonikud": "יד העדים תהיה בו בראשנה להמיתו ויד כל העם באחרנה ובערת הרע מקרבך "
    },
    {
        "bookchapter": "דברים",
        "chapter": "יז",
        "versechapter": "ח",
        "bookseder": "דברים",
        "seder": "יד",
        "verseseder": "יג",
        "parasha": "שפטים",
        "versenikud": "כִּ֣י יִפָּלֵא֩ מִמְּךָ֨ דָבָ֜ר לַמִּשְׁפָּ֗ט בֵּֽין־ דָּ֨ם ׀ לְדָ֜ם בֵּֽין־ דִּ֣ין לְדִ֗ין וּבֵ֥ין נֶ֙גַע֙ לָנֶ֔גַע דִּבְרֵ֥י רִיבֹ֖ת בִּשְׁעָרֶ֑יךָ וְקַמְתָּ֣ וְעָלִ֔יתָ אֶל־ הַמָּק֔וֹם אֲשֶׁ֥ר יִבְחַ֛ר יְהוָ֥ה אֱלֹהֶ֖יךָ בּֽוֹ׃ ",
        "versenonikud": "כי יפלא ממך דבר למשפט בין דם  לדם בין דין לדין ובין נגע לנגע דברי ריבת בשעריך וקמת ועלית אל המקום אשר יבחר יהוה אלהיך בו "
    },
    {
        "bookchapter": "דברים",
        "chapter": "יז",
        "versechapter": "ט",
        "bookseder": "דברים",
        "seder": "יד",
        "verseseder": "יד",
        "parasha": "שפטים",
        "versenikud": "וּבָאתָ֗ אֶל־ הַכֹּהֲנִים֙ הַלְוִיִּ֔ם וְאֶל־ הַשֹּׁפֵ֔ט אֲשֶׁ֥ר יִהְיֶ֖ה בַּיָּמִ֣ים הָהֵ֑ם וְדָרַשְׁתָּ֙ וְהִגִּ֣ידוּ לְךָ֔ אֵ֖ת דְּבַ֥ר הַמִּשְׁפָּֽט׃ ",
        "versenonikud": "ובאת אל הכהנים הלוים ואל השפט אשר יהיה בימים ההם ודרשת והגידו לך את דבר המשפט "
    },
    {
        "bookchapter": "דברים",
        "chapter": "יז",
        "versechapter": "י",
        "bookseder": "דברים",
        "seder": "יד",
        "verseseder": "טו",
        "parasha": "שפטים",
        "versenikud": "וְעָשִׂ֗יתָ עַל־ פִּ֤י הַדָּבָר֙ אֲשֶׁ֣ר יַגִּ֣ידֽוּ לְךָ֔ מִן־ הַמָּק֣וֹם הַה֔וּא אֲשֶׁ֖ר יִבְחַ֣ר יְהוָ֑ה וְשָׁמַרְתָּ֣ לַעֲשׂ֔וֹת כְּכֹ֖ל אֲשֶׁ֥ר יוֹרֽוּךָ׃ ",
        "versenonikud": "ועשית על פי הדבר אשר יגידו לך מן המקום ההוא אשר יבחר יהוה ושמרת לעשות ככל אשר יורוך "
    },
    {
        "bookchapter": "דברים",
        "chapter": "יז",
        "versechapter": "יא",
        "bookseder": "דברים",
        "seder": "יד",
        "verseseder": "טז",
        "parasha": "שפטים",
        "versenikud": "עַל־ פִּ֨י הַתּוֹרָ֜ה אֲשֶׁ֣ר יוֹר֗וּךָ וְעַל־ הַמִּשְׁפָּ֛ט אֲשֶׁר־ יֹאמְר֥וּ לְךָ֖ תַּעֲשֶׂ֑ה לֹ֣א תָס֗וּר מִן־ הַדָּבָ֛ר אֲשֶׁר־ יַגִּ֥ידֽוּ לְךָ֖ יָמִ֥ין וּשְׂמֹֽאל׃ ",
        "versenonikud": "על פי התורה אשר יורוך ועל המשפט אשר יאמרו לך תעשה לא תסור מן הדבר אשר יגידו לך ימין ושמאל "
    },
    {
        "bookchapter": "דברים",
        "chapter": "יז",
        "versechapter": "יב",
        "bookseder": "דברים",
        "seder": "יד",
        "verseseder": "יז",
        "parasha": "שפטים",
        "versenikud": "וְהָאִ֞ישׁ אֲשֶׁר־ יַעֲשֶׂ֣ה בְזָד֗וֹן לְבִלְתִּ֨י שְׁמֹ֤עַ אֶל־ הַכֹּהֵן֙ הָעֹמֵ֞ד לְשָׁ֤רֶת שָׁם֙ אֶת־ יְהוָ֣ה אֱלֹהֶ֔יךָ א֖וֹ אֶל־ הַשֹּׁפֵ֑ט וּמֵת֙ הָאִ֣ישׁ הַה֔וּא וּבִֽעַרְתָּ֥ הָרָ֖ע מִיִּשְׂרָאֵֽל׃ ",
        "versenonikud": "והאיש אשר יעשה בזדון לבלתי שמע אל הכהן העמד לשרת שם את יהוה אלהיך או אל השפט ומת האיש ההוא ובערת הרע מישראל "
    },
    {
        "bookchapter": "דברים",
        "chapter": "יז",
        "versechapter": "יג",
        "bookseder": "דברים",
        "seder": "יד",
        "verseseder": "יח",
        "parasha": "שפטים",
        "versenikud": "וְכָל־ הָעָ֖ם יִשְׁמְע֣וּ וְיִרָ֑אוּ וְלֹ֥א יְזִיד֖וּן עֽוֹד׃ ",
        "versenonikud": "וכל העם ישמעו ויראו ולא יזידון עוד "
    },
    {
        "bookchapter": "דברים",
        "chapter": "יז",
        "versechapter": "יד",
        "bookseder": "דברים",
        "seder": "טו",
        "verseseder": "א",
        "parasha": "שפטים",
        "versenikud": "כִּֽי־ תָבֹ֣א אֶל־ הָאָ֗רֶץ אֲשֶׁ֨ר יְהוָ֤ה אֱלֹהֶ֙יךָ֙ נֹתֵ֣ן לָ֔ךְ וִֽירִשְׁתָּ֖הּ וְיָשַׁ֣בְתָּה בָּ֑הּ וְאָמַרְתָּ֗ אָשִׂ֤ימָה עָלַי֙ מֶ֔לֶךְ כְּכָל־ הַגּוֹיִ֖ם אֲשֶׁ֥ר סְבִיבֹתָֽי׃ ",
        "versenonikud": "כי תבא אל הארץ אשר יהוה אלהיך נתן לך וירשתה וישבתה בה ואמרת אשימה עלי מלך ככל הגוים אשר סביבתי "
    },
    {
        "bookchapter": "דברים",
        "chapter": "יז",
        "versechapter": "טו",
        "bookseder": "דברים",
        "seder": "טו",
        "verseseder": "ב",
        "parasha": "שפטים",
        "versenikud": "שׂ֣וֹם תָּשִׂ֤ים עָלֶ֙יךָ֙ מֶ֔לֶךְ אֲשֶׁ֥ר יִבְחַ֛ר יְהוָ֥ה אֱלֹהֶ֖יךָ בּ֑וֹ מִקֶּ֣רֶב אַחֶ֗יךָ תָּשִׂ֤ים עָלֶ֙יךָ֙ מֶ֔לֶךְ לֹ֣א תוּכַ֗ל לָתֵ֤ת עָלֶ֙יךָ֙ אִ֣ישׁ נָכְרִ֔י אֲשֶׁ֥ר לֹֽא־ אָחִ֖יךָ הֽוּא׃ ",
        "versenonikud": "שום תשים עליך מלך אשר יבחר יהוה אלהיך בו מקרב אחיך תשים עליך מלך לא תוכל לתת עליך איש נכרי אשר לא אחיך הוא "
    },
    {
        "bookchapter": "דברים",
        "chapter": "יז",
        "versechapter": "טז",
        "bookseder": "דברים",
        "seder": "טו",
        "verseseder": "ג",
        "parasha": "שפטים",
        "versenikud": "רַק֮ לֹא־ יַרְבֶּה־ לּ֣וֹ סוּסִים֒ וְלֹֽא־ יָשִׁ֤יב אֶת־ הָעָם֙ מִצְרַ֔יְמָה לְמַ֖עַן הַרְבּ֣וֹת ס֑וּס וַֽיהוָה֙ אָמַ֣ר לָכֶ֔ם לֹ֣א תֹסִפ֗וּן לָשׁ֛וּב בַּדֶּ֥רֶךְ הַזֶּ֖ה עֽוֹד׃ ",
        "versenonikud": "רק לא ירבה לו סוסים ולא ישיב את העם מצרימה למען הרבות סוס ויהוה אמר לכם לא תספון לשוב בדרך הזה עוד "
    },
    {
        "bookchapter": "דברים",
        "chapter": "יז",
        "versechapter": "יז",
        "bookseder": "דברים",
        "seder": "טו",
        "verseseder": "ד",
        "parasha": "שפטים",
        "versenikud": "וְלֹ֤א יַרְבֶּה־ לּוֹ֙ נָשִׁ֔ים וְלֹ֥א יָס֖וּר לְבָב֑וֹ וְכֶ֣סֶף וְזָהָ֔ב לֹ֥א יַרְבֶּה־ לּ֖וֹ מְאֹֽד׃ ",
        "versenonikud": "ולא ירבה לו נשים ולא יסור לבבו וכסף וזהב לא ירבה לו מאד "
    },
    {
        "bookchapter": "דברים",
        "chapter": "יז",
        "versechapter": "יח",
        "bookseder": "דברים",
        "seder": "טו",
        "verseseder": "ה",
        "parasha": "שפטים",
        "versenikud": "וְהָיָ֣ה כְשִׁבְתּ֔וֹ עַ֖ל כִּסֵּ֣א מַמְלַכְתּ֑וֹ וְכָ֨תַב ל֜וֹ אֶת־ מִשְׁנֵ֨ה הַתּוֹרָ֤ה הַזֹּאת֙ עַל־ סֵ֔פֶר מִלִּפְנֵ֥י הַכֹּהֲנִ֖ים הַלְוִיִּֽם׃ ",
        "versenonikud": "והיה כשבתו על כסא ממלכתו וכתב לו את משנה התורה הזאת על ספר מלפני הכהנים הלוים "
    },
    {
        "bookchapter": "דברים",
        "chapter": "יז",
        "versechapter": "יט",
        "bookseder": "דברים",
        "seder": "טו",
        "verseseder": "ו",
        "parasha": "שפטים",
        "versenikud": "וְהָיְתָ֣ה עִמּ֔וֹ וְקָ֥רָא ב֖וֹ כָּל־ יְמֵ֣י חַיָּ֑יו לְמַ֣עַן יִלְמַ֗ד לְיִרְאָה֙ אֶת־ יְהוָ֣ה אֱלֹהָ֔יו לִ֠שְׁמֹר אֶֽת־ כָּל־ דִּבְרֵ֞י הַתּוֹרָ֥ה הַזֹּ֛את וְאֶת־ הַחֻקִּ֥ים הָאֵ֖לֶּה לַעֲשֹׂתָֽם׃ ",
        "versenonikud": "והיתה עמו וקרא בו כל ימי חייו למען ילמד ליראה את יהוה אלהיו לשמר את כל דברי התורה הזאת ואת החקים האלה לעשתם "
    },
    {
        "bookchapter": "דברים",
        "chapter": "יז",
        "versechapter": "כ",
        "bookseder": "דברים",
        "seder": "טו",
        "verseseder": "ז",
        "parasha": "שפטים",
        "versenikud": "לְבִלְתִּ֤י רוּם־ לְבָבוֹ֙ מֵֽאֶחָ֔יו וּלְבִלְתִּ֛י ס֥וּר מִן־ הַמִּצְוָ֖ה יָמִ֣ין וּשְׂמֹ֑אול לְמַעַן֩ יַאֲרִ֨יךְ יָמִ֧ים עַל־ מַמְלַכְתּ֛וֹ ה֥וּא וּבָנָ֖יו בְּקֶ֥רֶב יִשְׂרָאֵֽל׃ ",
        "versenonikud": "לבלתי רום לבבו מאחיו ולבלתי סור מן המצוה ימין ושמאול למען יאריך ימים על ממלכתו הוא ובניו בקרב ישראל "
    }
]