[
    {
        "bookchapter": "דניאל",
        "chapter": "ה",
        "versechapter": "יב",
        "bookseder": "דניאל",
        "seder": "ד",
        "verseseder": "א",
        "versenikud": "כָּל־ קֳבֵ֡ל דִּ֣י ר֣וּחַ ׀ יַתִּירָ֡ה וּמַנְדַּ֡ע וְשָׂכְלְתָנ֡וּ מְפַשַּׁ֣ר חֶלְמִין֩ וַֽאַֽחֲוָיַ֨ת אֲחִידָ֜ן וּמְשָׁרֵ֣א קִטְרִ֗ין הִשְׁתְּכַ֤חַת בֵּהּ֙ בְּדָ֣נִיֵּ֔אל דִּֽי־ מַלְכָּ֥א שָׂם־ שְׁמֵ֖הּ בֵּלְטְשַׁאצַּ֑ר כְּעַ֛ן דָּנִיֵּ֥אל יִתְקְרֵ֖י וּפִשְׁרָ֥ה יְהַֽחֲוֵֽה׃ ",
        "versenonikud": "כל קבל די רוח  יתירה ומנדע ושכלתנו מפשר חלמין ואחוית אחידן ומשרא קטרין השתכחת בה בדניאל די מלכא שם שמה בלטשאצר כען דניאל יתקרי ופשרה יהחוה "
    },
    {
        "bookchapter": "דניאל",
        "chapter": "ה",
        "versechapter": "יג",
        "bookseder": "דניאל",
        "seder": "ד",
        "verseseder": "ב",
        "versenikud": "בֵּאדַ֙יִן֙ דָּֽנִיֵּ֔אל הֻעַ֖ל קֳדָ֣ם מַלְכָּ֑א עָנֵ֨ה מַלְכָּ֜א וְאָמַ֣ר לְדָנִיֵּ֗אל אנתה־ אַנְתְּ־ ה֤וּא דָנִיֵּאל֙ דִּֽי־ מִן־ בְּנֵ֤י גָלוּתָא֙ דִּ֣י יְה֔וּד דִּ֥י הַיְתִ֛י מַלְכָּ֥א אַ֖בִי מִן־ יְהֽוּד׃ ",
        "versenonikud": "באדין דניאל העל קדם מלכא ענה מלכא ואמר לדניאל אנתה אנת הוא דניאל די מן בני גלותא די יהוד די היתי מלכא אבי מן יהוד "
    },
    {
        "bookchapter": "דניאל",
        "chapter": "ה",
        "versechapter": "יד",
        "bookseder": "דניאל",
        "seder": "ד",
        "verseseder": "ג",
        "versenikud": "וְשִׁמְעֵ֣ת עליך עֲלָ֔ךְ דִּ֛י ר֥וּחַ אֱלָהִ֖ין בָּ֑ךְ וְנַהִיר֧וּ וְשָׂכְלְתָנ֛וּ וְחָכְמָ֥ה יַתִּירָ֖ה הִשְׁתְּכַ֥חַת בָּֽךְ׃ ",
        "versenonikud": "ושמעת עליך עלך די רוח אלהין בך ונהירו ושכלתנו וחכמה יתירה השתכחת בך "
    },
    {
        "bookchapter": "דניאל",
        "chapter": "ה",
        "versechapter": "טו",
        "bookseder": "דניאל",
        "seder": "ד",
        "verseseder": "ד",
        "versenikud": "וּכְעַ֞ן הֻעַ֣לּוּ קָֽדָמַ֗י חַכִּֽימַיָּא֙ אָֽשְׁפַיָּ֔א דִּֽי־ כְתָבָ֤ה דְנָה֙ יִקְר֔וֹן וּפִשְׁרֵ֖הּ לְהוֹדָעֻתַ֑נִי וְלָֽא־ כָהֲלִ֥ין פְּשַֽׁר־ מִלְּתָ֖א לְהַחֲוָיָֽה׃ ",
        "versenonikud": "וכען העלו קדמי חכימיא אשפיא די כתבה דנה יקרון ופשרה להודעתני ולא כהלין פשר מלתא להחויה "
    },
    {
        "bookchapter": "דניאל",
        "chapter": "ה",
        "versechapter": "טז",
        "bookseder": "דניאל",
        "seder": "ד",
        "verseseder": "ה",
        "versenikud": "וַאֲנָה֙ שִׁמְעֵ֣ת עליך עֲלָ֔ךְ דִּֽי־ תוכל תִיכּ֥וּל פִּשְׁרִ֛ין לְמִפְשַׁ֖ר וְקִטְרִ֣ין לְמִשְׁרֵ֑א כְּעַ֡ן הֵן֩ תוכל תִּכ֨וּל כְּתָבָ֜א לְמִקְרֵ֗א וּפִשְׁרֵהּ֙ לְהוֹדָ֣עֻתַ֔נִי אַרְגְּוָנָ֣א תִלְבַּ֗שׁ והמונכא וְהַֽמְנִיכָ֤א דִֽי־ דַהֲבָא֙ עַֽל־ צַוְּארָ֔ךְ וְתַלְתָּ֥א בְמַלְכוּתָ֖א תִּשְׁלַֽט׃ ",
        "versenonikud": "ואנה שמעת עליך עלך די תוכל תיכול פשרין למפשר וקטרין למשרא כען הן תוכל תכול כתבא למקרא ופשרה להודעתני ארגונא תלבש והמונכא והמניכא די דהבא על צוארך ותלתא במלכותא תשלט "
    },
    {
        "bookchapter": "דניאל",
        "chapter": "ה",
        "versechapter": "יז",
        "bookseder": "דניאל",
        "seder": "ד",
        "verseseder": "ו",
        "versenikud": "בֵּאדַ֜יִן עָנֵ֣ה דָנִיֵּ֗אל וְאָמַר֙ קֳדָ֣ם מַלְכָּ֔א מַתְּנָתָךְ֙ לָ֣ךְ לֶֽהֶוְיָ֔ן וּנְבָ֥זְבְּיָתָ֖ךְ לְאָחֳרָ֣ן הַ֑ב בְּרַ֗ם כְּתָבָא֙ אֶקְרֵ֣א לְמַלְכָּ֔א וּפִשְׁרָ֖א אֲהוֹדְעִנֵּֽהּ׃ ",
        "versenonikud": "באדין ענה דניאל ואמר קדם מלכא מתנתך לך להוין ונבזביתך לאחרן הב ברם כתבא אקרא למלכא ופשרא אהודענה "
    },
    {
        "bookchapter": "דניאל",
        "chapter": "ה",
        "versechapter": "יח",
        "bookseder": "דניאל",
        "seder": "ד",
        "verseseder": "ז",
        "versenikud": "אנתה אַ֖נְתְּ מַלְכָּ֑א אֱלָהָא֙ עליא עִלָּאָ֔ה מַלְכוּתָ֤א וּרְבוּתָא֙ וִיקָרָ֣א וְהַדְרָ֔ה יְהַ֖ב לִנְבֻכַדְנֶצַּ֥ר אֲבֽוּךְ׃ ",
        "versenonikud": "אנתה אנת מלכא אלהא עליא עלאה מלכותא ורבותא ויקרא והדרה יהב לנבכדנצר אבוך "
    },
    {
        "bookchapter": "דניאל",
        "chapter": "ה",
        "versechapter": "יט",
        "bookseder": "דניאל",
        "seder": "ד",
        "verseseder": "ח",
        "versenikud": "וּמִן־ רְבוּתָא֙ דִּ֣י יְהַב־ לֵ֔הּ כֹּ֣ל עַֽמְמַיָּ֗א אֻמַיָּא֙ וְלִשָּׁ֣נַיָּ֔א הֲו֛וֹ זאעין זָיְעִ֥ין וְדָחֲלִ֖ין מִן־ קֳדָמ֑וֹהִי דִּֽי־ הֲוָ֨ה צָבֵ֜א הֲוָ֣א קָטֵ֗ל וְדִֽי־ הֲוָ֤ה צָבֵא֙ הֲוָ֣ה מַחֵ֔א וְדִֽי־ הֲוָ֤ה צָבֵא֙ הֲוָ֣ה מָרִ֔ים וְדִֽי־ הֲוָ֥ה צָבֵ֖א הֲוָ֥ה מַשְׁפִּֽיל׃ ",
        "versenonikud": "ומן רבותא די יהב לה כל עממיא אמיא ולשניא הוו זאעין זיעין ודחלין מן קדמוהי די הוה צבא הוא קטל ודי הוה צבא הוה מחא ודי הוה צבא הוה מרים ודי הוה צבא הוה משפיל "
    },
    {
        "bookchapter": "דניאל",
        "chapter": "ה",
        "versechapter": "כ",
        "bookseder": "דניאל",
        "seder": "ד",
        "verseseder": "ט",
        "versenikud": "וּכְדִי֙ רִ֣ם לִבְבֵ֔הּ וְרוּחֵ֖הּ תִּֽקְפַ֣ת לַהֲזָדָ֑ה הָנְחַת֙ מִן־ כָּרְסֵ֣א מַלְכוּתֵ֔הּ וִֽיקָרָ֖ה הֶעְדִּ֥יוּ מִנֵּֽהּ׃ ",
        "versenonikud": "וכדי רם לבבה ורוחה תקפת להזדה הנחת מן כרסא מלכותה ויקרה העדיו מנה "
    },
    {
        "bookchapter": "דניאל",
        "chapter": "ה",
        "versechapter": "כא",
        "bookseder": "דניאל",
        "seder": "ד",
        "verseseder": "י",
        "versenikud": "וּמִן־ בְּנֵי֩ אֲנָשָׁ֨א טְרִ֜יד וְלִבְבֵ֣הּ ׀ עִם־ חֵיוְתָ֣א שוי שַׁוִּ֗יְו וְעִם־ עֲרָֽדַיָּא֙ מְדוֹרֵ֔הּ עִשְׂבָּ֤א כְתוֹרִין֙ יְטַ֣עֲמוּנֵּ֔הּ וּמִטַּ֥ל שְׁמַיָּ֖א גִּשְׁמֵ֣הּ יִצְטַבַּ֑ע עַ֣ד דִּֽי־ יְדַ֗ע דִּֽי־ שַׁלִּ֞יט אֱלָהָ֤א עליא עִלָּאָה֙ בְּמַלְכ֣וּת אֲנָשָׁ֔א וּלְמַן־ דִּ֥י יִצְבֵּ֖ה יְהָקֵ֥ים עליה עֲלַֽהּ׃ ",
        "versenonikud": "ומן בני אנשא טריד ולבבה  עם חיותא שוי שויו ועם ערדיא מדורה עשבא כתורין יטעמונה ומטל שמיא גשמה יצטבע עד די ידע די שליט אלהא עליא עלאה במלכות אנשא ולמן די יצבה יהקים עליה עלה "
    },
    {
        "bookchapter": "דניאל",
        "chapter": "ה",
        "versechapter": "כב",
        "bookseder": "דניאל",
        "seder": "ד",
        "verseseder": "יא",
        "versenikud": "ואנתה וְאַ֤נְתְּ בְּרֵהּ֙ בֵּלְשַׁאצַּ֔ר לָ֥א הַשְׁפֵּ֖לְתְּ לִבְבָ֑ךְ כָּל־ קֳבֵ֕ל דִּ֥י כָל־ דְּנָ֖ה יְדַֽעְתָּ׃ ",
        "versenonikud": "ואנתה ואנת ברה בלשאצר לא השפלת לבבך כל קבל די כל דנה ידעת "
    },
    {
        "bookchapter": "דניאל",
        "chapter": "ה",
        "versechapter": "כג",
        "bookseder": "דניאל",
        "seder": "ד",
        "verseseder": "יב",
        "versenikud": "וְעַ֣ל מָרֵֽא־ שְׁמַיָּ֣א ׀ הִתְרוֹמַ֡מְתָּ וּלְמָֽאנַיָּ֨א דִֽי־ בַיְתֵ֜הּ הַיְתִ֣יו קדמיך קָֽדָמָ֗ךְ ואנתה וְאַ֨נְתְּ ורברבניך וְרַבְרְבָנָ֜ךְ שֵֽׁגְלָתָ֣ךְ וּלְחֵנָתָךְ֮ חַמְרָא֮ שָׁתַ֣יִן בְּהוֹן֒ וְלֵֽאלָהֵ֣י כַסְפָּֽא־ וְ֠דַהֲבָא נְחָשָׁ֨א פַרְזְלָ֜א אָעָ֣א וְאַבְנָ֗א דִּ֠י לָֽא־ חָזַ֧יִן וְלָא־ שָׁמְעִ֛ין וְלָ֥א יָדְעִ֖ין שַׁבַּ֑חְתָּ וְלֵֽאלָהָ֞א דִּֽי־ נִשְׁמְתָ֥ךְ בִּידֵ֛הּ וְכָל־ אֹרְחָתָ֥ךְ לֵ֖הּ לָ֥א הַדַּֽרְתָּ׃ ",
        "versenonikud": "ועל מרא שמיא  התרוממת ולמאניא די ביתה היתיו קדמיך קדמך ואנתה ואנת ורברבניך ורברבנך שגלתך ולחנתך חמרא שתין בהון ולאלהי כספא ודהבא נחשא פרזלא אעא ואבנא די לא חזין ולא שמעין ולא ידעין שבחת ולאלהא די נשמתך בידה וכל ארחתך לה לא הדרת "
    },
    {
        "bookchapter": "דניאל",
        "chapter": "ה",
        "versechapter": "כד",
        "bookseder": "דניאל",
        "seder": "ד",
        "verseseder": "יג",
        "versenikud": "בֵּאדַ֙יִן֙ מִן־ קֳדָמ֔וֹהִי שְׁלִ֖יַחַ פַּסָּ֣א דִֽי־ יְדָ֑א וּכְתָבָ֥א דְנָ֖ה רְשִֽׁים׃ ",
        "versenonikud": "באדין מן קדמוהי שליח פסא די ידא וכתבא דנה רשים "
    },
    {
        "bookchapter": "דניאל",
        "chapter": "ה",
        "versechapter": "כה",
        "bookseder": "דניאל",
        "seder": "ד",
        "verseseder": "יד",
        "versenikud": "וּדְנָ֥ה כְתָבָ֖א דִּ֣י רְשִׁ֑ים מְנֵ֥א מְנֵ֖א תְּקֵ֥ל וּפַרְסִֽין׃ ",
        "versenonikud": "ודנה כתבא די רשים מנא מנא תקל ופרסין "
    },
    {
        "bookchapter": "דניאל",
        "chapter": "ה",
        "versechapter": "כו",
        "bookseder": "דניאל",
        "seder": "ד",
        "verseseder": "טו",
        "versenikud": "דְּנָ֖ה פְּשַֽׁר־ מִלְּתָ֑א מְנֵ֕א מְנָֽה־ אֱלָהָ֥א מַלְכוּתָ֖ךְ וְהַשְׁלְמַֽהּ׃ ",
        "versenonikud": "דנה פשר מלתא מנא מנה אלהא מלכותך והשלמה "
    },
    {
        "bookchapter": "דניאל",
        "chapter": "ה",
        "versechapter": "כז",
        "bookseder": "דניאל",
        "seder": "ד",
        "verseseder": "טז",
        "versenikud": "תְּקֵ֑ל תְּקִ֥ילְתָּה בְמֹֽאזַנְיָ֖א וְהִשְׁתְּכַ֥חַתְּ חַסִּֽיר׃ ",
        "versenonikud": "תקל תקילתה במאזניא והשתכחת חסיר "
    },
    {
        "bookchapter": "דניאל",
        "chapter": "ה",
        "versechapter": "כח",
        "bookseder": "דניאל",
        "seder": "ד",
        "verseseder": "יז",
        "versenikud": "פְּרֵ֑ס פְּרִיסַת֙ מַלְכוּתָ֔ךְ וִיהִיבַ֖ת לְמָדַ֥י וּפָרָֽס׃ ",
        "versenonikud": "פרס פריסת מלכותך ויהיבת למדי ופרס "
    },
    {
        "bookchapter": "דניאל",
        "chapter": "ה",
        "versechapter": "כט",
        "bookseder": "דניאל",
        "seder": "ד",
        "verseseder": "יח",
        "versenikud": "בֵּאדַ֣יִן ׀ אֲמַ֣ר בֵּלְשַׁאצַּ֗ר וְהַלְבִּ֤ישׁוּ לְדָֽנִיֵּאל֙ אַרְגְּוָנָ֔א והמונכא וְהַֽמְנִיכָ֥א דִֽי־ דַהֲבָ֖א עַֽל־ צַוְּארֵ֑הּ וְהַכְרִ֣זֽוּ עֲל֔וֹהִי דִּֽי־ לֶהֱוֵ֥א שַׁלִּ֛יט תַּלְתָּ֖א בְּמַלְכוּתָֽא׃ ",
        "versenonikud": "באדין  אמר בלשאצר והלבישו לדניאל ארגונא והמונכא והמניכא די דהבא על צוארה והכרזו עלוהי די להוא שליט תלתא במלכותא "
    },
    {
        "bookchapter": "דניאל",
        "chapter": "ה",
        "versechapter": "ל",
        "bookseder": "דניאל",
        "seder": "ד",
        "verseseder": "יט",
        "versenikud": "בֵּ֚הּ בְּלֵ֣ילְיָ֔א קְטִ֕יל בֵּלְאשַׁצַּ֖ר מַלְכָּ֥א כשדיא כַשְׂדָּאָֽה׃ ",
        "versenonikud": "בה בליליא קטיל בלאשצר מלכא כשדיא כשדאה "
    },
    {
        "bookchapter": "דניאל",
        "chapter": "ו",
        "versechapter": "א",
        "bookseder": "דניאל",
        "seder": "ד",
        "verseseder": "כ",
        "versenikud": "וְדָרְיָ֙וֶשׁ֙ מָֽדָיָ֔א קַבֵּ֖ל מַלְכוּתָ֑א כְּבַ֥ר שְׁנִ֖ין שִׁתִּ֥ין וְתַרְתֵּֽין׃ ",
        "versenonikud": "ודריוש מדיא קבל מלכותא כבר שנין שתין ותרתין "
    },
    {
        "bookchapter": "דניאל",
        "chapter": "ו",
        "versechapter": "ב",
        "bookseder": "דניאל",
        "seder": "ד",
        "verseseder": "כא",
        "versenikud": "שְׁפַר֙ קֳדָ֣ם דָּרְיָ֔וֶשׁ וַהֲקִים֙ עַל־ מַלְכוּתָ֔א לַאֲחַשְׁדַּרְפְּנַיָּ֖א מְאָ֣ה וְעֶשְׂרִ֑ין דִּ֥י לֶהֱוֺ֖ן בְּכָל־ מַלְכוּתָֽא׃ ",
        "versenonikud": "שפר קדם דריוש והקים על מלכותא לאחשדרפניא מאה ועשרין די להון בכל מלכותא "
    },
    {
        "bookchapter": "דניאל",
        "chapter": "ו",
        "versechapter": "ג",
        "bookseder": "דניאל",
        "seder": "ד",
        "verseseder": "כב",
        "versenikud": "וְעֵ֤לָּא מִנְּהוֹן֙ סָרְכִ֣ין תְּלָתָ֔א דִּ֥י דָנִיֵּ֖אל חַֽד־ מִנְּה֑וֹן דִּֽי־ לֶהֱוֺ֞ן אֲחַשְׁדַּרְפְּנַיָּ֣א אִלֵּ֗ין יָהֲבִ֤ין לְהוֹן֙ טַעְמָ֔א וּמַלְכָּ֖א לָֽא־ לֶהֱוֵ֥א נָזִֽק׃ ",
        "versenonikud": "ועלא מנהון סרכין תלתא די דניאל חד מנהון די להון אחשדרפניא אלין יהבין להון טעמא ומלכא לא להוא נזק "
    },
    {
        "bookchapter": "דניאל",
        "chapter": "ו",
        "versechapter": "ד",
        "bookseder": "דניאל",
        "seder": "ד",
        "verseseder": "כג",
        "versenikud": "אֱדַ֙יִן֙ דָּנִיֵּ֣אל דְּנָ֔ה הֲוָ֣א מִתְנַצַּ֔ח עַל־ סָרְכַיָּ֖א וַאֲחַשְׁדַּרְפְּנַיָּ֑א כָּל־ קֳבֵ֗ל דִּ֣י ר֤וּחַ יַתִּירָא֙ בֵּ֔הּ וּמַלְכָּ֣א עֲשִׁ֔ית לַהֲקָמוּתֵ֖הּ עַל־ כָּל־ מַלְכוּתָֽא׃ ",
        "versenonikud": "אדין דניאל דנה הוא מתנצח על סרכיא ואחשדרפניא כל קבל די רוח יתירא בה ומלכא עשית להקמותה על כל מלכותא "
    },
    {
        "bookchapter": "דניאל",
        "chapter": "ו",
        "versechapter": "ה",
        "bookseder": "דניאל",
        "seder": "ד",
        "verseseder": "כד",
        "versenikud": "אֱדַ֨יִן סָֽרְכַיָּ֜א וַאֲחַשְׁדַּרְפְּנַיָּ֗א הֲו֨וֹ בָעַ֧יִן עִלָּ֛ה לְהַשְׁכָּחָ֥ה לְדָנִיֵּ֖אל מִצַּ֣ד מַלְכוּתָ֑א וְכָל־ עִלָּ֨ה וּשְׁחִיתָ֜ה לָא־ יָכְלִ֣ין לְהַשְׁכָּחָ֗ה כָּל־ קֳבֵל֙ דִּֽי־ מְהֵימַ֣ן ה֔וּא וְכָל־ שָׁלוּ֙ וּשְׁחִיתָ֔ה לָ֥א הִשְׁתְּכַ֖חַת עֲלֽוֹהִי׃ ",
        "versenonikud": "אדין סרכיא ואחשדרפניא הוו בעין עלה להשכחה לדניאל מצד מלכותא וכל עלה ושחיתה לא יכלין להשכחה כל קבל די מהימן הוא וכל שלו ושחיתה לא השתכחת עלוהי "
    },
    {
        "bookchapter": "דניאל",
        "chapter": "ו",
        "versechapter": "ו",
        "bookseder": "דניאל",
        "seder": "ד",
        "verseseder": "כה",
        "versenikud": "אֱ֠דַיִן גֻּבְרַיָּ֤א אִלֵּךְ֙ אָֽמְרִ֔ין דִּ֣י לָ֧א נְהַשְׁכַּ֛ח לְדָנִיֵּ֥אל דְּנָ֖ה כָּל־ עִלָּ֑א לָהֵ֕ן הַשְׁכַּ֥חְנָֽה עֲל֖וֹהִי בְּדָ֥ת אֱלָהֵֽהּ׃ ",
        "versenonikud": "אדין גבריא אלך אמרין די לא נהשכח לדניאל דנה כל עלא להן השכחנה עלוהי בדת אלהה "
    },
    {
        "bookchapter": "דניאל",
        "chapter": "ו",
        "versechapter": "ז",
        "bookseder": "דניאל",
        "seder": "ד",
        "verseseder": "כו",
        "versenikud": "אֱ֠דַיִן סָרְכַיָּ֤א וַאֲחַשְׁדַּרְפְּנַיָּא֙ אִלֵּ֔ן הַרְגִּ֖שׁוּ עַל־ מַלְכָּ֑א וְכֵן֙ אָמְרִ֣ין לֵ֔הּ דָּרְיָ֥וֶשׁ מַלְכָּ֖א לְעָלְמִ֥ין חֱיִֽי׃ ",
        "versenonikud": "אדין סרכיא ואחשדרפניא אלן הרגשו על מלכא וכן אמרין לה דריוש מלכא לעלמין חיי "
    },
    {
        "bookchapter": "דניאל",
        "chapter": "ו",
        "versechapter": "ח",
        "bookseder": "דניאל",
        "seder": "ד",
        "verseseder": "כז",
        "versenikud": "אִתְיָעַ֜טוּ כֹּ֣ל ׀ סָרְכֵ֣י מַלְכוּתָ֗א סִגְנַיָּ֤א וַֽאֲחַשְׁדַּרְפְּנַיָּא֙ הַדָּֽבְרַיָּ֣א וּפַחֲוָתָ֔א לְקַיָּמָ֤ה קְיָם֙ מַלְכָּ֔א וּלְתַקָּפָ֖ה אֱסָ֑ר דִּ֣י כָל־ דִּֽי־ יִבְעֵ֣ה בָ֠עוּ מִן־ כָּל־ אֱלָ֨הּ וֶֽאֱנָ֜שׁ עַד־ יוֹמִ֣ין תְּלָתִ֗ין לָהֵן֙ מִנָּ֣ךְ מַלְכָּ֔א יִתְרְמֵ֕א לְגֹ֖ב אַרְיָוָתָֽא׃ ",
        "versenonikud": "אתיעטו כל  סרכי מלכותא סגניא ואחשדרפניא הדבריא ופחותא לקימה קים מלכא ולתקפה אסר די כל די יבעה בעו מן כל אלה ואנש עד יומין תלתין להן מנך מלכא יתרמא לגב אריותא "
    },
    {
        "bookchapter": "דניאל",
        "chapter": "ו",
        "versechapter": "ט",
        "bookseder": "דניאל",
        "seder": "ד",
        "verseseder": "כח",
        "versenikud": "כְּעַ֣ן מַלְכָּ֔א תְּקִ֥ים אֱסָרָ֖א וְתִרְשֻׁ֣ם כְּתָבָ֑א דִּ֣י לָ֧א לְהַשְׁנָיָ֛ה כְּדָת־ מָדַ֥י וּפָרַ֖ס דִּי־ לָ֥א תֶעְדֵּֽא׃ ",
        "versenonikud": "כען מלכא תקים אסרא ותרשם כתבא די לא להשניה כדת מדי ופרס די לא תעדא "
    },
    {
        "bookchapter": "דניאל",
        "chapter": "ו",
        "versechapter": "י",
        "bookseder": "דניאל",
        "seder": "ד",
        "verseseder": "כט",
        "versenikud": "כָּל־ קֳבֵ֖ל דְּנָ֑ה מַלְכָּא֙ דָּֽרְיָ֔וֶשׁ רְשַׁ֥ם כְּתָבָ֖א וֶאֱסָרָֽא׃ ",
        "versenonikud": "כל קבל דנה מלכא דריוש רשם כתבא ואסרא "
    }
]