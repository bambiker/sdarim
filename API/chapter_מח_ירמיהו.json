[
    {
        "bookchapter": "ירמיהו",
        "chapter": "מח",
        "versechapter": "א",
        "bookseder": "ירמיהו",
        "seder": "כז",
        "verseseder": "י",
        "versenikud": "לְמוֹאָ֡ב כֹּֽה־ אָמַר֩ יְהוָ֨ה צְבָא֜וֹת אֱלֹהֵ֣י יִשְׂרָאֵ֗ל ה֤וֹי אֶל־ נְבוֹ֙ כִּ֣י שֻׁדָּ֔דָה הֹבִ֥ישָׁה נִלְכְּדָ֖ה קִרְיָתָ֑יִם הֹבִ֥ישָׁה הַמִּשְׂגָּ֖ב וָחָֽתָּה׃ ",
        "versenonikud": "למואב כה אמר יהוה צבאות אלהי ישראל הוי אל נבו כי שדדה הבישה נלכדה קריתים הבישה המשגב וחתה "
    },
    {
        "bookchapter": "ירמיהו",
        "chapter": "מח",
        "versechapter": "ב",
        "bookseder": "ירמיהו",
        "seder": "כז",
        "verseseder": "יא",
        "versenikud": "אֵ֣ין עוֹד֮ תְּהִלַּ֣ת מוֹאָב֒ בְּחֶשְׁבּ֗וֹן חָשְׁב֤וּ עָלֶ֙יהָ֙ רָעָ֔ה לְכ֖וּ וְנַכְרִיתֶ֣נָּה מִגּ֑וֹי גַּם־ מַדְמֵ֣ן תִּדֹּ֔מִּי אַחֲרַ֖יִךְ תֵּ֥לֶךְ חָֽרֶב׃ ",
        "versenonikud": "אין עוד תהלת מואב בחשבון חשבו עליה רעה לכו ונכריתנה מגוי גם מדמן תדמי אחריך תלך חרב "
    },
    {
        "bookchapter": "ירמיהו",
        "chapter": "מח",
        "versechapter": "ג",
        "bookseder": "ירמיהו",
        "seder": "כז",
        "verseseder": "יב",
        "versenikud": "ק֥וֹל צְעָקָ֖ה מֵחֹֽרוֹנָ֑יִם שֹׁ֖ד וָשֶׁ֥בֶר גָּדֽוֹל׃ ",
        "versenonikud": "קול צעקה מחרונים שד ושבר גדול "
    },
    {
        "bookchapter": "ירמיהו",
        "chapter": "מח",
        "versechapter": "ד",
        "bookseder": "ירמיהו",
        "seder": "כז",
        "verseseder": "יג",
        "versenikud": "נִשְׁבְּרָ֖ה מוֹאָ֑ב הִשְׁמִ֥יעוּ זְּעָקָ֖ה צעוריה צְעִירֶֽיהָ׃ ",
        "versenonikud": "נשברה מואב השמיעו זעקה צעוריה צעיריה "
    },
    {
        "bookchapter": "ירמיהו",
        "chapter": "מח",
        "versechapter": "ה",
        "bookseder": "ירמיהו",
        "seder": "כז",
        "verseseder": "יד",
        "versenikud": "כִּ֚י מַעֲלֵ֣ה הלחות הַלּוּחִ֔ית בִּבְכִ֖י יַֽעֲלֶה־ בֶּ֑כִי כִּ֚י בְּמוֹרַ֣ד חוֹרֹנַ֔יִם צָרֵ֥י צַֽעֲקַת־ שֶׁ֖בֶר שָׁמֵֽעוּ׃ ",
        "versenonikud": "כי מעלה הלחות הלוחית בבכי יעלה בכי כי במורד חורנים צרי צעקת שבר שמעו "
    },
    {
        "bookchapter": "ירמיהו",
        "chapter": "מח",
        "versechapter": "ו",
        "bookseder": "ירמיהו",
        "seder": "כז",
        "verseseder": "טו",
        "versenikud": "נֻ֖סוּ מַלְּט֣וּ נַפְשְׁכֶ֑ם וְתִֽהְיֶ֕ינָה כַּעֲרוֹעֵ֖ר בַּמִּדְבָּֽר׃ ",
        "versenonikud": "נסו מלטו נפשכם ותהיינה כערוער במדבר "
    },
    {
        "bookchapter": "ירמיהו",
        "chapter": "מח",
        "versechapter": "ז",
        "bookseder": "ירמיהו",
        "seder": "כז",
        "verseseder": "טז",
        "versenikud": "כִּ֠י יַ֣עַן בִּטְחֵ֤ךְ בְּמַעֲשַׂ֙יִךְ֙ וּבְא֣וֹצְרוֹתַ֔יִךְ גַּם־ אַ֖תְּ תִּלָּכֵ֑דִי וְיָצָ֤א כמיש כְמוֹשׁ֙ בַּגּוֹלָ֔ה כֹּהֲנָ֥יו וְשָׂרָ֖יו יחד יַחְדָּֽיו׃ ",
        "versenonikud": "כי יען בטחך במעשיך ובאוצרותיך גם את תלכדי ויצא כמיש כמוש בגולה כהניו ושריו יחד יחדיו "
    },
    {
        "bookchapter": "ירמיהו",
        "chapter": "מח",
        "versechapter": "ח",
        "bookseder": "ירמיהו",
        "seder": "כז",
        "verseseder": "יז",
        "versenikud": "וְיָבֹ֨א שֹׁדֵ֜ד אֶל־ כָּל־ עִ֗יר וְעִיר֙ לֹ֣א תִמָּלֵ֔ט וְאָבַ֥ד הָעֵ֖מֶק וְנִשְׁמַ֣ד הַמִּישֹׁ֑ר אֲשֶׁ֖ר אָמַ֥ר יְהוָֽה׃ ",
        "versenonikud": "ויבא שדד אל כל עיר ועיר לא תמלט ואבד העמק ונשמד המישר אשר אמר יהוה "
    },
    {
        "bookchapter": "ירמיהו",
        "chapter": "מח",
        "versechapter": "ט",
        "bookseder": "ירמיהו",
        "seder": "כז",
        "verseseder": "יח",
        "versenikud": "תְּנוּ־ צִ֣יץ לְמוֹאָ֔ב כִּ֥י נָצֹ֖א תֵּצֵ֑א וְעָרֶ֙יהָ֙ לְשַׁמָּ֣ה תִֽהְיֶ֔ינָה מֵאֵ֥ין יוֹשֵׁ֖ב בָּהֵֽן׃ ",
        "versenonikud": "תנו ציץ למואב כי נצא תצא ועריה לשמה תהיינה מאין יושב בהן "
    },
    {
        "bookchapter": "ירמיהו",
        "chapter": "מח",
        "versechapter": "י",
        "bookseder": "ירמיהו",
        "seder": "כז",
        "verseseder": "יט",
        "versenikud": "אָר֗וּר עֹשֶׂ֛ה מְלֶ֥אכֶת יְהוָ֖ה רְמִיָּ֑ה וְאָר֕וּר מֹנֵ֥עַ חַרְבּ֖וֹ מִדָּֽם׃ ",
        "versenonikud": "ארור עשה מלאכת יהוה רמיה וארור מנע חרבו מדם "
    },
    {
        "bookchapter": "ירמיהו",
        "chapter": "מח",
        "versechapter": "יא",
        "bookseder": "ירמיהו",
        "seder": "כז",
        "verseseder": "כ",
        "versenikud": "שַׁאֲנַ֨ן מוֹאָ֜ב מִנְּעוּרָ֗יו וְשֹׁקֵ֥ט הוּא֙ אֶל־ שְׁמָרָ֔יו וְלֹֽא־ הוּרַ֤ק מִכְּלִי֙ אֶל־ כֶּ֔לִי וּבַגּוֹלָ֖ה לֹ֣א הָלָ֑ךְ עַל־ כֵּ֗ן עָמַ֤ד טַעְמוֹ֙ בּ֔וֹ וְרֵיח֖וֹ לֹ֥א נָמָֽר׃ ",
        "versenonikud": "שאנן מואב מנעוריו ושקט הוא אל שמריו ולא הורק מכלי אל כלי ובגולה לא הלך על כן עמד טעמו בו וריחו לא נמר "
    },
    {
        "bookchapter": "ירמיהו",
        "chapter": "מח",
        "versechapter": "יב",
        "bookseder": "ירמיהו",
        "seder": "כז",
        "verseseder": "כא",
        "versenikud": "לָכֵ֞ן הִנֵּ֖ה־ יָמִ֤ים בָּאִים֙ נְאֻם־ יְהוָ֔ה וְשִׁלַּחְתִּי־ ל֥וֹ צֹעִ֖ים וְצֵעֻ֑הוּ וְכֵלָ֣יו יָרִ֔יקוּ וְנִבְלֵיהֶ֖ם יְנַפֵּֽצוּ׃ ",
        "versenonikud": "לכן הנה ימים באים נאם יהוה ושלחתי לו צעים וצעהו וכליו יריקו ונבליהם ינפצו "
    },
    {
        "bookchapter": "ירמיהו",
        "chapter": "מח",
        "versechapter": "יג",
        "bookseder": "ירמיהו",
        "seder": "כז",
        "verseseder": "כב",
        "versenikud": "וּבֹ֥שׁ מוֹאָ֖ב מִכְּמ֑וֹשׁ כַּאֲשֶׁר־ בֹּ֙שׁוּ֙ בֵּ֣ית יִשְׂרָאֵ֔ל מִבֵּ֥ית אֵ֖ל מִבְטֶחָֽם׃ ",
        "versenonikud": "ובש מואב מכמוש כאשר בשו בית ישראל מבית אל מבטחם "
    },
    {
        "bookchapter": "ירמיהו",
        "chapter": "מח",
        "versechapter": "יד",
        "bookseder": "ירמיהו",
        "seder": "כז",
        "verseseder": "כג",
        "versenikud": "אֵ֚יךְ תֹּֽאמְר֔וּ גִּבּוֹרִ֖ים אֲנָ֑חְנוּ וְאַנְשֵׁי־ חַ֖יִל לַמִּלְחָמָֽה׃ ",
        "versenonikud": "איך תאמרו גבורים אנחנו ואנשי חיל למלחמה "
    },
    {
        "bookchapter": "ירמיהו",
        "chapter": "מח",
        "versechapter": "טו",
        "bookseder": "ירמיהו",
        "seder": "כז",
        "verseseder": "כד",
        "versenikud": "שֻׁדַּ֤ד מוֹאָב֙ וְעָרֶ֣יהָ עָלָ֔ה וּמִבְחַ֥ר בַּֽחוּרָ֖יו יָרְד֣וּ לַטָּ֑בַח נְאֻ֨ם־ הַמֶּ֔לֶךְ יְהוָ֥ה צְבָא֖וֹת שְׁמֽוֹ׃ ",
        "versenonikud": "שדד מואב ועריה עלה ומבחר בחוריו ירדו לטבח נאם המלך יהוה צבאות שמו "
    },
    {
        "bookchapter": "ירמיהו",
        "chapter": "מח",
        "versechapter": "טז",
        "bookseder": "ירמיהו",
        "seder": "כז",
        "verseseder": "כה",
        "versenikud": "קָר֥וֹב אֵיד־ מוֹאָ֖ב לָב֑וֹא וְרָ֣עָת֔וֹ מִהֲרָ֖ה מְאֹֽד׃ ",
        "versenonikud": "קרוב איד מואב לבוא ורעתו מהרה מאד "
    },
    {
        "bookchapter": "ירמיהו",
        "chapter": "מח",
        "versechapter": "יז",
        "bookseder": "ירמיהו",
        "seder": "כז",
        "verseseder": "כו",
        "versenikud": "נֻ֤דוּ לוֹ֙ כָּל־ סְבִיבָ֔יו וְכֹ֖ל יֹדְעֵ֣י שְׁמ֑וֹ אִמְר֗וּ אֵיכָ֤ה נִשְׁבַּר֙ מַטֵּה־ עֹ֔ז מַקֵּ֖ל תִּפְאָרָֽה׃ ",
        "versenonikud": "נדו לו כל סביביו וכל ידעי שמו אמרו איכה נשבר מטה עז מקל תפארה "
    },
    {
        "bookchapter": "ירמיהו",
        "chapter": "מח",
        "versechapter": "יח",
        "bookseder": "ירמיהו",
        "seder": "כז",
        "verseseder": "כז",
        "versenikud": "רְדִ֤י מִכָּבוֹד֙ ישבי וּשְׁבִ֣י בַצָּמָ֔א יֹשֶׁ֖בֶת בַּת־ דִּיב֑וֹן כִּֽי־ שֹׁדֵ֤ד מוֹאָב֙ עָ֣לָה בָ֔ךְ שִׁחֵ֖ת מִבְצָרָֽיִךְ׃ ",
        "versenonikud": "רדי מכבוד ישבי ושבי בצמא ישבת בת דיבון כי שדד מואב עלה בך שחת מבצריך "
    },
    {
        "bookchapter": "ירמיהו",
        "chapter": "מח",
        "versechapter": "יט",
        "bookseder": "ירמיהו",
        "seder": "כז",
        "verseseder": "כח",
        "versenikud": "אֶל־ דֶּ֛רֶךְ עִמְדִ֥י וְצַפִּ֖י יוֹשֶׁ֣בֶת עֲרוֹעֵ֑ר שַׁאֲלִי־ נָ֣ס וְנִמְלָ֔טָה אִמְרִ֖י מַה־ נִּֽהְיָֽתָה׃ ",
        "versenonikud": "אל דרך עמדי וצפי יושבת ערוער שאלי נס ונמלטה אמרי מה נהיתה "
    },
    {
        "bookchapter": "ירמיהו",
        "chapter": "מח",
        "versechapter": "כ",
        "bookseder": "ירמיהו",
        "seder": "כז",
        "verseseder": "כט",
        "versenikud": "הֹבִ֥ישׁ מוֹאָ֛ב כִּֽי־ חַ֖תָּה הילילי הֵילִ֣ילוּ ׀ וזעקי וּֽזְעָ֑קוּ הַגִּ֣ידוּ בְאַרְנ֔וֹן כִּ֥י שֻׁדַּ֖ד מוֹאָֽב׃ ",
        "versenonikud": "הביש מואב כי חתה הילילי הילילו  וזעקי וזעקו הגידו בארנון כי שדד מואב "
    },
    {
        "bookchapter": "ירמיהו",
        "chapter": "מח",
        "versechapter": "כא",
        "bookseder": "ירמיהו",
        "seder": "כז",
        "verseseder": "ל",
        "versenikud": "וּמִשְׁפָּ֥ט בָּ֖א אֶל־ אֶ֣רֶץ הַמִּישֹׁ֑ר אֶל־ חֹל֥וֹן וְאֶל־ יַ֖הְצָה וְעַל־ מופעת מֵיפָֽעַת׃ ",
        "versenonikud": "ומשפט בא אל ארץ המישר אל חלון ואל יהצה ועל מופעת מיפעת "
    },
    {
        "bookchapter": "ירמיהו",
        "chapter": "מח",
        "versechapter": "כב",
        "bookseder": "ירמיהו",
        "seder": "כז",
        "verseseder": "לא",
        "versenikud": "וְעַל־ דִּיב֣וֹן וְעַל־ נְב֔וֹ וְעַל־ בֵּ֖ית דִּבְלָתָֽיִם׃ ",
        "versenonikud": "ועל דיבון ועל נבו ועל בית דבלתים "
    },
    {
        "bookchapter": "ירמיהו",
        "chapter": "מח",
        "versechapter": "כג",
        "bookseder": "ירמיהו",
        "seder": "כז",
        "verseseder": "לב",
        "versenikud": "וְעַ֧ל קִרְיָתַ֛יִם וְעַל־ בֵּ֥ית גָּמ֖וּל וְעַל־ בֵּ֥ית מְעֽוֹן׃ ",
        "versenonikud": "ועל קריתים ועל בית גמול ועל בית מעון "
    },
    {
        "bookchapter": "ירמיהו",
        "chapter": "מח",
        "versechapter": "כד",
        "bookseder": "ירמיהו",
        "seder": "כז",
        "verseseder": "לג",
        "versenikud": "וְעַל־ קְרִיּ֖וֹת וְעַל־ בָּצְרָ֑ה וְעַ֗ל כָּל־ עָרֵי֙ אֶ֣רֶץ מוֹאָ֔ב הָרְחֹק֖וֹת וְהַקְּרֹבֽוֹת׃ ",
        "versenonikud": "ועל קריות ועל בצרה ועל כל ערי ארץ מואב הרחקות והקרבות "
    },
    {
        "bookchapter": "ירמיהו",
        "chapter": "מח",
        "versechapter": "כה",
        "bookseder": "ירמיהו",
        "seder": "כז",
        "verseseder": "לד",
        "versenikud": "נִגְדְּעָה֙ קֶ֣רֶן מוֹאָ֔ב וּזְרֹע֖וֹ נִשְׁבָּ֑רָה נְאֻ֖ם יְהוָֽה׃ ",
        "versenonikud": "נגדעה קרן מואב וזרעו נשברה נאם יהוה "
    },
    {
        "bookchapter": "ירמיהו",
        "chapter": "מח",
        "versechapter": "כו",
        "bookseder": "ירמיהו",
        "seder": "כז",
        "verseseder": "לה",
        "versenikud": "הַשְׁכִּירֻ֕הוּ כִּ֥י עַל־ יְהוָ֖ה הִגְדִּ֑יל וְסָפַ֤ק מוֹאָב֙ בְּקִיא֔וֹ וְהָיָ֥ה לִשְׂחֹ֖ק גַּם־ הֽוּא׃ ",
        "versenonikud": "השכירהו כי על יהוה הגדיל וספק מואב בקיאו והיה לשחק גם הוא "
    },
    {
        "bookchapter": "ירמיהו",
        "chapter": "מח",
        "versechapter": "כז",
        "bookseder": "ירמיהו",
        "seder": "כז",
        "verseseder": "לו",
        "versenikud": "וְאִ֣ם ׀ ל֣וֹא הַשְּׂחֹ֗ק הָיָ֤ה לְךָ֙ יִשְׂרָאֵ֔ל אִם־ בְּגַנָּבִ֖ים נמצאה נִמְצָ֑א כִּֽי־ מִדֵּ֧י דְבָרֶ֛יךָ בּ֖וֹ תִּתְנוֹדָֽד׃ ",
        "versenonikud": "ואם  לוא השחק היה לך ישראל אם בגנבים נמצאה נמצא כי מדי דבריך בו תתנודד "
    },
    {
        "bookchapter": "ירמיהו",
        "chapter": "מח",
        "versechapter": "כח",
        "bookseder": "ירמיהו",
        "seder": "כז",
        "verseseder": "לז",
        "versenikud": "עִזְב֤וּ עָרִים֙ וְשִׁכְנ֣וּ בַּסֶּ֔לַע יֹשְׁבֵ֖י מוֹאָ֑ב וִֽהְי֣וּ כְיוֹנָ֔ה תְּקַנֵּ֖ן בְּעֶבְרֵ֥י פִי־ פָֽחַת׃ ",
        "versenonikud": "עזבו ערים ושכנו בסלע ישבי מואב והיו כיונה תקנן בעברי פי פחת "
    },
    {
        "bookchapter": "ירמיהו",
        "chapter": "מח",
        "versechapter": "כט",
        "bookseder": "ירמיהו",
        "seder": "כז",
        "verseseder": "לח",
        "versenikud": "שָׁמַ֥עְנוּ גְאוֹן־ מוֹאָ֖ב גֵּאֶ֣ה מְאֹ֑ד גָּבְה֧וֹ וּגְאוֹנ֛וֹ וְגַאֲוָת֖וֹ וְרֻ֥ם לִבּֽוֹ׃ ",
        "versenonikud": "שמענו גאון מואב גאה מאד גבהו וגאונו וגאותו ורם לבו "
    },
    {
        "bookchapter": "ירמיהו",
        "chapter": "מח",
        "versechapter": "ל",
        "bookseder": "ירמיהו",
        "seder": "כז",
        "verseseder": "לט",
        "versenikud": "אֲנִ֤י יָדַ֙עְתִּי֙ נְאֻם־ יְהוָ֔ה עֶבְרָת֖וֹ וְלֹא־ כֵ֑ן בַּדָּ֖יו לֹא־ כֵ֥ן עָשֽׂוּ׃ ",
        "versenonikud": "אני ידעתי נאם יהוה עברתו ולא כן בדיו לא כן עשו "
    },
    {
        "bookchapter": "ירמיהו",
        "chapter": "מח",
        "versechapter": "לא",
        "bookseder": "ירמיהו",
        "seder": "כז",
        "verseseder": "מ",
        "versenikud": "עַל־ כֵּן֙ עַל־ מוֹאָ֣ב אֲיֵלִ֔יל וּלְמוֹאָ֥ב כֻּלֹּ֖ה אֶזְעָ֑ק אֶל־ אַנְשֵׁ֥י קִֽיר־ חֶ֖רֶשׂ יֶהְגֶּֽה׃ ",
        "versenonikud": "על כן על מואב איליל ולמואב כלה אזעק אל אנשי קיר חרש יהגה "
    },
    {
        "bookchapter": "ירמיהו",
        "chapter": "מח",
        "versechapter": "לב",
        "bookseder": "ירמיהו",
        "seder": "כז",
        "verseseder": "מא",
        "versenikud": "מִבְּכִ֨י יַעְזֵ֤ר אֶבְכֶּה־ לָּךְ֙ הַגֶּ֣פֶן שִׂבְמָ֔ה נְטִֽישֹׁתַ֙יִךְ֙ עָ֣בְרוּ יָ֔ם עַ֛ד יָ֥ם יַעְזֵ֖ר נָגָ֑עוּ עַל־ קֵיצֵ֥ךְ וְעַל־ בְּצִירֵ֖ךְ שֹׁדֵ֥ד נָפָֽל׃ ",
        "versenonikud": "מבכי יעזר אבכה לך הגפן שבמה נטישתיך עברו ים עד ים יעזר נגעו על קיצך ועל בצירך שדד נפל "
    },
    {
        "bookchapter": "ירמיהו",
        "chapter": "מח",
        "versechapter": "לג",
        "bookseder": "ירמיהו",
        "seder": "כז",
        "verseseder": "מב",
        "versenikud": "וְנֶאֶסְפָ֨ה שִׂמְחָ֥ה וָגִ֛יל מִכַּרְמֶ֖ל וּמֵאֶ֣רֶץ מוֹאָ֑ב וְיַ֙יִן֙ מִיקָבִ֣ים הִשְׁבַּ֔תִּי לֹֽא־ יִדְרֹ֣ךְ הֵידָ֔ד הֵידָ֖ד לֹ֥א הֵידָֽד׃ ",
        "versenonikud": "ונאספה שמחה וגיל מכרמל ומארץ מואב ויין מיקבים השבתי לא ידרך הידד הידד לא הידד "
    },
    {
        "bookchapter": "ירמיהו",
        "chapter": "מח",
        "versechapter": "לד",
        "bookseder": "ירמיהו",
        "seder": "כז",
        "verseseder": "מג",
        "versenikud": "מִזַּעֲקַ֨ת חֶשְׁבּ֜וֹן עַד־ אֶלְעָלֵ֗ה עַד־ יַ֙הַץ֙ נָתְנ֣וּ קוֹלָ֔ם מִצֹּ֙עַר֙ עַד־ חֹ֣רֹנַ֔יִם עֶגְלַ֖ת שְׁלִֽשִׁיָּ֑ה כִּ֚י גַּם־ מֵ֣י נִמְרִ֔ים לִמְשַׁמּ֖וֹת יִהְיֽוּ׃ ",
        "versenonikud": "מזעקת חשבון עד אלעלה עד יהץ נתנו קולם מצער עד חרנים עגלת שלשיה כי גם מי נמרים למשמות יהיו "
    },
    {
        "bookchapter": "ירמיהו",
        "chapter": "מח",
        "versechapter": "לה",
        "bookseder": "ירמיהו",
        "seder": "כז",
        "verseseder": "מד",
        "versenikud": "וְהִשְׁבַּתִּ֥י לְמוֹאָ֖ב נְאֻם־ יְהוָ֑ה מַעֲלֶ֣ה בָמָ֔ה וּמַקְטִ֖יר לֵאלֹהָֽיו׃ ",
        "versenonikud": "והשבתי למואב נאם יהוה מעלה במה ומקטיר לאלהיו "
    },
    {
        "bookchapter": "ירמיהו",
        "chapter": "מח",
        "versechapter": "לו",
        "bookseder": "ירמיהו",
        "seder": "כז",
        "verseseder": "מה",
        "versenikud": "עַל־ כֵּ֞ן לִבִּ֤י לְמוֹאָב֙ כַּחֲלִלִ֣ים יֶהֱמֶ֔ה וְלִבִּי֙ אֶל־ אַנְשֵׁ֣י קִֽיר־ חֶ֔רֶשׂ כַּחֲלִילִ֖ים יֶהֱמֶ֑ה עַל־ כֵּ֛ן יִתְרַ֥ת עָשָׂ֖ה אָבָֽדוּ׃ ",
        "versenonikud": "על כן לבי למואב כחללים יהמה ולבי אל אנשי קיר חרש כחלילים יהמה על כן יתרת עשה אבדו "
    },
    {
        "bookchapter": "ירמיהו",
        "chapter": "מח",
        "versechapter": "לז",
        "bookseder": "ירמיהו",
        "seder": "כז",
        "verseseder": "מו",
        "versenikud": "כִּ֤י כָל־ רֹאשׁ֙ קָרְחָ֔ה וְכָל־ זָקָ֖ן גְּרֻעָ֑ה עַ֤ל כָּל־ יָדַ֙יִם֙ גְּדֻדֹ֔ת וְעַל־ מָתְנַ֖יִם שָֽׂק׃ ",
        "versenonikud": "כי כל ראש קרחה וכל זקן גרעה על כל ידים גדדת ועל מתנים שק "
    },
    {
        "bookchapter": "ירמיהו",
        "chapter": "מח",
        "versechapter": "לח",
        "bookseder": "ירמיהו",
        "seder": "כז",
        "verseseder": "מז",
        "versenikud": "עַ֣ל כָּל־ גַּגּ֥וֹת מוֹאָ֛ב וּבִרְחֹבֹתֶ֖יהָ כֻּלֹּ֣ה מִסְפֵּ֑ד כִּֽי־ שָׁבַ֣רְתִּי אֶת־ מוֹאָ֗ב כִּכְלִ֛י אֵֽין־ חֵ֥פֶץ בּ֖וֹ נְאֻם־ יְהוָֽה׃ ",
        "versenonikud": "על כל גגות מואב וברחבתיה כלה מספד כי שברתי את מואב ככלי אין חפץ בו נאם יהוה "
    },
    {
        "bookchapter": "ירמיהו",
        "chapter": "מח",
        "versechapter": "לט",
        "bookseder": "ירמיהו",
        "seder": "כז",
        "verseseder": "מח",
        "versenikud": "אֵ֥יךְ חַ֙תָּה֙ הֵילִ֔ילוּ אֵ֛יךְ הִפְנָה־ עֹ֥רֶף מוֹאָ֖ב בּ֑וֹשׁ וְהָיָ֥ה מוֹאָ֛ב לִשְׂחֹ֥ק וְלִמְחִתָּ֖ה לְכָל־ סְבִיבָֽיו׃ ",
        "versenonikud": "איך חתה הילילו איך הפנה ערף מואב בוש והיה מואב לשחק ולמחתה לכל סביביו "
    },
    {
        "bookchapter": "ירמיהו",
        "chapter": "מח",
        "versechapter": "מ",
        "bookseder": "ירמיהו",
        "seder": "כז",
        "verseseder": "מט",
        "versenikud": "כִּי־ כֹה֙ אָמַ֣ר יְהוָ֔ה הִנֵּ֥ה כַנֶּ֖שֶׁר יִדְאֶ֑ה וּפָרַ֥שׂ כְּנָפָ֖יו אֶל־ מוֹאָֽב׃ ",
        "versenonikud": "כי כה אמר יהוה הנה כנשר ידאה ופרש כנפיו אל מואב "
    },
    {
        "bookchapter": "ירמיהו",
        "chapter": "מח",
        "versechapter": "מא",
        "bookseder": "ירמיהו",
        "seder": "כז",
        "verseseder": "נ",
        "versenikud": "נִלְכְּדָה֙ הַקְּרִיּ֔וֹת וְהַמְּצָד֖וֹת נִתְפָּ֑שָׂה וְֽ֠הָיָה לֵ֞ב גִּבּוֹרֵ֤י מוֹאָב֙ בַּיּ֣וֹם הַה֔וּא כְּלֵ֖ב אִשָּׁ֥ה מְצֵרָֽה׃ ",
        "versenonikud": "נלכדה הקריות והמצדות נתפשה והיה לב גבורי מואב ביום ההוא כלב אשה מצרה "
    },
    {
        "bookchapter": "ירמיהו",
        "chapter": "מח",
        "versechapter": "מב",
        "bookseder": "ירמיהו",
        "seder": "כז",
        "verseseder": "נא",
        "versenikud": "וְנִשְׁמַ֥ד מוֹאָ֖ב מֵעָ֑ם כִּ֥י עַל־ יְהוָ֖ה הִגְדִּֽיל׃ ",
        "versenonikud": "ונשמד מואב מעם כי על יהוה הגדיל "
    },
    {
        "bookchapter": "ירמיהו",
        "chapter": "מח",
        "versechapter": "מג",
        "bookseder": "ירמיהו",
        "seder": "כז",
        "verseseder": "נב",
        "versenikud": "פַּ֥חַד וָפַ֖חַת וָפָ֑ח עָלֶ֛יךָ יוֹשֵׁ֥ב מוֹאָ֖ב נְאֻם־ יְהוָֽה׃ ",
        "versenonikud": "פחד ופחת ופח עליך יושב מואב נאם יהוה "
    },
    {
        "bookchapter": "ירמיהו",
        "chapter": "מח",
        "versechapter": "מד",
        "bookseder": "ירמיהו",
        "seder": "כז",
        "verseseder": "נג",
        "versenikud": "הניס הַנָּ֞ס מִפְּנֵ֤י הַפַּ֙חַד֙ יִפֹּ֣ל אֶל־ הַפַּ֔חַת וְהָֽעֹלֶה֙ מִן־ הַפַּ֔חַת יִלָּכֵ֖ד בַּפָּ֑ח כִּֽי־ אָבִ֨יא אֵלֶ֧יהָ אֶל־ מוֹאָ֛ב שְׁנַ֥ת פְּקֻדָּתָ֖ם נְאֻם־ יְהוָֽה׃ ",
        "versenonikud": "הניס הנס מפני הפחד יפל אל הפחת והעלה מן הפחת ילכד בפח כי אביא אליה אל מואב שנת פקדתם נאם יהוה "
    },
    {
        "bookchapter": "ירמיהו",
        "chapter": "מח",
        "versechapter": "מה",
        "bookseder": "ירמיהו",
        "seder": "כז",
        "verseseder": "נד",
        "versenikud": "בְּצֵ֥ל חֶשְׁבּ֛וֹן עָמְד֖וּ מִכֹּ֣חַ נָסִ֑ים כִּֽי־ אֵ֞שׁ יָצָ֣א מֵחֶשְׁבּ֗וֹן וְלֶֽהָבָה֙ מִבֵּ֣ין סִיח֔וֹן וַתֹּ֙אכַל֙ פְּאַ֣ת מוֹאָ֔ב וְקָדְקֹ֖ד בְּנֵ֥י שָׁאֽוֹן׃ ",
        "versenonikud": "בצל חשבון עמדו מכח נסים כי אש יצא מחשבון ולהבה מבין סיחון ותאכל פאת מואב וקדקד בני שאון "
    },
    {
        "bookchapter": "ירמיהו",
        "chapter": "מח",
        "versechapter": "מו",
        "bookseder": "ירמיהו",
        "seder": "כז",
        "verseseder": "נה",
        "versenikud": "אוֹי־ לְךָ֣ מוֹאָ֔ב אָבַ֖ד עַם־ כְּמ֑וֹשׁ כִּֽי־ לֻקְּח֤וּ בָנֶ֙יךָ֙ בַּשֶּׁ֔בִי וּבְנֹתֶ֖יךָ בַּשִּׁבְיָֽה׃ ",
        "versenonikud": "אוי לך מואב אבד עם כמוש כי לקחו בניך בשבי ובנתיך בשביה "
    },
    {
        "bookchapter": "ירמיהו",
        "chapter": "מח",
        "versechapter": "מז",
        "bookseder": "ירמיהו",
        "seder": "כז",
        "verseseder": "נו",
        "versenikud": "וְשַׁבְתִּ֧י שְׁבוּת־ מוֹאָ֛ב בְּאַחֲרִ֥ית הַיָּמִ֖ים נְאֻם־ יְהוָ֑ה עַד־ הֵ֖נָּה מִשְׁפַּ֥ט מוֹאָֽב׃ ",
        "versenonikud": "ושבתי שבות מואב באחרית הימים נאם יהוה עד הנה משפט מואב "
    }
]