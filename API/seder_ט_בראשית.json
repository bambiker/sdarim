[
    {
        "bookchapter": "בראשית",
        "chapter": "יא",
        "versechapter": "א",
        "bookseder": "בראשית",
        "seder": "ט",
        "verseseder": "א",
        "parasha": "נח",
        "versenikud": "וַֽיְהִ֥י כָל־ הָאָ֖רֶץ שָׂפָ֣ה אֶחָ֑ת וּדְבָרִ֖ים אֲחָדִֽים׃ ",
        "versenonikud": "ויהי כל הארץ שפה אחת ודברים אחדים "
    },
    {
        "bookchapter": "בראשית",
        "chapter": "יא",
        "versechapter": "ב",
        "bookseder": "בראשית",
        "seder": "ט",
        "verseseder": "ב",
        "parasha": "נח",
        "versenikud": "וַֽיְהִ֖י בְּנָסְעָ֣ם מִקֶּ֑דֶם וַֽיִּמְצְא֥וּ בִקְעָ֛ה בְּאֶ֥רֶץ שִׁנְעָ֖ר וַיֵּ֥שְׁבוּ שָֽׁם׃ ",
        "versenonikud": "ויהי בנסעם מקדם וימצאו בקעה בארץ שנער וישבו שם "
    },
    {
        "bookchapter": "בראשית",
        "chapter": "יא",
        "versechapter": "ג",
        "bookseder": "בראשית",
        "seder": "ט",
        "verseseder": "ג",
        "parasha": "נח",
        "versenikud": "וַיֹּאמְר֞וּ אִ֣ישׁ אֶל־ רֵעֵ֗הוּ הָ֚בָה נִלְבְּנָ֣ה לְבֵנִ֔ים וְנִשְׂרְפָ֖ה לִשְׂרֵפָ֑ה וַתְּהִ֨י לָהֶ֤ם הַלְּבֵנָה֙ לְאָ֔בֶן וְהַ֣חֵמָ֔ר הָיָ֥ה לָהֶ֖ם לַחֹֽמֶר׃ ",
        "versenonikud": "ויאמרו איש אל רעהו הבה נלבנה לבנים ונשרפה לשרפה ותהי להם הלבנה לאבן והחמר היה להם לחמר "
    },
    {
        "bookchapter": "בראשית",
        "chapter": "יא",
        "versechapter": "ד",
        "bookseder": "בראשית",
        "seder": "ט",
        "verseseder": "ד",
        "parasha": "נח",
        "versenikud": "וַיֹּאמְר֞וּ הָ֣בָה ׀ נִבְנֶה־ לָּ֣נוּ עִ֗יר וּמִגְדָּל֙ וְרֹאשׁ֣וֹ בַשָּׁמַ֔יִם וְנַֽעֲשֶׂה־ לָּ֖נוּ שֵׁ֑ם פֶּן־ נָפ֖וּץ עַל־ פְּנֵ֥י כָל־ הָאָֽרֶץ׃ ",
        "versenonikud": "ויאמרו הבה  נבנה לנו עיר ומגדל וראשו בשמים ונעשה לנו שם פן נפוץ על פני כל הארץ "
    },
    {
        "bookchapter": "בראשית",
        "chapter": "יא",
        "versechapter": "ה",
        "bookseder": "בראשית",
        "seder": "ט",
        "verseseder": "ה",
        "parasha": "נח",
        "versenikud": "וַיֵּ֣רֶד יְהוָ֔ה לִרְאֹ֥ת אֶת־ הָעִ֖יר וְאֶת־ הַמִּגְדָּ֑ל אֲשֶׁ֥ר בָּנ֖וּ בְּנֵ֥י הָאָדָֽם׃ ",
        "versenonikud": "וירד יהוה לראת את העיר ואת המגדל אשר בנו בני האדם "
    },
    {
        "bookchapter": "בראשית",
        "chapter": "יא",
        "versechapter": "ו",
        "bookseder": "בראשית",
        "seder": "ט",
        "verseseder": "ו",
        "parasha": "נח",
        "versenikud": "וַיֹּ֣אמֶר יְהוָ֗ה הֵ֣ן עַ֤ם אֶחָד֙ וְשָׂפָ֤ה אַחַת֙ לְכֻלָּ֔ם וְזֶ֖ה הַחִלָּ֣ם לַעֲשׂ֑וֹת וְעַתָּה֙ לֹֽא־ יִבָּצֵ֣ר מֵהֶ֔ם כֹּ֛ל אֲשֶׁ֥ר יָזְמ֖וּ לַֽעֲשֽׂוֹת׃ ",
        "versenonikud": "ויאמר יהוה הן עם אחד ושפה אחת לכלם וזה החלם לעשות ועתה לא יבצר מהם כל אשר יזמו לעשות "
    },
    {
        "bookchapter": "בראשית",
        "chapter": "יא",
        "versechapter": "ז",
        "bookseder": "בראשית",
        "seder": "ט",
        "verseseder": "ז",
        "parasha": "נח",
        "versenikud": "הָ֚בָה נֵֽרְדָ֔ה וְנָבְלָ֥ה שָׁ֖ם שְׂפָתָ֑ם אֲשֶׁר֙ לֹ֣א יִשְׁמְע֔וּ אִ֖ישׁ שְׂפַ֥ת רֵעֵֽהוּ׃ ",
        "versenonikud": "הבה נרדה ונבלה שם שפתם אשר לא ישמעו איש שפת רעהו "
    },
    {
        "bookchapter": "בראשית",
        "chapter": "יא",
        "versechapter": "ח",
        "bookseder": "בראשית",
        "seder": "ט",
        "verseseder": "ח",
        "parasha": "נח",
        "versenikud": "וַיָּ֨פֶץ יְהוָ֥ה אֹתָ֛ם מִשָּׁ֖ם עַל־ פְּנֵ֣י כָל־ הָאָ֑רֶץ וַֽיַּחְדְּל֖וּ לִבְנֹ֥ת הָעִֽיר׃ ",
        "versenonikud": "ויפץ יהוה אתם משם על פני כל הארץ ויחדלו לבנת העיר "
    },
    {
        "bookchapter": "בראשית",
        "chapter": "יא",
        "versechapter": "ט",
        "bookseder": "בראשית",
        "seder": "ט",
        "verseseder": "ט",
        "parasha": "נח",
        "versenikud": "עַל־ כֵּ֞ן קָרָ֤א שְׁמָהּ֙ בָּבֶ֔ל כִּי־ שָׁ֛ם בָּלַ֥ל יְהוָ֖ה שְׂפַ֣ת כָּל־ הָאָ֑רֶץ וּמִשָּׁם֙ הֱפִיצָ֣ם יְהוָ֔ה עַל־ פְּנֵ֖י כָּל־ הָאָֽרֶץ׃ {פ}",
        "versenonikud": "על כן קרא שמה בבל כי שם בלל יהוה שפת כל הארץ ומשם הפיצם יהוה על פני כל הארץ "
    },
    {
        "bookchapter": "בראשית",
        "chapter": "יא",
        "versechapter": "י",
        "bookseder": "בראשית",
        "seder": "ט",
        "verseseder": "י",
        "parasha": "נח",
        "versenikud": "אֵ֚לֶּה תּוֹלְדֹ֣ת שֵׁ֔ם שֵׁ֚ם בֶּן־ מְאַ֣ת שָׁנָ֔ה וַיּ֖וֹלֶד אֶת־ אַרְפַּכְשָׁ֑ד שְׁנָתַ֖יִם אַחַ֥ר הַמַּבּֽוּל׃ ",
        "versenonikud": "אלה תולדת שם שם בן מאת שנה ויולד את ארפכשד שנתים אחר המבול "
    },
    {
        "bookchapter": "בראשית",
        "chapter": "יא",
        "versechapter": "יא",
        "bookseder": "בראשית",
        "seder": "ט",
        "verseseder": "יא",
        "parasha": "נח",
        "versenikud": "וַֽיְחִי־ שֵׁ֗ם אַֽחֲרֵי֙ הוֹלִיד֣וֹ אֶת־ אַרְפַּכְשָׁ֔ד חֲמֵ֥שׁ מֵא֖וֹת שָׁנָ֑ה וַיּ֥וֹלֶד בָּנִ֖ים וּבָנֽוֹת׃ {ס}",
        "versenonikud": "ויחי שם אחרי הולידו את ארפכשד חמש מאות שנה ויולד בנים ובנות "
    },
    {
        "bookchapter": "בראשית",
        "chapter": "יא",
        "versechapter": "יב",
        "bookseder": "בראשית",
        "seder": "ט",
        "verseseder": "יב",
        "parasha": "נח",
        "versenikud": "וְאַרְפַּכְשַׁ֣ד חַ֔י חָמֵ֥שׁ וּשְׁלֹשִׁ֖ים שָׁנָ֑ה וַיּ֖וֹלֶד אֶת־ שָֽׁלַח׃ ",
        "versenonikud": "וארפכשד חי חמש ושלשים שנה ויולד את שלח "
    },
    {
        "bookchapter": "בראשית",
        "chapter": "יא",
        "versechapter": "יג",
        "bookseder": "בראשית",
        "seder": "ט",
        "verseseder": "יג",
        "parasha": "נח",
        "versenikud": "וַֽיְחִ֣י אַרְפַּכְשַׁ֗ד אַֽחֲרֵי֙ הוֹלִיד֣וֹ אֶת־ שֶׁ֔לַח שָׁלֹ֣שׁ שָׁנִ֔ים וְאַרְבַּ֥ע מֵא֖וֹת שָׁנָ֑ה וַיּ֥וֹלֶד בָּנִ֖ים וּבָנֽוֹת׃ {ס}",
        "versenonikud": "ויחי ארפכשד אחרי הולידו את שלח שלש שנים וארבע מאות שנה ויולד בנים ובנות "
    },
    {
        "bookchapter": "בראשית",
        "chapter": "יא",
        "versechapter": "יד",
        "bookseder": "בראשית",
        "seder": "ט",
        "verseseder": "יד",
        "parasha": "נח",
        "versenikud": "וְשֶׁ֥לַח חַ֖י שְׁלֹשִׁ֣ים שָׁנָ֑ה וַיּ֖וֹלֶד אֶת־ עֵֽבֶר׃ ",
        "versenonikud": "ושלח חי שלשים שנה ויולד את עבר "
    },
    {
        "bookchapter": "בראשית",
        "chapter": "יא",
        "versechapter": "טו",
        "bookseder": "בראשית",
        "seder": "ט",
        "verseseder": "טו",
        "parasha": "נח",
        "versenikud": "וַֽיְחִי־ שֶׁ֗לַח אַחֲרֵי֙ הוֹלִיד֣וֹ אֶת־ עֵ֔בֶר שָׁלֹ֣שׁ שָׁנִ֔ים וְאַרְבַּ֥ע מֵא֖וֹת שָׁנָ֑ה וַיּ֥וֹלֶד בָּנִ֖ים וּבָנֽוֹת׃ {ס}",
        "versenonikud": "ויחי שלח אחרי הולידו את עבר שלש שנים וארבע מאות שנה ויולד בנים ובנות "
    },
    {
        "bookchapter": "בראשית",
        "chapter": "יא",
        "versechapter": "טז",
        "bookseder": "בראשית",
        "seder": "ט",
        "verseseder": "טז",
        "parasha": "נח",
        "versenikud": "וַֽיְחִי־ עֵ֕בֶר אַרְבַּ֥ע וּשְׁלֹשִׁ֖ים שָׁנָ֑ה וַיּ֖וֹלֶד אֶת־ פָּֽלֶג׃ ",
        "versenonikud": "ויחי עבר ארבע ושלשים שנה ויולד את פלג "
    },
    {
        "bookchapter": "בראשית",
        "chapter": "יא",
        "versechapter": "יז",
        "bookseder": "בראשית",
        "seder": "ט",
        "verseseder": "יז",
        "parasha": "נח",
        "versenikud": "וַֽיְחִי־ עֵ֗בֶר אַחֲרֵי֙ הוֹלִיד֣וֹ אֶת־ פֶּ֔לֶג שְׁלֹשִׁ֣ים שָׁנָ֔ה וְאַרְבַּ֥ע מֵא֖וֹת שָׁנָ֑ה וַיּ֥וֹלֶד בָּנִ֖ים וּבָנֽוֹת׃ {ס}",
        "versenonikud": "ויחי עבר אחרי הולידו את פלג שלשים שנה וארבע מאות שנה ויולד בנים ובנות "
    },
    {
        "bookchapter": "בראשית",
        "chapter": "יא",
        "versechapter": "יח",
        "bookseder": "בראשית",
        "seder": "ט",
        "verseseder": "יח",
        "parasha": "נח",
        "versenikud": "וַֽיְחִי־ פֶ֖לֶג שְׁלֹשִׁ֣ים שָׁנָ֑ה וַיּ֖וֹלֶד אֶת־ רְעֽוּ׃ ",
        "versenonikud": "ויחי פלג שלשים שנה ויולד את רעו "
    },
    {
        "bookchapter": "בראשית",
        "chapter": "יא",
        "versechapter": "יט",
        "bookseder": "בראשית",
        "seder": "ט",
        "verseseder": "יט",
        "parasha": "נח",
        "versenikud": "וַֽיְחִי־ פֶ֗לֶג אַחֲרֵי֙ הוֹלִיד֣וֹ אֶת־ רְע֔וּ תֵּ֥שַׁע שָׁנִ֖ים וּמָאתַ֣יִם שָׁנָ֑ה וַיּ֥וֹלֶד בָּנִ֖ים וּבָנֽוֹת׃ {ס}",
        "versenonikud": "ויחי פלג אחרי הולידו את רעו תשע שנים ומאתים שנה ויולד בנים ובנות "
    },
    {
        "bookchapter": "בראשית",
        "chapter": "יא",
        "versechapter": "כ",
        "bookseder": "בראשית",
        "seder": "ט",
        "verseseder": "כ",
        "parasha": "נח",
        "versenikud": "וַיְחִ֣י רְע֔וּ שְׁתַּ֥יִם וּשְׁלֹשִׁ֖ים שָׁנָ֑ה וַיּ֖וֹלֶד אֶת־ שְׂרֽוּג׃ ",
        "versenonikud": "ויחי רעו שתים ושלשים שנה ויולד את שרוג "
    },
    {
        "bookchapter": "בראשית",
        "chapter": "יא",
        "versechapter": "כא",
        "bookseder": "בראשית",
        "seder": "ט",
        "verseseder": "כא",
        "parasha": "נח",
        "versenikud": "וַיְחִ֣י רְע֗וּ אַחֲרֵי֙ הוֹלִיד֣וֹ אֶת־ שְׂר֔וּג שֶׁ֥בַע שָׁנִ֖ים וּמָאתַ֣יִם שָׁנָ֑ה וַיּ֥וֹלֶד בָּנִ֖ים וּבָנֽוֹת׃ {ס}",
        "versenonikud": "ויחי רעו אחרי הולידו את שרוג שבע שנים ומאתים שנה ויולד בנים ובנות "
    },
    {
        "bookchapter": "בראשית",
        "chapter": "יא",
        "versechapter": "כב",
        "bookseder": "בראשית",
        "seder": "ט",
        "verseseder": "כב",
        "parasha": "נח",
        "versenikud": "וַיְחִ֥י שְׂר֖וּג שְׁלֹשִׁ֣ים שָׁנָ֑ה וַיּ֖וֹלֶד אֶת־ נָחֽוֹר׃ ",
        "versenonikud": "ויחי שרוג שלשים שנה ויולד את נחור "
    },
    {
        "bookchapter": "בראשית",
        "chapter": "יא",
        "versechapter": "כג",
        "bookseder": "בראשית",
        "seder": "ט",
        "verseseder": "כג",
        "parasha": "נח",
        "versenikud": "וַיְחִ֣י שְׂר֗וּג אַחֲרֵ֛י הוֹלִיד֥וֹ אֶת־ נָח֖וֹר מָאתַ֣יִם שָׁנָ֑ה וַיּ֥וֹלֶד בָּנִ֖ים וּבָנֽוֹת׃ {ס}",
        "versenonikud": "ויחי שרוג אחרי הולידו את נחור מאתים שנה ויולד בנים ובנות "
    },
    {
        "bookchapter": "בראשית",
        "chapter": "יא",
        "versechapter": "כד",
        "bookseder": "בראשית",
        "seder": "ט",
        "verseseder": "כד",
        "parasha": "נח",
        "versenikud": "וַיְחִ֣י נָח֔וֹר תֵּ֥שַׁע וְעֶשְׂרִ֖ים שָׁנָ֑ה וַיּ֖וֹלֶד אֶת־ תָּֽרַח׃ ",
        "versenonikud": "ויחי נחור תשע ועשרים שנה ויולד את תרח "
    },
    {
        "bookchapter": "בראשית",
        "chapter": "יא",
        "versechapter": "כה",
        "bookseder": "בראשית",
        "seder": "ט",
        "verseseder": "כה",
        "parasha": "נח",
        "versenikud": "וַיְחִ֣י נָח֗וֹר אַחֲרֵי֙ הוֹלִיד֣וֹ אֶת־ תֶּ֔רַח תְּשַֽׁע־ עֶשְׂרֵ֥ה שָׁנָ֖ה וּמְאַ֣ת שָׁנָ֑ה וַיּ֥וֹלֶד בָּנִ֖ים וּבָנֽוֹת׃ {ס}",
        "versenonikud": "ויחי נחור אחרי הולידו את תרח תשע עשרה שנה ומאת שנה ויולד בנים ובנות "
    },
    {
        "bookchapter": "בראשית",
        "chapter": "יא",
        "versechapter": "כו",
        "bookseder": "בראשית",
        "seder": "ט",
        "verseseder": "כו",
        "parasha": "נח",
        "versenikud": "וַֽיְחִי־ תֶ֖רַח שִׁבְעִ֣ים שָׁנָ֑ה וַיּ֙וֹלֶד֙ אֶת־ אַבְרָ֔ם אֶת־ נָח֖וֹר וְאֶת־ הָרָֽן׃ ",
        "versenonikud": "ויחי תרח שבעים שנה ויולד את אברם את נחור ואת הרן "
    },
    {
        "bookchapter": "בראשית",
        "chapter": "יא",
        "versechapter": "כז",
        "bookseder": "בראשית",
        "seder": "ט",
        "verseseder": "כז",
        "parasha": "נח",
        "versenikud": "וְאֵ֙לֶּה֙ תּוֹלְדֹ֣ת תֶּ֔רַח תֶּ֚רַח הוֹלִ֣יד אֶת־ אַבְרָ֔ם אֶת־ נָח֖וֹר וְאֶת־ הָרָ֑ן וְהָרָ֖ן הוֹלִ֥יד אֶת־ לֽוֹט׃ ",
        "versenonikud": "ואלה תולדת תרח תרח הוליד את אברם את נחור ואת הרן והרן הוליד את לוט "
    },
    {
        "bookchapter": "בראשית",
        "chapter": "יא",
        "versechapter": "כח",
        "bookseder": "בראשית",
        "seder": "ט",
        "verseseder": "כח",
        "parasha": "נח",
        "versenikud": "וַיָּ֣מָת הָרָ֔ן עַל־ פְּנֵ֖י תֶּ֣רַח אָבִ֑יו בְּאֶ֥רֶץ מוֹלַדְתּ֖וֹ בְּא֥וּר כַּשְׂדִּֽים׃ ",
        "versenonikud": "וימת הרן על פני תרח אביו בארץ מולדתו באור כשדים "
    },
    {
        "bookchapter": "בראשית",
        "chapter": "יא",
        "versechapter": "כט",
        "bookseder": "בראשית",
        "seder": "ט",
        "verseseder": "כט",
        "parasha": "נח",
        "versenikud": "וַיִּקַּ֨ח אַבְרָ֧ם וְנָח֛וֹר לָהֶ֖ם נָשִׁ֑ים שֵׁ֤ם אֵֽשֶׁת־ אַבְרָם֙ שָׂרָ֔י וְשֵׁ֤ם אֵֽשֶׁת־ נָחוֹר֙ מִלְכָּ֔ה בַּת־ הָרָ֥ן אֲבִֽי־ מִלְכָּ֖ה וַֽאֲבִ֥י יִסְכָּֽה׃ ",
        "versenonikud": "ויקח אברם ונחור להם נשים שם אשת אברם שרי ושם אשת נחור מלכה בת הרן אבי מלכה ואבי יסכה "
    },
    {
        "bookchapter": "בראשית",
        "chapter": "יא",
        "versechapter": "ל",
        "bookseder": "בראשית",
        "seder": "ט",
        "verseseder": "ל",
        "parasha": "נח",
        "versenikud": "וַתְּהִ֥י שָׂרַ֖י עֲקָרָ֑ה אֵ֥ין לָ֖הּ וָלָֽד׃ ",
        "versenonikud": "ותהי שרי עקרה אין לה ולד "
    },
    {
        "bookchapter": "בראשית",
        "chapter": "יא",
        "versechapter": "לא",
        "bookseder": "בראשית",
        "seder": "ט",
        "verseseder": "לא",
        "parasha": "נח",
        "versenikud": "וַיִּקַּ֨ח תֶּ֜רַח אֶת־ אַבְרָ֣ם בְּנ֗וֹ וְאֶת־ ל֤וֹט בֶּן־ הָרָן֙ בֶּן־ בְּנ֔וֹ וְאֵת֙ שָׂרַ֣י כַּלָּת֔וֹ אֵ֖שֶׁת אַבְרָ֣ם בְּנ֑וֹ וַיֵּצְא֨וּ אִתָּ֜ם מֵא֣וּר כַּשְׂדִּ֗ים לָלֶ֙כֶת֙ אַ֣רְצָה כְּנַ֔עַן וַיָּבֹ֥אוּ עַד־ חָרָ֖ן וַיֵּ֥שְׁבוּ שָֽׁם׃ ",
        "versenonikud": "ויקח תרח את אברם בנו ואת לוט בן הרן בן בנו ואת שרי כלתו אשת אברם בנו ויצאו אתם מאור כשדים ללכת ארצה כנען ויבאו עד חרן וישבו שם "
    },
    {
        "bookchapter": "בראשית",
        "chapter": "יא",
        "versechapter": "לב",
        "bookseder": "בראשית",
        "seder": "ט",
        "verseseder": "לב",
        "parasha": "נח",
        "versenikud": "וַיִּהְי֣וּ יְמֵי־ תֶ֔רַח חָמֵ֥שׁ שָׁנִ֖ים וּמָאתַ֣יִם שָׁנָ֑ה וַיָּ֥מָת תֶּ֖רַח בְּחָרָֽן׃ {פ}",
        "versenonikud": "ויהיו ימי תרח חמש שנים ומאתים שנה וימת תרח בחרן "
    }
]