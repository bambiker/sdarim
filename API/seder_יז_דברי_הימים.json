[
    {
        "bookchapter": "דברי הימים ב",
        "chapter": "טו",
        "versechapter": "טו",
        "bookseder": "דברי הימים",
        "seder": "יז",
        "verseseder": "א",
        "versenikud": "וַיִּשְׂמְח֨וּ כָל־ יְהוּדָ֜ה עַל־ הַשְּׁבוּעָ֗ה כִּ֤י בְכָל־ לְבָבָם֙ נִשְׁבָּ֔עוּ וּבְכָל־ רְצוֹנָ֣ם בִּקְשֻׁ֔הוּ וַיִּמָּצֵ֖א לָהֶ֑ם וַיָּ֧נַח יְהוָ֛ה לָהֶ֖ם מִסָּבִֽיב׃ ",
        "versenonikud": "וישמחו כל יהודה על השבועה כי בכל לבבם נשבעו ובכל רצונם בקשהו וימצא להם וינח יהוה להם מסביב "
    },
    {
        "bookchapter": "דברי הימים ב",
        "chapter": "טו",
        "versechapter": "טז",
        "bookseder": "דברי הימים",
        "seder": "יז",
        "verseseder": "ב",
        "versenikud": "וְגַֽם־ מַעֲכָ֞ה אֵ֣ם ׀ אָסָ֣א הַמֶּ֗לֶךְ הֱסִירָהּ֙ מִגְּבִירָ֔ה אֲשֶׁר־ עָשְׂתָ֥ה לַאֲשֵׁרָ֖ה מִפְלָ֑צֶת וַיִּכְרֹ֤ת אָסָא֙ אֶת־ מִפְלַצְתָּ֔הּ וַיָּ֕דֶק וַיִּשְׂרֹ֖ף בְּנַ֥חַל קִדְרֽוֹן׃ ",
        "versenonikud": "וגם מעכה אם  אסא המלך הסירה מגבירה אשר עשתה לאשרה מפלצת ויכרת אסא את מפלצתה וידק וישרף בנחל קדרון "
    },
    {
        "bookchapter": "דברי הימים ב",
        "chapter": "טו",
        "versechapter": "יז",
        "bookseder": "דברי הימים",
        "seder": "יז",
        "verseseder": "ג",
        "versenikud": "וְהַ֨בָּמ֔וֹת לֹא־ סָ֖רוּ מִיִּשְׂרָאֵ֑ל רַ֧ק לְבַב־ אָסָ֛א הָיָ֥ה שָׁלֵ֖ם כָּל־ יָמָֽיו׃ ",
        "versenonikud": "והבמות לא סרו מישראל רק לבב אסא היה שלם כל ימיו "
    },
    {
        "bookchapter": "דברי הימים ב",
        "chapter": "טו",
        "versechapter": "יח",
        "bookseder": "דברי הימים",
        "seder": "יז",
        "verseseder": "ד",
        "versenikud": "וַיָּבֵ֞א אֶת־ קָדְשֵׁ֥י אָבִ֛יו וְקָֽדָשָׁ֖יו בֵּ֣ית הָאֱלֹהִ֑ים כֶּ֥סֶף וְזָהָ֖ב וְכֵלִֽים׃ ",
        "versenonikud": "ויבא את קדשי אביו וקדשיו בית האלהים כסף וזהב וכלים "
    },
    {
        "bookchapter": "דברי הימים ב",
        "chapter": "טו",
        "versechapter": "יט",
        "bookseder": "דברי הימים",
        "seder": "יז",
        "verseseder": "ה",
        "versenikud": "וּמִלְחָמָ֖ה לֹ֣א הָיָ֑תָה עַ֛ד שְׁנַת־ שְׁלֹשִׁ֥ים וְחָמֵ֖שׁ לְמַלְכ֥וּת אָסָֽא׃ ",
        "versenonikud": "ומלחמה לא היתה עד שנת שלשים וחמש למלכות אסא "
    },
    {
        "bookchapter": "דברי הימים ב",
        "chapter": "טז",
        "versechapter": "א",
        "bookseder": "דברי הימים",
        "seder": "יז",
        "verseseder": "ו",
        "versenikud": "בִּשְׁנַ֨ת שְׁלֹשִׁ֤ים וָשֵׁשׁ֙ לְמַלְכ֣וּת אָסָ֔א עָלָ֞ה בַּעְשָׁ֤א מֶֽלֶךְ־ יִשְׂרָאֵל֙ עַל־ יְהוּדָ֔ה וַיִּ֖בֶן אֶת־ הָרָמָ֑ה לְבִלְתִּ֗י תֵּ֚ת יוֹצֵ֣א וָבָ֔א לְאָסָ֖א מֶ֥לֶךְ יְהוּדָֽה׃ ",
        "versenonikud": "בשנת שלשים ושש למלכות אסא עלה בעשא מלך ישראל על יהודה ויבן את הרמה לבלתי תת יוצא ובא לאסא מלך יהודה "
    },
    {
        "bookchapter": "דברי הימים ב",
        "chapter": "טז",
        "versechapter": "ב",
        "bookseder": "דברי הימים",
        "seder": "יז",
        "verseseder": "ז",
        "versenikud": "וַיֹּצֵ֨א אָסָ֜א כֶּ֣סֶף וְזָהָ֗ב מֵאֹֽצְר֛וֹת בֵּ֥ית יְהוָ֖ה וּבֵ֣ית הַמֶּ֑לֶךְ וַיִּשְׁלַ֗ח אֶל־ בֶּן־ הֲדַד֙ מֶ֣לֶךְ אֲרָ֔ם הַיּוֹשֵׁ֥ב בְּדַרְמֶ֖שֶׂק לֵאמֹֽר׃ ",
        "versenonikud": "ויצא אסא כסף וזהב מאצרות בית יהוה ובית המלך וישלח אל בן הדד מלך ארם היושב בדרמשק לאמר "
    },
    {
        "bookchapter": "דברי הימים ב",
        "chapter": "טז",
        "versechapter": "ג",
        "bookseder": "דברי הימים",
        "seder": "יז",
        "verseseder": "ח",
        "versenikud": "בְּרִית֙ בֵּינִ֣י וּבֵינֶ֔ךָ וּבֵ֥ין אָבִ֖י וּבֵ֣ין אָבִ֑יךָ הִנֵּ֨ה שָׁלַ֤חְתִּֽי לְךָ֙ כֶּ֣סֶף וְזָהָ֔ב לֵ֞ךְ הָפֵ֣ר בְּרִֽיתְךָ֗ אֶת־ בַּעְשָׁא֙ מֶ֣לֶךְ יִשְׂרָאֵ֔ל וְיַעֲלֶ֖ה מֵעָלָֽי׃ ",
        "versenonikud": "ברית ביני ובינך ובין אבי ובין אביך הנה שלחתי לך כסף וזהב לך הפר בריתך את בעשא מלך ישראל ויעלה מעלי "
    },
    {
        "bookchapter": "דברי הימים ב",
        "chapter": "טז",
        "versechapter": "ד",
        "bookseder": "דברי הימים",
        "seder": "יז",
        "verseseder": "ט",
        "versenikud": "וַיִּשְׁמַ֨ע בֶּן הֲדַ֜ד אֶל־ הַמֶּ֣לֶךְ אָסָ֗א וַ֠יִּשְׁלַח אֶת־ שָׂרֵ֨י הַחֲיָלִ֤ים אֲשֶׁר־ לוֹ֙ אֶל־ עָרֵ֣י יִשְׂרָאֵ֔ל וַיַּכּוּ֙ אֶת־ עִיּ֣וֹן וְאֶת־ דָּ֔ן וְאֵ֖ת אָבֵ֣ל מָ֑יִם וְאֵ֥ת כָּֽל־ מִסְכְּנ֖וֹת עָרֵ֥י נַפְתָּלִֽי׃ ",
        "versenonikud": "וישמע בן הדד אל המלך אסא וישלח את שרי החילים אשר לו אל ערי ישראל ויכו את עיון ואת דן ואת אבל מים ואת כל מסכנות ערי נפתלי "
    },
    {
        "bookchapter": "דברי הימים ב",
        "chapter": "טז",
        "versechapter": "ה",
        "bookseder": "דברי הימים",
        "seder": "יז",
        "verseseder": "י",
        "versenikud": "וַיְהִי֙ כִּשְׁמֹ֣עַ בַּעְשָׁ֔א וַיֶּחְדַּ֕ל מִבְּנ֖וֹת אֶת־ הָרָמָ֑ה וַיַּשְׁבֵּ֖ת אֶת־ מְלַאכְתּֽוֹ׃ ",
        "versenonikud": "ויהי כשמע בעשא ויחדל מבנות את הרמה וישבת את מלאכתו "
    },
    {
        "bookchapter": "דברי הימים ב",
        "chapter": "טז",
        "versechapter": "ו",
        "bookseder": "דברי הימים",
        "seder": "יז",
        "verseseder": "יא",
        "versenikud": "וְאָסָ֣א הַמֶּ֗לֶךְ לָקַח֙ אֶת־ כָּל־ יְהוּדָ֔ה וַיִּשְׂא֞וּ אֶת־ אַבְנֵ֤י הָֽרָמָה֙ וְאֶת־ עֵצֶ֔יהָ אֲשֶׁ֥ר בָּנָ֖ה בַּעְשָׁ֑א וַיִּ֣בֶן בָּהֶ֔ם אֶת־ גֶּ֖בַע וְאֶת־ הַמִּצְפָּֽה׃ ",
        "versenonikud": "ואסא המלך לקח את כל יהודה וישאו את אבני הרמה ואת עציה אשר בנה בעשא ויבן בהם את גבע ואת המצפה "
    },
    {
        "bookchapter": "דברי הימים ב",
        "chapter": "טז",
        "versechapter": "ז",
        "bookseder": "דברי הימים",
        "seder": "יז",
        "verseseder": "יב",
        "versenikud": "וּבָעֵ֣ת הַהִ֗יא בָּ֚א חֲנָ֣נִי הָרֹאֶ֔ה אֶל־ אָסָ֖א מֶ֣לֶךְ יְהוּדָ֑ה וַיֹּ֣אמֶר אֵלָ֗יו בְּהִשָּׁ֨עֶנְךָ֜ עַל־ מֶ֤לֶךְ אֲרָם֙ וְלֹ֤א נִשְׁעַ֙נְתָּ֙ עַל־ יְהוָ֣ה אֱלֹהֶ֔יךָ עַל־ כֵּ֗ן נִמְלַ֛ט חֵ֥יל מֶֽלֶךְ־ אֲרָ֖ם מִיָּדֶֽךָ׃ ",
        "versenonikud": "ובעת ההיא בא חנני הראה אל אסא מלך יהודה ויאמר אליו בהשענך על מלך ארם ולא נשענת על יהוה אלהיך על כן נמלט חיל מלך ארם מידך "
    },
    {
        "bookchapter": "דברי הימים ב",
        "chapter": "טז",
        "versechapter": "ח",
        "bookseder": "דברי הימים",
        "seder": "יז",
        "verseseder": "יג",
        "versenikud": "הֲלֹ֧א הַכּוּשִׁ֣ים וְהַלּוּבִ֗ים הָי֨וּ לְחַ֧יִל ׀ לָרֹ֛ב לְרֶ֥כֶב וּלְפָרָשִׁ֖ים לְהַרְבֵּ֣ה מְאֹ֑ד וּבְהִשָּֽׁעֶנְךָ֥ עַל־ יְהוָ֖ה נְתָנָ֥ם בְּיָדֶֽךָ׃ ",
        "versenonikud": "הלא הכושים והלובים היו לחיל  לרב לרכב ולפרשים להרבה מאד ובהשענך על יהוה נתנם בידך "
    },
    {
        "bookchapter": "דברי הימים ב",
        "chapter": "טז",
        "versechapter": "ט",
        "bookseder": "דברי הימים",
        "seder": "יז",
        "verseseder": "יד",
        "versenikud": "כִּ֣י יְהוָ֗ה עֵינָ֞יו מְשֹׁטְט֤וֹת בְּכָל־ הָאָ֙רֶץ֙ לְ֠הִתְחַזֵּק עִם־ לְבָבָ֥ם שָׁלֵ֛ם אֵלָ֖יו נִסְכַּ֣לְתָּ עַל־ זֹ֑את כִּ֣י מֵעַ֔תָּה יֵ֥שׁ עִמְּךָ֖ מִלְחָמֽוֹת׃ ",
        "versenonikud": "כי יהוה עיניו משטטות בכל הארץ להתחזק עם לבבם שלם אליו נסכלת על זאת כי מעתה יש עמך מלחמות "
    },
    {
        "bookchapter": "דברי הימים ב",
        "chapter": "טז",
        "versechapter": "י",
        "bookseder": "דברי הימים",
        "seder": "יז",
        "verseseder": "טו",
        "versenikud": "וַיִּכְעַ֨ס אָסָ֜א אֶל־ הָרֹאֶ֗ה וַֽיִּתְּנֵ֙הוּ֙ בֵּ֣ית הַמַּהְפֶּ֔כֶת כִּֽי־ בְזַ֥עַף עִמּ֖וֹ עַל־ זֹ֑את וַיְרַצֵּ֥ץ אָסָ֛א מִן־ הָעָ֖ם בָּעֵ֥ת הַהִֽיא׃ ",
        "versenonikud": "ויכעס אסא אל הראה ויתנהו בית המהפכת כי בזעף עמו על זאת וירצץ אסא מן העם בעת ההיא "
    },
    {
        "bookchapter": "דברי הימים ב",
        "chapter": "טז",
        "versechapter": "יא",
        "bookseder": "דברי הימים",
        "seder": "יז",
        "verseseder": "טז",
        "versenikud": "וְהִנֵּה֙ דִּבְרֵ֣י אָסָ֔א הָרִאשׁוֹנִ֖ים וְהָאַחֲרוֹנִ֑ים הִנָּ֤ם כְּתוּבִים֙ עַל־ סֵ֣פֶר הַמְּלָכִ֔ים לִיהוּדָ֖ה וְיִשְׂרָאֵֽל׃ ",
        "versenonikud": "והנה דברי אסא הראשונים והאחרונים הנם כתובים על ספר המלכים ליהודה וישראל "
    },
    {
        "bookchapter": "דברי הימים ב",
        "chapter": "טז",
        "versechapter": "יב",
        "bookseder": "דברי הימים",
        "seder": "יז",
        "verseseder": "יז",
        "versenikud": "וַיֶּחֱלֶ֣א אָסָ֡א בִּשְׁנַת֩ שְׁלוֹשִׁ֨ים וָתֵ֤שַׁע לְמַלְכוּתוֹ֙ בְּרַגְלָ֔יו עַד־ לְמַ֖עְלָה חָלְי֑וֹ וְגַם־ בְּחָלְיוֹ֙ לֹא־ דָרַ֣שׁ אֶת־ יְהוָ֔ה כִּ֖י בָּרֹפְאִֽים׃ ",
        "versenonikud": "ויחלא אסא בשנת שלושים ותשע למלכותו ברגליו עד למעלה חליו וגם בחליו לא דרש את יהוה כי ברפאים "
    },
    {
        "bookchapter": "דברי הימים ב",
        "chapter": "טז",
        "versechapter": "יג",
        "bookseder": "דברי הימים",
        "seder": "יז",
        "verseseder": "יח",
        "versenikud": "וַיִּשְׁכַּ֥ב אָסָ֖א עִם־ אֲבֹתָ֑יו וַיָּ֕מָת בִּשְׁנַ֛ת אַרְבָּעִ֥ים וְאַחַ֖ת לְמָלְכֽוֹ׃ ",
        "versenonikud": "וישכב אסא עם אבתיו וימת בשנת ארבעים ואחת למלכו "
    },
    {
        "bookchapter": "דברי הימים ב",
        "chapter": "טז",
        "versechapter": "יד",
        "bookseder": "דברי הימים",
        "seder": "יז",
        "verseseder": "יט",
        "versenikud": "וַיִּקְבְּרֻ֣הוּ בְקִבְרֹתָ֗יו אֲשֶׁ֣ר כָּֽרָה־ לוֹ֮ בְּעִ֣יר דָּוִיד֒ וַיַּשְׁכִּיבֻ֗הוּ בַּמִּשְׁכָּב֙ אֲשֶׁ֤ר מִלֵּא֙ בְּשָׂמִ֣ים וּזְנִ֔ים מְרֻקָּחִ֖ים בְּמִרְקַ֣חַת מַעֲשֶׂ֑ה וַיִּשְׂרְפוּ־ ל֥וֹ שְׂרֵפָ֖ה גְּדוֹלָ֥ה עַד־ לִמְאֹֽד׃ ",
        "versenonikud": "ויקברהו בקברתיו אשר כרה לו בעיר דויד וישכיבהו במשכב אשר מלא בשמים וזנים מרקחים במרקחת מעשה וישרפו לו שרפה גדולה עד למאד "
    },
    {
        "bookchapter": "דברי הימים ב",
        "chapter": "יז",
        "versechapter": "א",
        "bookseder": "דברי הימים",
        "seder": "יז",
        "verseseder": "כ",
        "versenikud": "וַיִּמְלֹ֛ךְ יְהוֹשָׁפָ֥ט בְּנ֖וֹ תַּחְתָּ֑יו וַיִּתְחַזֵּ֖ק עַל־ יִשְׂרָאֵֽל׃ ",
        "versenonikud": "וימלך יהושפט בנו תחתיו ויתחזק על ישראל "
    },
    {
        "bookchapter": "דברי הימים ב",
        "chapter": "יז",
        "versechapter": "ב",
        "bookseder": "דברי הימים",
        "seder": "יז",
        "verseseder": "כא",
        "versenikud": "וַיִּ֨תֶּן־ חַ֔יִל בְּכָל־ עָרֵ֥י יְהוּדָ֖ה הַבְּצֻר֑וֹת וַיִּתֵּ֤ן נְצִיבִים֙ בְּאֶ֣רֶץ יְהוּדָ֔ה וּבְעָרֵ֣י אֶפְרַ֔יִם אֲשֶׁ֥ר לָכַ֖ד אָסָ֥א אָבִֽיו׃ ",
        "versenonikud": "ויתן חיל בכל ערי יהודה הבצרות ויתן נציבים בארץ יהודה ובערי אפרים אשר לכד אסא אביו "
    },
    {
        "bookchapter": "דברי הימים ב",
        "chapter": "יז",
        "versechapter": "ג",
        "bookseder": "דברי הימים",
        "seder": "יז",
        "verseseder": "כב",
        "versenikud": "וַיְהִ֥י יְהוָ֖ה עִם־ יְהוֹשָׁפָ֑ט כִּ֣י הָלַ֗ךְ בְּדַרְכֵ֞י דָּוִ֤יד אָבִיו֙ הָרִ֣אשֹׁנִ֔ים וְלֹ֥א דָרַ֖שׁ לַבְּעָלִֽים׃ ",
        "versenonikud": "ויהי יהוה עם יהושפט כי הלך בדרכי דויד אביו הראשנים ולא דרש לבעלים "
    },
    {
        "bookchapter": "דברי הימים ב",
        "chapter": "יז",
        "versechapter": "ד",
        "bookseder": "דברי הימים",
        "seder": "יז",
        "verseseder": "כג",
        "versenikud": "כִּ֠י לֵֽאלֹהֵ֤י אָבִיו֙ דָּרָ֔שׁ וּבְמִצְוֺתָ֖יו הָלָ֑ךְ וְלֹ֖א כְּמַעֲשֵׂ֥ה יִשְׂרָאֵֽל׃ ",
        "versenonikud": "כי לאלהי אביו דרש ובמצותיו הלך ולא כמעשה ישראל "
    },
    {
        "bookchapter": "דברי הימים ב",
        "chapter": "יז",
        "versechapter": "ה",
        "bookseder": "דברי הימים",
        "seder": "יז",
        "verseseder": "כד",
        "versenikud": "וַיָּ֨כֶן יְהוָ֤ה אֶת־ הַמַּמְלָכָה֙ בְּיָד֔וֹ וַיִּתְּנ֧וּ כָל־ יְהוּדָ֛ה מִנְחָ֖ה לִיהוֹשָׁפָ֑ט וַֽיְהִי־ ל֥וֹ עֹֽשֶׁר־ וְכָב֖וֹד לָרֹֽב׃ ",
        "versenonikud": "ויכן יהוה את הממלכה בידו ויתנו כל יהודה מנחה ליהושפט ויהי לו עשר וכבוד לרב "
    },
    {
        "bookchapter": "דברי הימים ב",
        "chapter": "יז",
        "versechapter": "ו",
        "bookseder": "דברי הימים",
        "seder": "יז",
        "verseseder": "כה",
        "versenikud": "וַיִּגְבַּ֥הּ לִבּ֖וֹ בְּדַרְכֵ֣י יְהוָ֑ה וְע֗וֹד הֵסִ֛יר אֶת־ הַבָּמ֥וֹת וְאֶת־ הָאֲשֵׁרִ֖ים מִיהוּדָֽה׃ ",
        "versenonikud": "ויגבה לבו בדרכי יהוה ועוד הסיר את הבמות ואת האשרים מיהודה "
    },
    {
        "bookchapter": "דברי הימים ב",
        "chapter": "יז",
        "versechapter": "ז",
        "bookseder": "דברי הימים",
        "seder": "יז",
        "verseseder": "כו",
        "versenikud": "וּבִשְׁנַ֨ת שָׁל֜וֹשׁ לְמָלְכ֗וֹ שָׁלַ֤ח לְשָׂרָיו֙ לְבֶן־ חַ֙יִל֙ וּלְעֹבַדְיָ֣ה וְלִזְכַרְיָ֔ה וְלִנְתַנְאֵ֖ל וּלְמִיכָיָ֑הוּ לְלַמֵּ֖ד בְּעָרֵ֥י יְהוּדָֽה׃ ",
        "versenonikud": "ובשנת שלוש למלכו שלח לשריו לבן חיל ולעבדיה ולזכריה ולנתנאל ולמיכיהו ללמד בערי יהודה "
    },
    {
        "bookchapter": "דברי הימים ב",
        "chapter": "יז",
        "versechapter": "ח",
        "bookseder": "דברי הימים",
        "seder": "יז",
        "verseseder": "כז",
        "versenikud": "וְעִמָּהֶ֣ם הַלְוִיִּ֗ם שְֽׁמַֽעְיָ֡הוּ וּנְתַנְיָ֡הוּ וּזְבַדְיָ֡הוּ וַעֲשָׂהאֵ֡ל ושמרימות וּשְׁמִֽירָמ֡וֹת וִֽיהוֹנָתָן֩ וַאֲדֹ֨נִיָּ֧הוּ וְטֽוֹבִיָּ֛הוּ וְט֥וֹב אֲדוֹנִיָּ֖ה הַלְוִיִּ֑ם וְעִמָּהֶ֛ם אֱלִישָׁמָ֥ע וִֽיהוֹרָ֖ם הַכֹּהֲנִֽים׃ ",
        "versenonikud": "ועמהם הלוים שמעיהו ונתניהו וזבדיהו ועשהאל ושמרימות ושמירמות ויהונתן ואדניהו וטוביהו וטוב אדוניה הלוים ועמהם אלישמע ויהורם הכהנים "
    },
    {
        "bookchapter": "דברי הימים ב",
        "chapter": "יז",
        "versechapter": "ט",
        "bookseder": "דברי הימים",
        "seder": "יז",
        "verseseder": "כח",
        "versenikud": "וַֽיְלַמְּדוּ֙ בִּֽיהוּדָ֔ה וְעִ֨מָּהֶ֔ם סֵ֖פֶר תּוֹרַ֣ת יְהוָ֑ה וַיָּסֹ֙בּוּ֙ בְּכָל־ עָרֵ֣י יְהוּדָ֔ה וַֽיְלַמְּד֖וּ בָּעָֽם׃ ",
        "versenonikud": "וילמדו ביהודה ועמהם ספר תורת יהוה ויסבו בכל ערי יהודה וילמדו בעם "
    },
    {
        "bookchapter": "דברי הימים ב",
        "chapter": "יז",
        "versechapter": "י",
        "bookseder": "דברי הימים",
        "seder": "יז",
        "verseseder": "כט",
        "versenikud": "וַיְהִ֣י ׀ פַּ֣חַד יְהוָ֗ה עַ֚ל כָּל־ מַמְלְכ֣וֹת הָֽאֲרָצ֔וֹת אֲשֶׁ֖ר סְבִיב֣וֹת יְהוּדָ֑ה וְלֹ֥א נִלְחֲמ֖וּ עִם־ יְהוֹשָׁפָֽט׃ ",
        "versenonikud": "ויהי  פחד יהוה על כל ממלכות הארצות אשר סביבות יהודה ולא נלחמו עם יהושפט "
    },
    {
        "bookchapter": "דברי הימים ב",
        "chapter": "יז",
        "versechapter": "יא",
        "bookseder": "דברי הימים",
        "seder": "יז",
        "verseseder": "ל",
        "versenikud": "וּמִן־ פְּלִשְׁתִּ֗ים מְבִיאִ֧ים לִֽיהוֹשָׁפָ֛ט מִנְחָ֖ה וְכֶ֣סֶף מַשָּׂ֑א גַּ֣ם הָֽעַרְבִיאִ֗ים מְבִיאִ֥ים לוֹ֙ צֹ֕אן אֵילִ֔ים שִׁבְעַ֤ת אֲלָפִים֙ וּשְׁבַ֣ע מֵא֔וֹת וּתְיָשִׁ֕ים שִׁבְעַ֥ת אֲלָפִ֖ים וּשְׁבַ֥ע מֵאֽוֹת׃ ",
        "versenonikud": "ומן פלשתים מביאים ליהושפט מנחה וכסף משא גם הערביאים מביאים לו צאן אילים שבעת אלפים ושבע מאות ותישים שבעת אלפים ושבע מאות "
    },
    {
        "bookchapter": "דברי הימים ב",
        "chapter": "יז",
        "versechapter": "יב",
        "bookseder": "דברי הימים",
        "seder": "יז",
        "verseseder": "לא",
        "versenikud": "וַיְהִ֧י יְהוֹשָׁפָ֛ט הֹלֵ֥ךְ וְגָדֵ֖ל עַד־ לְמָ֑עְלָה וַיִּ֧בֶן בִּֽיהוּדָ֛ה בִּירָנִיּ֖וֹת וְעָרֵ֥י מִסְכְּנֽוֹת׃ ",
        "versenonikud": "ויהי יהושפט הלך וגדל עד למעלה ויבן ביהודה בירניות וערי מסכנות "
    },
    {
        "bookchapter": "דברי הימים ב",
        "chapter": "יז",
        "versechapter": "יג",
        "bookseder": "דברי הימים",
        "seder": "יז",
        "verseseder": "לב",
        "versenikud": "וּמְלָאכָ֥ה רַבָּ֛ה הָ֥יָה ל֖וֹ בְּעָרֵ֣י יְהוּדָ֑ה וְאַנְשֵׁ֧י מִלְחָמָ֛ה גִּבּ֥וֹרֵי חַ֖יִל בִּירוּשָׁלִָֽם׃ ",
        "versenonikud": "ומלאכה רבה היה לו בערי יהודה ואנשי מלחמה גבורי חיל בירושלם "
    },
    {
        "bookchapter": "דברי הימים ב",
        "chapter": "יז",
        "versechapter": "יד",
        "bookseder": "דברי הימים",
        "seder": "יז",
        "verseseder": "לג",
        "versenikud": "וְאֵ֥לֶּה פְקֻדָּתָ֖ם לְבֵ֣ית אֲבוֹתֵיהֶ֑ם לִֽיהוּדָה֙ שָׂרֵ֣י אֲלָפִ֔ים עַדְנָ֣ה הַשָּׂ֔ר וְעִמּוֹ֙ גִּבּ֣וֹרֵי חַ֔יִל שְׁלֹ֥שׁ מֵא֖וֹת אָֽלֶף׃ ",
        "versenonikud": "ואלה פקדתם לבית אבותיהם ליהודה שרי אלפים עדנה השר ועמו גבורי חיל שלש מאות אלף "
    },
    {
        "bookchapter": "דברי הימים ב",
        "chapter": "יז",
        "versechapter": "טו",
        "bookseder": "דברי הימים",
        "seder": "יז",
        "verseseder": "לד",
        "versenikud": "וְעַל־ יָד֖וֹ יְהוֹחָנָ֣ן הַשָּׂ֑ר וְעִמּ֕וֹ מָאתַ֥יִם וּשְׁמוֹנִ֖ים אָֽלֶף׃ ",
        "versenonikud": "ועל ידו יהוחנן השר ועמו מאתים ושמונים אלף "
    },
    {
        "bookchapter": "דברי הימים ב",
        "chapter": "יז",
        "versechapter": "טז",
        "bookseder": "דברי הימים",
        "seder": "יז",
        "verseseder": "לה",
        "versenikud": "וְעַל־ יָדוֹ֙ עֲמַסְיָ֣ה בֶן־ זִכְרִ֔י הַמִּתְנַדֵּ֖ב לַיהוָ֑ה וְעִמּ֛וֹ מָאתַ֥יִם אֶ֖לֶף גִּבּ֥וֹר חָֽיִל׃ ",
        "versenonikud": "ועל ידו עמסיה בן זכרי המתנדב ליהוה ועמו מאתים אלף גבור חיל "
    },
    {
        "bookchapter": "דברי הימים ב",
        "chapter": "יז",
        "versechapter": "יז",
        "bookseder": "דברי הימים",
        "seder": "יז",
        "verseseder": "לו",
        "versenikud": "וּמִ֨ן־ בִּנְיָמִ֔ן גִּבּ֥וֹר חַ֖יִל אֶלְיָדָ֑ע וְעִמּ֛וֹ נֹֽשְׁקֵי־ קֶ֥שֶׁת וּמָגֵ֖ן מָאתַ֥יִם אָֽלֶף׃ ",
        "versenonikud": "ומן בנימן גבור חיל אלידע ועמו נשקי קשת ומגן מאתים אלף "
    },
    {
        "bookchapter": "דברי הימים ב",
        "chapter": "יז",
        "versechapter": "יח",
        "bookseder": "דברי הימים",
        "seder": "יז",
        "verseseder": "לז",
        "versenikud": "וְעַל־ יָד֖וֹ יְהוֹזָבָ֑ד וְעִמּ֛וֹ מֵאָֽה־ וּשְׁמוֹנִ֥ים אֶ֖לֶף חֲלוּצֵ֥י צָבָֽא׃ ",
        "versenonikud": "ועל ידו יהוזבד ועמו מאה ושמונים אלף חלוצי צבא "
    },
    {
        "bookchapter": "דברי הימים ב",
        "chapter": "יז",
        "versechapter": "יט",
        "bookseder": "דברי הימים",
        "seder": "יז",
        "verseseder": "לח",
        "versenikud": "אֵ֖לֶּה הַמְשָׁרְתִ֣ים אֶת־ הַמֶּ֑לֶךְ מִלְּבַ֞ד אֲשֶׁר־ נָתַ֥ן הַמֶּ֛לֶךְ בְּעָרֵ֥י הַמִּבְצָ֖ר בְּכָל־ יְהוּדָֽה׃ ",
        "versenonikud": "אלה המשרתים את המלך מלבד אשר נתן המלך בערי המבצר בכל יהודה "
    },
    {
        "bookchapter": "דברי הימים ב",
        "chapter": "יח",
        "versechapter": "א",
        "bookseder": "דברי הימים",
        "seder": "יז",
        "verseseder": "לט",
        "versenikud": "וַיְהִ֧י לִֽיהוֹשָׁפָ֛ט עֹ֥שֶׁר וְכָב֖וֹד לָרֹ֑ב וַיִּתְחַתֵּ֖ן לְאַחְאָֽב׃ ",
        "versenonikud": "ויהי ליהושפט עשר וכבוד לרב ויתחתן לאחאב "
    },
    {
        "bookchapter": "דברי הימים ב",
        "chapter": "יח",
        "versechapter": "ב",
        "bookseder": "דברי הימים",
        "seder": "יז",
        "verseseder": "מ",
        "versenikud": "וַיֵּרֶד֩ לְקֵ֨ץ שָׁנִ֤ים אֶל־ אַחְאָב֙ לְשֹׁ֣מְר֔וֹן וַיִּֽזְבַּֽח־ ל֨וֹ אַחְאָ֜ב צֹ֤אן וּבָקָר֙ לָרֹ֔ב וְלָעָ֖ם אֲשֶׁ֣ר עִמּ֑וֹ וַיְסִיתֵ֕הוּ לַעֲל֖וֹת אֶל־ רָמ֥וֹת גִּלְעָֽד׃ ",
        "versenonikud": "וירד לקץ שנים אל אחאב לשמרון ויזבח לו אחאב צאן ובקר לרב ולעם אשר עמו ויסיתהו לעלות אל רמות גלעד "
    },
    {
        "bookchapter": "דברי הימים ב",
        "chapter": "יח",
        "versechapter": "ג",
        "bookseder": "דברי הימים",
        "seder": "יז",
        "verseseder": "מא",
        "versenikud": "וַיֹּ֜אמֶר אַחְאָ֣ב מֶֽלֶךְ־ יִשְׂרָאֵ֗ל אֶל־ יְהֽוֹשָׁפָט֙ מֶ֣לֶךְ יְהוּדָ֔ה הֲתֵלֵ֥ךְ עִמִּ֖י רָמֹ֣ת גִּלְעָ֑ד וַיֹּ֣אמֶר ל֗וֹ כָּמ֤וֹנִי כָמ֙וֹךָ֙ וּכְעַמְּךָ֣ עַמִּ֔י וְעִמְּךָ֖ בַּמִּלְחָמָֽה׃ ",
        "versenonikud": "ויאמר אחאב מלך ישראל אל יהושפט מלך יהודה התלך עמי רמת גלעד ויאמר לו כמוני כמוך וכעמך עמי ועמך במלחמה "
    },
    {
        "bookchapter": "דברי הימים ב",
        "chapter": "יח",
        "versechapter": "ד",
        "bookseder": "דברי הימים",
        "seder": "יז",
        "verseseder": "מב",
        "versenikud": "וַיֹּ֥אמֶר יְהוֹשָׁפָ֖ט אֶל־ מֶ֣לֶךְ יִשְׂרָאֵ֑ל דְּרָשׁ־ נָ֥א כַיּ֖וֹם אֶת־ דְּבַ֥ר יְהוָֽה׃ ",
        "versenonikud": "ויאמר יהושפט אל מלך ישראל דרש נא כיום את דבר יהוה "
    },
    {
        "bookchapter": "דברי הימים ב",
        "chapter": "יח",
        "versechapter": "ה",
        "bookseder": "דברי הימים",
        "seder": "יז",
        "verseseder": "מג",
        "versenikud": "וַיִּקְבֹּ֨ץ מֶֽלֶךְ־ יִשְׂרָאֵ֥ל אֶֽת־ הַנְּבִאִים֮ אַרְבַּ֣ע מֵא֣וֹת אִישׁ֒ וַיֹּ֣אמֶר אֲלֵהֶ֗ם הֲנֵלֵ֞ךְ אֶל־ רָמֹ֥ת גִּלְעָ֛ד לַמִּלְחָמָ֖ה אִם־ אֶחְדָּ֑ל וַיֹּאמְר֣וּ עֲלֵ֔ה וְיִתֵּ֥ן הָאֱלֹהִ֖ים בְּיַ֥ד הַמֶּֽלֶךְ׃ ",
        "versenonikud": "ויקבץ מלך ישראל את הנבאים ארבע מאות איש ויאמר אלהם הנלך אל רמת גלעד למלחמה אם אחדל ויאמרו עלה ויתן האלהים ביד המלך "
    },
    {
        "bookchapter": "דברי הימים ב",
        "chapter": "יח",
        "versechapter": "ו",
        "bookseder": "דברי הימים",
        "seder": "יז",
        "verseseder": "מד",
        "versenikud": "וַיֹּ֙אמֶר֙ יְה֣וֹשָׁפָ֔ט הַאֵ֨ין פֹּ֥ה נָבִ֛יא לַיהוָ֖ה ע֑וֹד וְנִדְרְשָׁ֖ה מֵאֹתֽוֹ׃ ",
        "versenonikud": "ויאמר יהושפט האין פה נביא ליהוה עוד ונדרשה מאתו "
    },
    {
        "bookchapter": "דברי הימים ב",
        "chapter": "יח",
        "versechapter": "ז",
        "bookseder": "דברי הימים",
        "seder": "יז",
        "verseseder": "מה",
        "versenikud": "וַיֹּ֣אמֶר מֶֽלֶךְ־ יִשְׂרָאֵ֣ל ׀ אֶֽל־ יְהוֹשָׁפָ֡ט ע֣וֹד אִישׁ־ אֶחָ֡ד לִדְרוֹשׁ֩ אֶת־ יְהוָ֨ה מֵֽאֹת֜וֹ וַאֲנִ֣י שְׂנֵאתִ֗יהוּ כִּֽי־ אֵ֠ינֶנּוּ מִתְנַבֵּ֨א עָלַ֤י לְטוֹבָה֙ כִּ֣י כָל־ יָמָ֣יו לְרָעָ֔ה ה֖וּא מִיכָ֣יְהוּ בֶן־ יִמְלָ֑א וַיֹּ֙אמֶר֙ יְה֣וֹשָׁפָ֔ט אַל־ יֹאמַ֥ר הַמֶּ֖לֶךְ כֵּֽן׃ ",
        "versenonikud": "ויאמר מלך ישראל  אל יהושפט עוד איש אחד לדרוש את יהוה מאתו ואני שנאתיהו כי איננו מתנבא עלי לטובה כי כל ימיו לרעה הוא מיכיהו בן ימלא ויאמר יהושפט אל יאמר המלך כן "
    },
    {
        "bookchapter": "דברי הימים ב",
        "chapter": "יח",
        "versechapter": "ח",
        "bookseder": "דברי הימים",
        "seder": "יז",
        "verseseder": "מו",
        "versenikud": "וַיִּקְרָא֙ מֶ֣לֶךְ יִשְׂרָאֵ֔ל אֶל־ סָרִ֖יס אֶחָ֑ד וַיֹּ֕אמֶר מַהֵ֖ר מיכהו מִיכָ֥יְהוּ בֶן־ יִמְלָֽא׃ ",
        "versenonikud": "ויקרא מלך ישראל אל סריס אחד ויאמר מהר מיכהו מיכיהו בן ימלא "
    },
    {
        "bookchapter": "דברי הימים ב",
        "chapter": "יח",
        "versechapter": "ט",
        "bookseder": "דברי הימים",
        "seder": "יז",
        "verseseder": "מז",
        "versenikud": "וּמֶ֣לֶךְ יִשְׂרָאֵ֡ל וִֽיהוֹשָׁפָ֣ט מֶֽלֶךְ־ יְהוּדָ֡ה יוֹשְׁבִים֩ אִ֨ישׁ עַל־ כִּסְא֜וֹ מְלֻבָּשִׁ֤ים בְּגָדִים֙ וְיֹשְׁבִ֣ים בְּגֹ֔רֶן פֶּ֖תַח שַׁ֣עַר שֹׁמְר֑וֹן וְכָל־ הַ֨נְּבִיאִ֔ים מִֽתְנַבְּאִ֖ים לִפְנֵיהֶֽם׃ ",
        "versenonikud": "ומלך ישראל ויהושפט מלך יהודה יושבים איש על כסאו מלבשים בגדים וישבים בגרן פתח שער שמרון וכל הנביאים מתנבאים לפניהם "
    },
    {
        "bookchapter": "דברי הימים ב",
        "chapter": "יח",
        "versechapter": "י",
        "bookseder": "דברי הימים",
        "seder": "יז",
        "verseseder": "מח",
        "versenikud": "וַיַּ֥עַשׂ ל֛וֹ צִדְקִיָּ֥הוּ בֶֽן־ כְּנַעֲנָ֖ה קַרְנֵ֣י בַרְזֶ֑ל וַיֹּ֙אמֶר֙ כֹּֽה־ אָמַ֣ר יְהוָ֔ה בְּאֵ֛לֶּה תְּנַגַּ֥ח אֶת־ אֲרָ֖ם עַד־ כַּלּוֹתָֽם׃ ",
        "versenonikud": "ויעש לו צדקיהו בן כנענה קרני ברזל ויאמר כה אמר יהוה באלה תנגח את ארם עד כלותם "
    },
    {
        "bookchapter": "דברי הימים ב",
        "chapter": "יח",
        "versechapter": "יא",
        "bookseder": "דברי הימים",
        "seder": "יז",
        "verseseder": "מט",
        "versenikud": "וְכָל־ הַ֨נְּבִאִ֔ים נִבְּאִ֥ים כֵּ֖ן לֵאמֹ֑ר עֲלֵ֞ה רָמֹ֤ת גִּלְעָד֙ וְהַצְלַ֔ח וְנָתַ֥ן יְהוָ֖ה בְּיַ֥ד הַמֶּֽלֶךְ׃ ",
        "versenonikud": "וכל הנבאים נבאים כן לאמר עלה רמת גלעד והצלח ונתן יהוה ביד המלך "
    },
    {
        "bookchapter": "דברי הימים ב",
        "chapter": "יח",
        "versechapter": "יב",
        "bookseder": "דברי הימים",
        "seder": "יז",
        "verseseder": "נ",
        "versenikud": "וְהַמַּלְאָ֞ךְ אֲשֶׁר־ הָלַ֣ךְ ׀ לִקְרֹ֣א לְמִיכָ֗יְהוּ דִּבֶּ֤ר אֵלָיו֙ לֵאמֹ֔ר הִנֵּ֞ה דִּבְרֵ֧י הַנְּבִאִ֛ים פֶּֽה־ אֶחָ֥ד ט֖וֹב אֶל־ הַמֶּ֑לֶךְ וִֽיהִי־ נָ֧א דְבָרְךָ֛ כְּאַחַ֥ד מֵהֶ֖ם וְדִבַּ֥רְתָּ טּֽוֹב׃ ",
        "versenonikud": "והמלאך אשר הלך  לקרא למיכיהו דבר אליו לאמר הנה דברי הנבאים פה אחד טוב אל המלך ויהי נא דברך כאחד מהם ודברת טוב "
    },
    {
        "bookchapter": "דברי הימים ב",
        "chapter": "יח",
        "versechapter": "יג",
        "bookseder": "דברי הימים",
        "seder": "יז",
        "verseseder": "נא",
        "versenikud": "וַיֹּ֖אמֶר מִיכָ֑יְהוּ חַי־ יְהוָ֕ה כִּ֛י אֶת־ אֲשֶׁר־ יֹאמַ֥ר אֱלֹהַ֖י אֹת֥וֹ אֲדַבֵּֽר׃ ",
        "versenonikud": "ויאמר מיכיהו חי יהוה כי את אשר יאמר אלהי אתו אדבר "
    },
    {
        "bookchapter": "דברי הימים ב",
        "chapter": "יח",
        "versechapter": "יד",
        "bookseder": "דברי הימים",
        "seder": "יז",
        "verseseder": "נב",
        "versenikud": "וַיָּבֹא֮ אֶל־ הַמֶּלֶךְ֒ וַיֹּ֨אמֶר הַמֶּ֜לֶךְ אֵלָ֗יו מִיכָה֙ הֲנֵלֵ֞ךְ אֶל־ רָמֹ֥ת גִּלְעָ֛ד לַמִּלְחָמָ֖ה אִם־ אֶחְדָּ֑ל וַיֹּ֙אמֶר֙ עֲל֣וּ וְהַצְלִ֔יחוּ וְיִנָּתְנ֖וּ בְּיֶדְכֶֽם׃ ",
        "versenonikud": "ויבא אל המלך ויאמר המלך אליו מיכה הנלך אל רמת גלעד למלחמה אם אחדל ויאמר עלו והצליחו וינתנו בידכם "
    },
    {
        "bookchapter": "דברי הימים ב",
        "chapter": "יח",
        "versechapter": "טו",
        "bookseder": "דברי הימים",
        "seder": "יז",
        "verseseder": "נג",
        "versenikud": "וַיֹּ֤אמֶר אֵלָיו֙ הַמֶּ֔לֶךְ עַד־ כַּמֶּ֥ה פְעָמִ֖ים אֲנִ֣י מַשְׁבִּיעֶ֑ךָ אֲ֠שֶׁר לֹֽא־ תְדַבֵּ֥ר אֵלַ֛י רַק־ אֱמֶ֖ת בְּשֵׁ֥ם יְהוָֽה׃ ",
        "versenonikud": "ויאמר אליו המלך עד כמה פעמים אני משביעך אשר לא תדבר אלי רק אמת בשם יהוה "
    },
    {
        "bookchapter": "דברי הימים ב",
        "chapter": "יח",
        "versechapter": "טז",
        "bookseder": "דברי הימים",
        "seder": "יז",
        "verseseder": "נד",
        "versenikud": "וַיֹּ֗אמֶר רָאִ֤יתִי אֶת־ כָּל־ יִשְׂרָאֵל֙ נְפוֹצִ֣ים עַל־ הֶֽהָרִ֔ים כַּצֹּ֕אן אֲשֶׁ֥ר אֵין־ לָהֶ֖ן רֹעֶ֑ה וַיֹּ֤אמֶר יְהוָה֙ לֹֽא־ אֲדֹנִ֣ים לָאֵ֔לֶּה יָשׁ֥וּבוּ אִישׁ־ לְבֵית֖וֹ בְּשָׁלֽוֹם׃ ",
        "versenonikud": "ויאמר ראיתי את כל ישראל נפוצים על ההרים כצאן אשר אין להן רעה ויאמר יהוה לא אדנים לאלה ישובו איש לביתו בשלום "
    },
    {
        "bookchapter": "דברי הימים ב",
        "chapter": "יח",
        "versechapter": "יז",
        "bookseder": "דברי הימים",
        "seder": "יז",
        "verseseder": "נה",
        "versenikud": "וַיֹּ֥אמֶר מֶֽלֶךְ־ יִשְׂרָאֵ֖ל אֶל־ יְהוֹשָׁפָ֑ט הֲלֹא֙ אָמַ֣רְתִּי אֵלֶ֔יךָ לֹא־ יִתְנַבֵּ֥א עָלַ֛י ט֖וֹב כִּ֥י אִם־ לְרָֽע׃ ",
        "versenonikud": "ויאמר מלך ישראל אל יהושפט הלא אמרתי אליך לא יתנבא עלי טוב כי אם לרע "
    }
]