[
    {
        "bookchapter": "תהילים",
        "chapter": "כז",
        "versechapter": "א",
        "bookseder": "תהילים",
        "seder": "ג",
        "verseseder": "צח",
        "versenikud": "לְדָוִ֨ד ׀ יְהוָ֤ה ׀ אוֹרִ֣י וְ֭יִשְׁעִי מִמִּ֣י אִירָ֑א יְהוָ֥ה מָֽעוֹז־ חַ֝יַּ֗י מִמִּ֥י אֶפְחָֽד׃ ",
        "versenonikud": "לדוד  יהוה  אורי וישעי ממי אירא יהוה מעוז חיי ממי אפחד "
    },
    {
        "bookchapter": "תהילים",
        "chapter": "כז",
        "versechapter": "ב",
        "bookseder": "תהילים",
        "seder": "ג",
        "verseseder": "צט",
        "versenikud": "בִּקְרֹ֤ב עָלַ֨י ׀ מְרֵעִים֮ לֶאֱכֹ֪ל אֶת־ בְּשָׂ֫רִ֥י צָרַ֣י וְאֹיְבַ֣י לִ֑י הֵ֖מָּה כָשְׁל֣וּ וְנָפָֽלוּ׃ ",
        "versenonikud": "בקרב עלי  מרעים לאכל את בשרי צרי ואיבי לי המה כשלו ונפלו "
    },
    {
        "bookchapter": "תהילים",
        "chapter": "כז",
        "versechapter": "ג",
        "bookseder": "תהילים",
        "seder": "ג",
        "verseseder": "ק",
        "versenikud": "אִם־ תַּחֲנֶ֬ה עָלַ֨י ׀ מַחֲנֶה֮ לֹֽא־ יִירָ֪א לִ֫בִּ֥י אִם־ תָּק֣וּם עָ֭לַי מִלְחָמָ֑ה בְּ֝זֹ֗את אֲנִ֣י בוֹטֵֽחַ׃ ",
        "versenonikud": "אם תחנה עלי  מחנה לא יירא לבי אם תקום עלי מלחמה בזאת אני בוטח "
    },
    {
        "bookchapter": "תהילים",
        "chapter": "כז",
        "versechapter": "ד",
        "bookseder": "תהילים",
        "seder": "ג",
        "verseseder": "קא",
        "versenikud": "אַחַ֤ת ׀ שָׁאַ֣לְתִּי מֵֽאֵת־ יְהוָה֮ אוֹתָ֪הּ אֲבַ֫קֵּ֥שׁ שִׁבְתִּ֣י בְּבֵית־ יְ֭הוָה כָּל־ יְמֵ֣י חַיַּ֑י לַחֲז֥וֹת בְּנֹֽעַם־ יְ֝הוָ֗ה וּלְבַקֵּ֥ר בְּהֵיכָלֽוֹ׃ ",
        "versenonikud": "אחת  שאלתי מאת יהוה אותה אבקש שבתי בבית יהוה כל ימי חיי לחזות בנעם יהוה ולבקר בהיכלו "
    },
    {
        "bookchapter": "תהילים",
        "chapter": "כז",
        "versechapter": "ה",
        "bookseder": "תהילים",
        "seder": "ג",
        "verseseder": "קב",
        "versenikud": "כִּ֤י יִצְפְּנֵ֨נִי ׀ בְּסֻכֹּה֮ בְּי֪וֹם רָ֫עָ֥ה יַ֭סְתִּרֵנִי בְּסֵ֣תֶר אָהֳל֑וֹ בְּ֝צ֗וּר יְרוֹמְמֵֽנִי׃ ",
        "versenonikud": "כי יצפנני  בסכה ביום רעה יסתרני בסתר אהלו בצור ירוממני "
    },
    {
        "bookchapter": "תהילים",
        "chapter": "כז",
        "versechapter": "ו",
        "bookseder": "תהילים",
        "seder": "ג",
        "verseseder": "קג",
        "versenikud": "וְעַתָּ֨ה יָר֪וּם רֹאשִׁ֡י עַ֤ל אֹֽיְבַ֬י סְֽבִיבוֹתַ֗י וְאֶזְבְּחָ֣ה בְ֭אָהֳלוֹ זִבְחֵ֣י תְרוּעָ֑ה אָשִׁ֥ירָה וַ֝אֲזַמְּרָ֗ה לַיהוָֽה׃ ",
        "versenonikud": "ועתה ירום ראשי על איבי סביבותי ואזבחה באהלו זבחי תרועה אשירה ואזמרה ליהוה "
    },
    {
        "bookchapter": "תהילים",
        "chapter": "כז",
        "versechapter": "ז",
        "bookseder": "תהילים",
        "seder": "ג",
        "verseseder": "קד",
        "versenikud": "שְׁמַע־ יְהוָ֖ה קוֹלִ֥י אֶקְרָ֗א וְחָנֵּ֥נִי וַעֲנֵֽנִי׃ ",
        "versenonikud": "שמע יהוה קולי אקרא וחנני וענני "
    },
    {
        "bookchapter": "תהילים",
        "chapter": "כז",
        "versechapter": "ח",
        "bookseder": "תהילים",
        "seder": "ג",
        "verseseder": "קה",
        "versenikud": "לְךָ֤ ׀ אָמַ֣ר לִ֭בִּי בַּקְּשׁ֣וּ פָנָ֑י אֶת־ פָּנֶ֖יךָ יְהוָ֣ה אֲבַקֵּֽשׁ׃ ",
        "versenonikud": "לך  אמר לבי בקשו פני את פניך יהוה אבקש "
    },
    {
        "bookchapter": "תהילים",
        "chapter": "כז",
        "versechapter": "ט",
        "bookseder": "תהילים",
        "seder": "ג",
        "verseseder": "קו",
        "versenikud": "אַל־ תַּסְתֵּ֬ר פָּנֶ֨יךָ ׀ מִמֶּנִּי֮ אַֽל־ תַּט־ בְּאַ֗ף עַ֫בְדֶּ֥ךָ עֶזְרָתִ֥י הָיִ֑יתָ אַֽל־ תִּטְּשֵׁ֥נִי וְאַל־ תַּֽ֝עַזְבֵ֗נִי אֱלֹהֵ֥י יִשְׁעִֽי׃ ",
        "versenonikud": "אל תסתר פניך  ממני אל תט באף עבדך עזרתי היית אל תטשני ואל תעזבני אלהי ישעי "
    },
    {
        "bookchapter": "תהילים",
        "chapter": "כז",
        "versechapter": "י",
        "bookseder": "תהילים",
        "seder": "ג",
        "verseseder": "קז",
        "versenikud": "כִּי־ אָבִ֣י וְאִמִּ֣י עֲזָב֑וּנִי וַֽיהוָ֣ה יַֽאַסְפֵֽנִי׃ ",
        "versenonikud": "כי אבי ואמי עזבוני ויהוה יאספני "
    },
    {
        "bookchapter": "תהילים",
        "chapter": "כז",
        "versechapter": "יא",
        "bookseder": "תהילים",
        "seder": "ג",
        "verseseder": "קח",
        "versenikud": "ה֤וֹרֵ֥נִי יְהוָ֗ה דַּ֫רְכֶּ֥ךָ וּ֭נְחֵנִי בְּאֹ֣רַח מִישׁ֑וֹר לְ֝מַ֗עַן שׁוֹרְרָֽי׃ ",
        "versenonikud": "הורני יהוה דרכך ונחני בארח מישור למען שוררי "
    },
    {
        "bookchapter": "תהילים",
        "chapter": "כז",
        "versechapter": "יב",
        "bookseder": "תהילים",
        "seder": "ג",
        "verseseder": "קט",
        "versenikud": "אַֽל־ תִּ֭תְּנֵנִי בְּנֶ֣פֶשׁ צָרָ֑י כִּ֥י קָֽמוּ־ בִ֥י עֵֽדֵי־ שֶׁ֝֗קֶר וִיפֵ֥חַ חָמָֽס׃ ",
        "versenonikud": "אל תתנני בנפש צרי כי קמו בי עדי שקר ויפח חמס "
    },
    {
        "bookchapter": "תהילים",
        "chapter": "כז",
        "versechapter": "יג",
        "bookseder": "תהילים",
        "seder": "ג",
        "verseseder": "קי",
        "versenikud": "לׅׄוּלֵׅׄ֗אׅׄ הֶ֭אֱמַנְתִּי לִרְא֥וֹת בְּֽטוּב־ יְהוָ֗ה בְּאֶ֣רֶץ חַיִּֽים׃ ",
        "versenonikud": "לולא האמנתי לראות בטוב יהוה בארץ חיים "
    },
    {
        "bookchapter": "תהילים",
        "chapter": "כז",
        "versechapter": "יד",
        "bookseder": "תהילים",
        "seder": "ג",
        "verseseder": "קיא",
        "versenikud": "קַוֵּ֗ה אֶל־ יְה֫וָ֥ה חֲ֭זַק וְיַאֲמֵ֣ץ לִבֶּ֑ךָ וְ֝קַוֵּ֗ה אֶל־ יְהוָֽה׃ ",
        "versenonikud": "קוה אל יהוה חזק ויאמץ לבך וקוה אל יהוה "
    }
]