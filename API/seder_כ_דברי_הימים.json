[
    {
        "bookchapter": "דברי הימים ב",
        "chapter": "כג",
        "versechapter": "יא",
        "bookseder": "דברי הימים",
        "seder": "כ",
        "verseseder": "א",
        "versenikud": "וַיּוֹצִ֣יאוּ אֶת־ בֶּן־ הַמֶּ֗לֶךְ וַיִּתְּנ֤וּ עָלָיו֙ אֶת־ הַנֵּ֙זֶר֙ וְאֶת־ הָ֣עֵד֔וּת וַיַּמְלִ֖יכוּ אֹת֑וֹ וַיִּמְשָׁחֻ֙הוּ֙ יְהוֹיָדָ֣ע וּבָנָ֔יו וַיֹּאמְר֖וּ יְחִ֥י הַמֶּֽלֶךְ׃ ",
        "versenonikud": "ויוציאו את בן המלך ויתנו עליו את הנזר ואת העדות וימליכו אתו וימשחהו יהוידע ובניו ויאמרו יחי המלך "
    },
    {
        "bookchapter": "דברי הימים ב",
        "chapter": "כג",
        "versechapter": "יב",
        "bookseder": "דברי הימים",
        "seder": "כ",
        "verseseder": "ב",
        "versenikud": "וַתִּשְׁמַ֣ע עֲתַלְיָ֗הוּ אֶת־ ק֤וֹל הָעָם֙ הָֽרָצִ֔ים וְהַֽמְהַֽלְלִ֖ים אֶת־ הַמֶּ֑לֶךְ וַתָּב֥וֹא אֶל־ הָעָ֖ם בֵּ֥ית יְהוָֽה׃ ",
        "versenonikud": "ותשמע עתליהו את קול העם הרצים והמהללים את המלך ותבוא אל העם בית יהוה "
    },
    {
        "bookchapter": "דברי הימים ב",
        "chapter": "כג",
        "versechapter": "יג",
        "bookseder": "דברי הימים",
        "seder": "כ",
        "verseseder": "ג",
        "versenikud": "וַתֵּ֡רֶא וְהִנֵּ֣ה הַמֶּלֶךְ֩ עוֹמֵ֨ד עַֽל־ עַמּוּד֜וֹ בַּמָּב֗וֹא וְהַשָּׂרִ֣ים וְהַחֲצֹצְרוֹת֮ עַל־ הַמֶּלֶךְ֒ וְכָל־ עַ֨ם הָאָ֜רֶץ שָׂמֵ֗חַ וְתוֹקֵ֙עַ֙ בַּחֲצֹ֣צְר֔וֹת וְהַמְשֽׁוֹרֲרִים֙ בִּכְלֵ֣י הַשִּׁ֔יר וּמוֹדִיעִ֖ים לְהַלֵּ֑ל וַתִּקְרַ֤ע עֲתַלְיָ֙הוּ֙ אֶת־ בְּגָדֶ֔יהָ וַתֹּ֖אמֶר קֶ֥שֶׁר קָֽשֶׁר׃ ",
        "versenonikud": "ותרא והנה המלך עומד על עמודו במבוא והשרים והחצצרות על המלך וכל עם הארץ שמח ותוקע בחצצרות והמשוררים בכלי השיר ומודיעים להלל ותקרע עתליהו את בגדיה ותאמר קשר קשר "
    },
    {
        "bookchapter": "דברי הימים ב",
        "chapter": "כג",
        "versechapter": "יד",
        "bookseder": "דברי הימים",
        "seder": "כ",
        "verseseder": "ד",
        "versenikud": "וַיּוֹצֵא֩ יְהוֹיָדָ֨ע הַכֹּהֵ֜ן אֶת־ שָׂרֵ֥י הַמֵּא֣וֹת ׀ פְּקוּדֵ֣י הַחַ֗יִל וַיֹּ֤אמֶר אֲלֵהֶם֙ הֽוֹצִיא֙וּהָ֙ אֶל־ מִבֵּ֣ית הַשְּׂדֵר֔וֹת וְהַבָּ֥א אַחֲרֶ֖יהָ יוּמַ֣ת בֶּחָ֑רֶב כִּ֚י אָמַ֣ר הַכֹּהֵ֔ן לֹ֥א תְמִית֖וּהָ בֵּ֥ית יְהוָֽה׃ ",
        "versenonikud": "ויוצא יהוידע הכהן את שרי המאות  פקודי החיל ויאמר אלהם הוציאוה אל מבית השדרות והבא אחריה יומת בחרב כי אמר הכהן לא תמיתוה בית יהוה "
    },
    {
        "bookchapter": "דברי הימים ב",
        "chapter": "כג",
        "versechapter": "טו",
        "bookseder": "דברי הימים",
        "seder": "כ",
        "verseseder": "ה",
        "versenikud": "וַיָּשִׂ֤ימוּ לָהּ֙ יָדַ֔יִם וַתָּב֛וֹא אֶל־ מְב֥וֹא שַֽׁעַר־ הַסּוּסִ֖ים בֵּ֣ית הַמֶּ֑לֶךְ וַיְמִית֖וּהָ שָֽׁם׃ ",
        "versenonikud": "וישימו לה ידים ותבוא אל מבוא שער הסוסים בית המלך וימיתוה שם "
    },
    {
        "bookchapter": "דברי הימים ב",
        "chapter": "כג",
        "versechapter": "טז",
        "bookseder": "דברי הימים",
        "seder": "כ",
        "verseseder": "ו",
        "versenikud": "וַיִּכְרֹ֤ת יְהוֹיָדָע֙ בְּרִ֔ית בֵּינ֕וֹ וּבֵ֥ין כָּל־ הָעָ֖ם וּבֵ֣ין הַמֶּ֑לֶךְ לִהְי֥וֹת לְעָ֖ם לַיהוָֽה׃ ",
        "versenonikud": "ויכרת יהוידע ברית בינו ובין כל העם ובין המלך להיות לעם ליהוה "
    },
    {
        "bookchapter": "דברי הימים ב",
        "chapter": "כג",
        "versechapter": "יז",
        "bookseder": "דברי הימים",
        "seder": "כ",
        "verseseder": "ז",
        "versenikud": "וַיָּבֹ֨אוּ כָל־ הָעָ֤ם בֵּית־ הַבַּ֙עַל֙ וַֽיִּתְּצֻ֔הוּ וְאֶת־ מִזְבְּחֹתָ֥יו וְאֶת־ צְלָמָ֖יו שִׁבֵּ֑רוּ וְאֵ֗ת מַתָּן֙ כֹּהֵ֣ן הַבַּ֔עַל הָרְג֖וּ לִפְנֵ֥י הַֽמִּזְבְּחֽוֹת׃ ",
        "versenonikud": "ויבאו כל העם בית הבעל ויתצהו ואת מזבחתיו ואת צלמיו שברו ואת מתן כהן הבעל הרגו לפני המזבחות "
    },
    {
        "bookchapter": "דברי הימים ב",
        "chapter": "כג",
        "versechapter": "יח",
        "bookseder": "דברי הימים",
        "seder": "כ",
        "verseseder": "ח",
        "versenikud": "וַיָּשֶׂם֩ יְהוֹיָדָ֨ע פְּקֻדֹּ֜ת בֵּ֣ית יְהוָ֗ה בְּיַ֨ד הַכֹּהֲנִ֣ים הַלְוִיִּם֮ אֲשֶׁ֣ר חָלַ֣ק דָּוִיד֮ עַל־ בֵּ֣ית יְהוָה֒ לְֽהַעֲל֞וֹת עֹל֣וֹת יְהוָ֗ה כַּכָּת֛וּב בְּתוֹרַ֥ת מֹשֶׁ֖ה בְּשִׂמְחָ֣ה וּבְשִׁ֑יר עַ֖ל יְדֵ֥י דָוִֽיד׃ ",
        "versenonikud": "וישם יהוידע פקדת בית יהוה ביד הכהנים הלוים אשר חלק דויד על בית יהוה להעלות עלות יהוה ככתוב בתורת משה בשמחה ובשיר על ידי דויד "
    },
    {
        "bookchapter": "דברי הימים ב",
        "chapter": "כג",
        "versechapter": "יט",
        "bookseder": "דברי הימים",
        "seder": "כ",
        "verseseder": "ט",
        "versenikud": "וַֽיַּעֲמֵד֙ הַשּׁ֣וֹעֲרִ֔ים עַֽל־ שַׁעֲרֵ֖י בֵּ֣ית יְהוָ֑ה וְלֹֽא־ יָבֹ֥א טָמֵ֖א לְכָל־ דָּבָֽר׃ ",
        "versenonikud": "ויעמד השוערים על שערי בית יהוה ולא יבא טמא לכל דבר "
    },
    {
        "bookchapter": "דברי הימים ב",
        "chapter": "כג",
        "versechapter": "כ",
        "bookseder": "דברי הימים",
        "seder": "כ",
        "verseseder": "י",
        "versenikud": "וַיִּקַּ֣ח אֶת־ שָׂרֵ֣י הַמֵּא֡וֹת וְאֶת־ הָֽאַדִּירִים֩ וְאֶת־ הַמּֽוֹשְׁלִ֨ים בָּעָ֜ם וְאֵ֣ת ׀ כָּל־ עַ֣ם הָאָ֗רֶץ וַיּ֤וֹרֶד אֶת־ הַמֶּ֙לֶךְ֙ מִבֵּ֣ית יְהוָ֔ה וַיָּבֹ֛אוּ בְּתֽוֹךְ־ שַׁ֥עַר הָֽעֶלְי֖וֹן בֵּ֣ית הַמֶּ֑לֶךְ וַיּוֹשִׁ֙יבוּ֙ אֶת־ הַמֶּ֔לֶךְ עַ֖ל כִּסֵּ֥א הַמַּמְלָכָֽה׃ ",
        "versenonikud": "ויקח את שרי המאות ואת האדירים ואת המושלים בעם ואת  כל עם הארץ ויורד את המלך מבית יהוה ויבאו בתוך שער העליון בית המלך ויושיבו את המלך על כסא הממלכה "
    },
    {
        "bookchapter": "דברי הימים ב",
        "chapter": "כג",
        "versechapter": "כא",
        "bookseder": "דברי הימים",
        "seder": "כ",
        "verseseder": "יא",
        "versenikud": "וַיִּשְׂמְח֥וּ כָל־ עַם־ הָאָ֖רֶץ וְהָעִ֣יר שָׁקָ֑טָה וְאֶת־ עֲתַלְיָ֖הוּ הֵמִ֥יתוּ בֶחָֽרֶב׃ ",
        "versenonikud": "וישמחו כל עם הארץ והעיר שקטה ואת עתליהו המיתו בחרב "
    },
    {
        "bookchapter": "דברי הימים ב",
        "chapter": "כד",
        "versechapter": "א",
        "bookseder": "דברי הימים",
        "seder": "כ",
        "verseseder": "יב",
        "versenikud": "בֶּן־ שֶׁ֤בַע שָׁנִים֙ יֹאָ֣שׁ בְּמָלְכ֔וֹ וְאַרְבָּעִ֣ים שָׁנָ֔ה מָלַ֖ךְ בִּֽירוּשָׁלִָ֑ם וְשֵׁ֣ם אִמּ֔וֹ צִבְיָ֖ה מִבְּאֵ֥ר שָֽׁבַע׃ ",
        "versenonikud": "בן שבע שנים יאש במלכו וארבעים שנה מלך בירושלם ושם אמו צביה מבאר שבע "
    },
    {
        "bookchapter": "דברי הימים ב",
        "chapter": "כד",
        "versechapter": "ב",
        "bookseder": "דברי הימים",
        "seder": "כ",
        "verseseder": "יג",
        "versenikud": "וַיַּ֧עַשׂ יוֹאָ֛שׁ הַיָּשָׁ֖ר בְּעֵינֵ֣י יְהוָ֑ה כָּל־ יְמֵ֖י יְהוֹיָדָ֥ע הַכֹּהֵֽן׃ ",
        "versenonikud": "ויעש יואש הישר בעיני יהוה כל ימי יהוידע הכהן "
    },
    {
        "bookchapter": "דברי הימים ב",
        "chapter": "כד",
        "versechapter": "ג",
        "bookseder": "דברי הימים",
        "seder": "כ",
        "verseseder": "יד",
        "versenikud": "וַיִּשָּׂא־ ל֥וֹ יְהוֹיָדָ֖ע נָשִׁ֣ים שְׁתָּ֑יִם וַיּ֖וֹלֶד בָּנִ֥ים וּבָנֽוֹת׃ ",
        "versenonikud": "וישא לו יהוידע נשים שתים ויולד בנים ובנות "
    },
    {
        "bookchapter": "דברי הימים ב",
        "chapter": "כד",
        "versechapter": "ד",
        "bookseder": "דברי הימים",
        "seder": "כ",
        "verseseder": "טו",
        "versenikud": "וַיְהִ֖י אַחֲרֵיכֵ֑ן הָיָה֙ עִם־ לֵ֣ב יוֹאָ֔שׁ לְחַדֵּ֖שׁ אֶת־ בֵּ֥ית יְהוָֽה׃ ",
        "versenonikud": "ויהי אחריכן היה עם לב יואש לחדש את בית יהוה "
    },
    {
        "bookchapter": "דברי הימים ב",
        "chapter": "כד",
        "versechapter": "ה",
        "bookseder": "דברי הימים",
        "seder": "כ",
        "verseseder": "טז",
        "versenikud": "וַיִּקְבֹּץ֮ אֶת־ הַכֹּהֲנִ֣ים וְהַלְוִיִּם֒ וַיֹּ֣אמֶר לָהֶ֡ם צְא֣וּ לְעָרֵ֪י יְהוּדָ֟ה וְקִבְצוּ֩ מִכָּל־ יִשְׂרָאֵ֨ל כֶּ֜סֶף לְחַזֵּ֣ק ׀ אֶת־ בֵּ֣ית אֱלֹֽהֵיכֶ֗ם מִדֵּ֤י שָׁנָה֙ בְּשָׁנָ֔ה וְאַתֶּ֖ם תְּמַהֲר֣וּ לַדָּבָ֑ר וְלֹ֥א מִֽהֲר֖וּ הַֽלְוִיִּֽם׃ ",
        "versenonikud": "ויקבץ את הכהנים והלוים ויאמר להם צאו לערי יהודה וקבצו מכל ישראל כסף לחזק  את בית אלהיכם מדי שנה בשנה ואתם תמהרו לדבר ולא מהרו הלוים "
    },
    {
        "bookchapter": "דברי הימים ב",
        "chapter": "כד",
        "versechapter": "ו",
        "bookseder": "דברי הימים",
        "seder": "כ",
        "verseseder": "יז",
        "versenikud": "וַיִּקְרָ֣א הַמֶּלֶךְ֮ לִֽיהוֹיָדָ֣ע הָרֹאשׁ֒ וַיֹּ֣אמֶר ל֗וֹ מַדּ֙וּעַ֙ לֹֽא־ דָרַ֣שְׁתָּ עַל־ הַלְוִיִּ֔ם לְהָבִ֞יא מִֽיהוּדָ֣ה וּמִֽירוּשָׁלִַ֗ם אֶת־ מַשְׂאַת֙ מֹשֶׁ֣ה עֶֽבֶד־ יְהוָ֔ה וְהַקָּהָ֖ל לְיִשְׂרָאֵ֑ל לְאֹ֖הֶל הָעֵדֽוּת׃ ",
        "versenonikud": "ויקרא המלך ליהוידע הראש ויאמר לו מדוע לא דרשת על הלוים להביא מיהודה ומירושלם את משאת משה עבד יהוה והקהל לישראל לאהל העדות "
    },
    {
        "bookchapter": "דברי הימים ב",
        "chapter": "כד",
        "versechapter": "ז",
        "bookseder": "דברי הימים",
        "seder": "כ",
        "verseseder": "יח",
        "versenikud": "כִּ֤י עֲתַלְיָ֙הוּ֙ הַמִּרְשַׁ֔עַת בָּנֶ֥יהָ פָרְצ֖וּ אֶת־ בֵּ֣ית הָאֱלֹהִ֑ים וְגַם֙ כָּל־ קָדְשֵׁ֣י בֵית־ יְהוָ֔ה עָשׂ֖וּ לַבְּעָלִֽים׃ ",
        "versenonikud": "כי עתליהו המרשעת בניה פרצו את בית האלהים וגם כל קדשי בית יהוה עשו לבעלים "
    },
    {
        "bookchapter": "דברי הימים ב",
        "chapter": "כד",
        "versechapter": "ח",
        "bookseder": "דברי הימים",
        "seder": "כ",
        "verseseder": "יט",
        "versenikud": "וַיֹּ֣אמֶר הַמֶּ֔לֶךְ וַֽיַּעֲשׂ֖וּ אֲר֣וֹן אֶחָ֑ד וַֽיִּתְּנֻ֛הוּ בְּשַׁ֥עַר בֵּית־ יְהוָ֖ה חֽוּצָה׃ ",
        "versenonikud": "ויאמר המלך ויעשו ארון אחד ויתנהו בשער בית יהוה חוצה "
    },
    {
        "bookchapter": "דברי הימים ב",
        "chapter": "כד",
        "versechapter": "ט",
        "bookseder": "דברי הימים",
        "seder": "כ",
        "verseseder": "כ",
        "versenikud": "וַיִּתְּנוּ־ ק֞וֹל בִּֽיהוּדָ֣ה וּבִֽירוּשָׁלִַ֗ם לְהָבִ֤יא לַֽיהוָה֙ מַשְׂאַ֞ת מֹשֶׁ֧ה עֶֽבֶד־ הָאֱלֹהִ֛ים עַל־ יִשְׂרָאֵ֖ל בַּמִּדְבָּֽר׃ ",
        "versenonikud": "ויתנו קול ביהודה ובירושלם להביא ליהוה משאת משה עבד האלהים על ישראל במדבר "
    },
    {
        "bookchapter": "דברי הימים ב",
        "chapter": "כד",
        "versechapter": "י",
        "bookseder": "דברי הימים",
        "seder": "כ",
        "verseseder": "כא",
        "versenikud": "וַיִּשְׂמְח֥וּ כָל־ הַשָּׂרִ֖ים וְכָל־ הָעָ֑ם וַיָּבִ֛יאוּ וַיַּשְׁלִ֥יכוּ לָאָר֖וֹן עַד־ לְכַלֵּֽה׃ ",
        "versenonikud": "וישמחו כל השרים וכל העם ויביאו וישליכו לארון עד לכלה "
    },
    {
        "bookchapter": "דברי הימים ב",
        "chapter": "כד",
        "versechapter": "יא",
        "bookseder": "דברי הימים",
        "seder": "כ",
        "verseseder": "כב",
        "versenikud": "וַיְהִ֡י בְּעֵת֩ יָבִ֨יא אֶת־ הָֽאָר֜וֹן אֶל־ פְּקֻדַּ֣ת הַמֶּלֶךְ֮ בְּיַ֣ד הַלְוִיִּם֒ וְכִרְאוֹתָ֞ם כִּי־ רַ֣ב הַכֶּ֗סֶף וּבָ֨א סוֹפֵ֤ר הַמֶּ֙לֶךְ֙ וּפְקִיד֙ כֹּהֵ֣ן הָרֹ֔אשׁ וִיעָ֙רוּ֙ אֶת־ הָ֣אָר֔וֹן וְיִשָּׂאֻ֖הוּ וִֽישִׁיבֻ֣הוּ אֶל־ מְקֹמ֑וֹ כֹּ֤ה עָשׂוּ֙ לְי֣וֹם ׀ בְּי֔וֹם וַיַּֽאַסְפוּ־ כֶ֖סֶף לָרֹֽב׃ ",
        "versenonikud": "ויהי בעת יביא את הארון אל פקדת המלך ביד הלוים וכראותם כי רב הכסף ובא סופר המלך ופקיד כהן הראש ויערו את הארון וישאהו וישיבהו אל מקמו כה עשו ליום  ביום ויאספו כסף לרב "
    },
    {
        "bookchapter": "דברי הימים ב",
        "chapter": "כד",
        "versechapter": "יב",
        "bookseder": "דברי הימים",
        "seder": "כ",
        "verseseder": "כג",
        "versenikud": "וַיִּתְּנֵ֨הוּ הַמֶּ֜לֶךְ וִֽיהוֹיָדָ֗ע אֶל־ עוֹשֵׂה֙ מְלֶ֙אכֶת֙ עֲבוֹדַ֣ת בֵּית־ יְהוָ֔ה וַיִּֽהְי֤וּ שֹׂכְרִים֙ חֹצְבִ֣ים וְחָרָשִׁ֔ים לְחַדֵּ֖שׁ בֵּ֣ית יְהוָ֑ה וְ֠גַם לְחָרָשֵׁ֤י בַרְזֶל֙ וּנְחֹ֔שֶׁת לְחַזֵּ֖ק אֶת־ בֵּ֥ית יְהוָֽה׃ ",
        "versenonikud": "ויתנהו המלך ויהוידע אל עושה מלאכת עבודת בית יהוה ויהיו שכרים חצבים וחרשים לחדש בית יהוה וגם לחרשי ברזל ונחשת לחזק את בית יהוה "
    },
    {
        "bookchapter": "דברי הימים ב",
        "chapter": "כד",
        "versechapter": "יג",
        "bookseder": "דברי הימים",
        "seder": "כ",
        "verseseder": "כד",
        "versenikud": "וַֽיַּעֲשׂוּ֙ עֹשֵׂ֣י הַמְּלָאכָ֔ה וַתַּ֧עַל אֲרוּכָ֛ה לַמְּלָאכָ֖ה בְּיָדָ֑ם וַֽיַּעֲמִ֜ידוּ אֶת־ בֵּ֧ית הָֽאֱלֹהִ֛ים עַל־ מַתְכֻּנְתּ֖וֹ וַֽיְאַמְּצֻֽהוּ׃ ",
        "versenonikud": "ויעשו עשי המלאכה ותעל ארוכה למלאכה בידם ויעמידו את בית האלהים על מתכנתו ויאמצהו "
    },
    {
        "bookchapter": "דברי הימים ב",
        "chapter": "כד",
        "versechapter": "יד",
        "bookseder": "דברי הימים",
        "seder": "כ",
        "verseseder": "כה",
        "versenikud": "וּֽכְכַלּוֹתָ֡ם הֵבִ֣יאוּ לִפְנֵי֩ הַמֶּ֨לֶךְ וִֽיהוֹיָדָ֜ע אֶת־ שְׁאָ֣ר הַכֶּ֗סֶף וַיַּעֲשֵׂ֨הוּ כֵלִ֤ים לְבֵית־ יְהוָה֙ כְּלֵ֣י שָׁרֵ֔ת וְהַעֲל֣וֹת וְכַפּ֔וֹת וּכְלֵ֥י זָהָ֖ב וָכָ֑סֶף וַ֠יִּֽהְיוּ מַעֲלִ֨ים עֹל֤וֹת בְּבֵית־ יְהוָה֙ תָּמִ֔יד כֹּ֖ל יְמֵ֥י יְהוֹיָדָֽע׃ ",
        "versenonikud": "וככלותם הביאו לפני המלך ויהוידע את שאר הכסף ויעשהו כלים לבית יהוה כלי שרת והעלות וכפות וכלי זהב וכסף ויהיו מעלים עלות בבית יהוה תמיד כל ימי יהוידע "
    },
    {
        "bookchapter": "דברי הימים ב",
        "chapter": "כד",
        "versechapter": "טו",
        "bookseder": "דברי הימים",
        "seder": "כ",
        "verseseder": "כו",
        "versenikud": "וַיִּזְקַ֧ן יְהוֹיָדָ֛ע וַיִּשְׂבַּ֥ע יָמִ֖ים וַיָּמֹ֑ת בֶּן־ מֵאָ֧ה וּשְׁלֹשִׁ֛ים שָׁנָ֖ה בְּמוֹתֽוֹ׃ ",
        "versenonikud": "ויזקן יהוידע וישבע ימים וימת בן מאה ושלשים שנה במותו "
    },
    {
        "bookchapter": "דברי הימים ב",
        "chapter": "כד",
        "versechapter": "טז",
        "bookseder": "דברי הימים",
        "seder": "כ",
        "verseseder": "כז",
        "versenikud": "וַיִּקְבְּרֻ֥הוּ בְעִיר־ דָּוִ֖יד עִם־ הַמְּלָכִ֑ים כִּֽי־ עָשָׂ֤ה טוֹבָה֙ בְּיִשְׂרָאֵ֔ל וְעִ֥ם הָאֱלֹהִ֖ים וּבֵיתֽוֹ׃ ",
        "versenonikud": "ויקברהו בעיר דויד עם המלכים כי עשה טובה בישראל ועם האלהים וביתו "
    },
    {
        "bookchapter": "דברי הימים ב",
        "chapter": "כד",
        "versechapter": "יז",
        "bookseder": "דברי הימים",
        "seder": "כ",
        "verseseder": "כח",
        "versenikud": "וְאַֽחֲרֵ֥י מוֹת֙ יְה֣וֹיָדָ֔ע בָּ֚אוּ שָׂרֵ֣י יְהוּדָ֔ה וַיִּֽשְׁתַּחֲו֖וּ לַמֶּ֑לֶךְ אָ֛ז שָׁמַ֥ע הַמֶּ֖לֶךְ אֲלֵיהֶֽם׃ ",
        "versenonikud": "ואחרי מות יהוידע באו שרי יהודה וישתחוו למלך אז שמע המלך אליהם "
    },
    {
        "bookchapter": "דברי הימים ב",
        "chapter": "כד",
        "versechapter": "יח",
        "bookseder": "דברי הימים",
        "seder": "כ",
        "verseseder": "כט",
        "versenikud": "וַיַּֽעַזְב֗וּ אֶת־ בֵּ֤ית יְהוָה֙ אֱלֹהֵ֣י אֲבוֹתֵיהֶ֔ם וַיַּֽעַבְד֥וּ אֶת־ הָאֲשֵׁרִ֖ים וְאֶת־ הָֽעֲצַבִּ֑ים וַֽיְהִי־ קֶ֗צֶף עַל־ יְהוּדָה֙ וִיר֣וּשָׁלִַ֔ם בְּאַשְׁמָתָ֖ם זֹֽאת׃ ",
        "versenonikud": "ויעזבו את בית יהוה אלהי אבותיהם ויעבדו את האשרים ואת העצבים ויהי קצף על יהודה וירושלם באשמתם זאת "
    },
    {
        "bookchapter": "דברי הימים ב",
        "chapter": "כד",
        "versechapter": "יט",
        "bookseder": "דברי הימים",
        "seder": "כ",
        "verseseder": "ל",
        "versenikud": "וַיִּשְׁלַ֤ח בָּהֶם֙ נְבִאִ֔ים לַהֲשִׁיבָ֖ם אֶל־ יְהוָ֑ה וַיָּעִ֥ידוּ בָ֖ם וְלֹ֥א הֶאֱזִֽינוּ׃ ",
        "versenonikud": "וישלח בהם נבאים להשיבם אל יהוה ויעידו בם ולא האזינו "
    },
    {
        "bookchapter": "דברי הימים ב",
        "chapter": "כד",
        "versechapter": "כ",
        "bookseder": "דברי הימים",
        "seder": "כ",
        "verseseder": "לא",
        "versenikud": "וְר֣וּחַ אֱלֹהִ֗ים לָֽבְשָׁה֙ אֶת־ זְכַרְיָה֙ בֶּן־ יְהוֹיָדָ֣ע הַכֹּהֵ֔ן וַֽיַּעֲמֹ֖ד מֵעַ֣ל לָעָ֑ם וַיֹּ֨אמֶר לָהֶ֜ם כֹּ֣ה ׀ אָמַ֣ר הָאֱלֹהִ֗ים לָמָה֩ אַתֶּ֨ם עֹבְרִ֜ים אֶת־ מִצְוֺ֤ת יְהוָה֙ וְלֹ֣א תַצְלִ֔יחוּ כִּֽי־ עֲזַבְתֶּ֥ם אֶת־ יְהוָ֖ה וַיַּֽעֲזֹ֥ב אֶתְכֶֽם׃ ",
        "versenonikud": "ורוח אלהים לבשה את זכריה בן יהוידע הכהן ויעמד מעל לעם ויאמר להם כה  אמר האלהים למה אתם עברים את מצות יהוה ולא תצליחו כי עזבתם את יהוה ויעזב אתכם "
    },
    {
        "bookchapter": "דברי הימים ב",
        "chapter": "כד",
        "versechapter": "כא",
        "bookseder": "דברי הימים",
        "seder": "כ",
        "verseseder": "לב",
        "versenikud": "וַיִּקְשְׁר֣וּ עָלָ֔יו וַיִּרְגְּמֻ֥הוּ אֶ֖בֶן בְּמִצְוַ֣ת הַמֶּ֑לֶךְ בַּחֲצַ֖ר בֵּ֥ית יְהוָֽה׃ ",
        "versenonikud": "ויקשרו עליו וירגמהו אבן במצות המלך בחצר בית יהוה "
    },
    {
        "bookchapter": "דברי הימים ב",
        "chapter": "כד",
        "versechapter": "כב",
        "bookseder": "דברי הימים",
        "seder": "כ",
        "verseseder": "לג",
        "versenikud": "וְלֹא־ זָכַ֞ר יוֹאָ֣שׁ הַמֶּ֗לֶךְ הַחֶ֙סֶד֙ אֲשֶׁ֨ר עָשָׂ֜ה יְהוֹיָדָ֤ע אָבִיו֙ עִמּ֔וֹ וַֽיַּהֲרֹ֖ג אֶת־ בְּנ֑וֹ וּכְמוֹת֣וֹ אָמַ֔ר יֵ֥רֶא יְהוָ֖ה וְיִדְרֹֽשׁ׃ ",
        "versenonikud": "ולא זכר יואש המלך החסד אשר עשה יהוידע אביו עמו ויהרג את בנו וכמותו אמר ירא יהוה וידרש "
    },
    {
        "bookchapter": "דברי הימים ב",
        "chapter": "כד",
        "versechapter": "כג",
        "bookseder": "דברי הימים",
        "seder": "כ",
        "verseseder": "לד",
        "versenikud": "וַיְהִ֣י ׀ לִתְקוּפַ֣ת הַשָּׁנָ֗ה עָלָ֣ה עָלָיו֮ חֵ֣יל אֲרָם֒ וַיָּבֹ֗אוּ אֶל־ יְהוּדָה֙ וִיר֣וּשָׁלִַ֔ם וַיַּשְׁחִ֛יתוּ אֶת־ כָּל־ שָׂרֵ֥י הָעָ֖ם מֵעָ֑ם וְכָל־ שְׁלָלָ֥ם שִׁלְּח֖וּ לְמֶ֥לֶךְ דַּרְמָֽשֶׂק׃ ",
        "versenonikud": "ויהי  לתקופת השנה עלה עליו חיל ארם ויבאו אל יהודה וירושלם וישחיתו את כל שרי העם מעם וכל שללם שלחו למלך דרמשק "
    },
    {
        "bookchapter": "דברי הימים ב",
        "chapter": "כד",
        "versechapter": "כד",
        "bookseder": "דברי הימים",
        "seder": "כ",
        "verseseder": "לה",
        "versenikud": "כִּי֩ בְמִצְעַ֨ר אֲנָשִׁ֜ים בָּ֣אוּ ׀ חֵ֣יל אֲרָ֗ם וַֽיהוָה֙ נָתַ֨ן בְּיָדָ֥ם חַ֙יִל֙ לָרֹ֣ב מְאֹ֔ד כִּ֣י עָֽזְב֔וּ אֶת־ יְהוָ֖ה אֱלֹהֵ֣י אֲבוֹתֵיהֶ֑ם וְאֶת־ יוֹאָ֖שׁ עָשׂ֥וּ שְׁפָטִֽים׃ ",
        "versenonikud": "כי במצער אנשים באו  חיל ארם ויהוה נתן בידם חיל לרב מאד כי עזבו את יהוה אלהי אבותיהם ואת יואש עשו שפטים "
    },
    {
        "bookchapter": "דברי הימים ב",
        "chapter": "כד",
        "versechapter": "כה",
        "bookseder": "דברי הימים",
        "seder": "כ",
        "verseseder": "לו",
        "versenikud": "וּבְלֶכְתָּ֣ם מִמֶּ֗נּוּ כִּֽי־ עָזְב֣וּ אֹתוֹ֮ במחליים בְּמַחֲלוּיִ֣ם רַבִּים֒ הִתְקַשְּׁר֨וּ עָלָ֜יו עֲבָדָ֗יו בִּדְמֵי֙ בְּנֵי֙ יְהוֹיָדָ֣ע הַכֹּהֵ֔ן וַיַּֽהַרְגֻ֥הוּ עַל־ מִטָּת֖וֹ וַיָּמֹ֑ת וַֽיִּקְבְּרֻ֙הוּ֙ בְּעִ֣יר דָּוִ֔יד וְלֹ֥א קְבָרֻ֖הוּ בְּקִבְר֥וֹת הַמְּלָכִֽים׃ ",
        "versenonikud": "ובלכתם ממנו כי עזבו אתו במחליים במחלוים רבים התקשרו עליו עבדיו בדמי בני יהוידע הכהן ויהרגהו על מטתו וימת ויקברהו בעיר דויד ולא קברהו בקברות המלכים "
    },
    {
        "bookchapter": "דברי הימים ב",
        "chapter": "כד",
        "versechapter": "כו",
        "bookseder": "דברי הימים",
        "seder": "כ",
        "verseseder": "לז",
        "versenikud": "וְאֵ֖לֶּה הַמִּתְקַשְּׁרִ֣ים עָלָ֑יו זָבָ֗ד בֶּן־ שִׁמְעָת֙ הָֽעַמּוֹנִ֔ית וִיה֣וֹזָבָ֔ד בֶּן־ שִׁמְרִ֖ית הַמּוֹאָבִֽית׃ ",
        "versenonikud": "ואלה המתקשרים עליו זבד בן שמעת העמונית ויהוזבד בן שמרית המואבית "
    },
    {
        "bookchapter": "דברי הימים ב",
        "chapter": "כד",
        "versechapter": "כז",
        "bookseder": "דברי הימים",
        "seder": "כ",
        "verseseder": "לח",
        "versenikud": "וּבָנָ֞יו ורב יִ֧רֶ֞ב הַמַּשָּׂ֣א עָלָ֗יו וִיסוֹד֙ בֵּ֣ית הָאֱלֹהִ֔ים הִנָּ֣ם כְּתוּבִ֔ים עַל־ מִדְרַ֖שׁ סֵ֣פֶר הַמְּלָכִ֑ים וַיִּמְלֹ֛ךְ אֲמַצְיָ֥הוּ בְנ֖וֹ תַּחְתָּֽיו׃ ",
        "versenonikud": "ובניו ורב ירב המשא עליו ויסוד בית האלהים הנם כתובים על מדרש ספר המלכים וימלך אמציהו בנו תחתיו "
    },
    {
        "bookchapter": "דברי הימים ב",
        "chapter": "כה",
        "versechapter": "א",
        "bookseder": "דברי הימים",
        "seder": "כ",
        "verseseder": "לט",
        "versenikud": "בֶּן־ עֶשְׂרִ֨ים וְחָמֵ֤שׁ שָׁנָה֙ מָלַ֣ךְ אֲמַצְיָ֔הוּ וְעֶשְׂרִ֣ים וָתֵ֙שַׁע֙ שָׁנָ֔ה מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ יְהוֹעַדָּ֖ן מִירוּשָׁלָֽיִם׃ ",
        "versenonikud": "בן עשרים וחמש שנה מלך אמציהו ועשרים ותשע שנה מלך בירושלם ושם אמו יהועדן מירושלים "
    },
    {
        "bookchapter": "דברי הימים ב",
        "chapter": "כה",
        "versechapter": "ב",
        "bookseder": "דברי הימים",
        "seder": "כ",
        "verseseder": "מ",
        "versenikud": "וַיַּ֥עַשׂ הַיָּשָׁ֖ר בְּעֵינֵ֣י יְהוָ֑ה רַ֕ק לֹ֖א בְּלֵבָ֥ב שָׁלֵֽם׃ ",
        "versenonikud": "ויעש הישר בעיני יהוה רק לא בלבב שלם "
    },
    {
        "bookchapter": "דברי הימים ב",
        "chapter": "כה",
        "versechapter": "ג",
        "bookseder": "דברי הימים",
        "seder": "כ",
        "verseseder": "מא",
        "versenikud": "וַיְהִ֕י כַּאֲשֶׁ֛ר חָזְקָ֥ה הַמַּמְלָכָ֖ה עָלָ֑יו וַֽיַּהֲרֹג֙ אֶת־ עֲבָדָ֔יו הַמַּכִּ֖ים אֶת־ הַמֶּ֥לֶךְ אָבִֽיו׃ ",
        "versenonikud": "ויהי כאשר חזקה הממלכה עליו ויהרג את עבדיו המכים את המלך אביו "
    },
    {
        "bookchapter": "דברי הימים ב",
        "chapter": "כה",
        "versechapter": "ד",
        "bookseder": "דברי הימים",
        "seder": "כ",
        "verseseder": "מב",
        "versenikud": "וְאֶת־ בְּנֵיהֶ֖ם לֹ֣א הֵמִ֑ית כִּ֣י כַכָּת֣וּב בַּתּוֹרָ֡ה בְּסֵ֣פֶר מֹשֶׁה֩ אֲשֶׁר־ צִוָּ֨ה יְהוָ֜ה לֵאמֹ֗ר לֹא־ יָמ֨וּתוּ אָב֤וֹת עַל־ בָּנִים֙ וּבָנִים֙ לֹא־ יָמ֣וּתוּ עַל־ אָב֔וֹת כִּ֛י אִ֥ישׁ בְּחֶטְא֖וֹ יָמֽוּתוּ׃ ",
        "versenonikud": "ואת בניהם לא המית כי ככתוב בתורה בספר משה אשר צוה יהוה לאמר לא ימותו אבות על בנים ובנים לא ימותו על אבות כי איש בחטאו ימותו "
    },
    {
        "bookchapter": "דברי הימים ב",
        "chapter": "כה",
        "versechapter": "ה",
        "bookseder": "דברי הימים",
        "seder": "כ",
        "verseseder": "מג",
        "versenikud": "וַיִּקְבֹּ֤ץ אֲמַצְיָ֙הוּ֙ אֶת־ יְהוּדָ֔ה וַיַּֽעֲמִידֵ֣ם לְבֵית־ אָב֗וֹת לְשָׂרֵ֤י הָאֲלָפִים֙ וּלְשָׂרֵ֣י הַמֵּא֔וֹת לְכָל־ יְהוּדָ֖ה וּבִנְיָמִ֑ן וַֽיִּפְקְדֵ֗ם לְמִבֶּ֨ן עֶשְׂרִ֤ים שָׁנָה֙ וָמַ֔עְלָה וַיִּמְצָאֵ֗ם שְׁלֹשׁ־ מֵא֨וֹת אֶ֤לֶף בָּחוּר֙ יוֹצֵ֣א צָבָ֔א אֹחֵ֖ז רֹ֥מַח וְצִנָּֽה׃ ",
        "versenonikud": "ויקבץ אמציהו את יהודה ויעמידם לבית אבות לשרי האלפים ולשרי המאות לכל יהודה ובנימן ויפקדם למבן עשרים שנה ומעלה וימצאם שלש מאות אלף בחור יוצא צבא אחז רמח וצנה "
    },
    {
        "bookchapter": "דברי הימים ב",
        "chapter": "כה",
        "versechapter": "ו",
        "bookseder": "דברי הימים",
        "seder": "כ",
        "verseseder": "מד",
        "versenikud": "וַיִּשְׂכֹּ֣ר מִיִּשְׂרָאֵ֗ל מֵ֥אָה אֶ֛לֶף גִּבּ֥וֹר חָ֖יִל בְּמֵאָ֥ה כִכַּר־ כָּֽסֶף׃ ",
        "versenonikud": "וישכר מישראל מאה אלף גבור חיל במאה ככר כסף "
    },
    {
        "bookchapter": "דברי הימים ב",
        "chapter": "כה",
        "versechapter": "ז",
        "bookseder": "דברי הימים",
        "seder": "כ",
        "verseseder": "מה",
        "versenikud": "וְאִ֣ישׁ הָאֱלֹהִ֗ים בָּ֤א אֵלָיו֙ לֵאמֹ֔ר הַמֶּ֕לֶךְ אַל־ יָבֹ֥א עִמְּךָ֖ צְבָ֣א יִשְׂרָאֵ֑ל כִּ֣י אֵ֤ין יְהוָה֙ עִם־ יִשְׂרָאֵ֔ל כֹּ֖ל בְּנֵ֥י אֶפְרָֽיִם׃ ",
        "versenonikud": "ואיש האלהים בא אליו לאמר המלך אל יבא עמך צבא ישראל כי אין יהוה עם ישראל כל בני אפרים "
    },
    {
        "bookchapter": "דברי הימים ב",
        "chapter": "כה",
        "versechapter": "ח",
        "bookseder": "דברי הימים",
        "seder": "כ",
        "verseseder": "מו",
        "versenikud": "כִּ֚י אִם־ בֹּ֣א אַתָּ֔ה עֲשֵׂ֖ה חֲזַ֣ק לַמִּלְחָמָ֑ה יַכְשִֽׁילְךָ֤ הָֽאֱלֹהִים֙ לִפְנֵ֣י אוֹיֵ֔ב כִּ֥י יֶשׁ־ כֹּ֛חַ בֵּאלֹהִ֖ים לַעְז֥וֹר וּלְהַכְשִֽׁיל׃ ",
        "versenonikud": "כי אם בא אתה עשה חזק למלחמה יכשילך האלהים לפני אויב כי יש כח באלהים לעזור ולהכשיל "
    },
    {
        "bookchapter": "דברי הימים ב",
        "chapter": "כה",
        "versechapter": "ט",
        "bookseder": "דברי הימים",
        "seder": "כ",
        "verseseder": "מז",
        "versenikud": "וַיֹּ֤אמֶר אֲמַצְיָ֙הוּ֙ לְאִ֣ישׁ הָאֱלֹהִ֔ים וּמַֽה־ לַּעֲשׂוֹת֙ לִמְאַ֣ת הַכִּכָּ֔ר אֲשֶׁ֥ר נָתַ֖תִּי לִגְד֣וּד יִשְׂרָאֵ֑ל וַיֹּ֙אמֶר֙ אִ֣ישׁ הָֽאֱלֹהִ֔ים יֵ֚שׁ לַֽיהוָ֔ה לָ֥תֶת לְךָ֖ הַרְבֵּ֥ה מִזֶּֽה׃ ",
        "versenonikud": "ויאמר אמציהו לאיש האלהים ומה לעשות למאת הככר אשר נתתי לגדוד ישראל ויאמר איש האלהים יש ליהוה לתת לך הרבה מזה "
    },
    {
        "bookchapter": "דברי הימים ב",
        "chapter": "כה",
        "versechapter": "י",
        "bookseder": "דברי הימים",
        "seder": "כ",
        "verseseder": "מח",
        "versenikud": "וַיַּבְדִּילֵ֣ם אֲמַצְיָ֗הוּ לְהַגְּדוּד֙ אֲשֶׁר־ בָּ֤א אֵלָיו֙ מֵֽאֶפְרַ֔יִם לָלֶ֖כֶת לִמְקוֹמָ֑ם וַיִּ֨חַר אַפָּ֤ם מְאֹד֙ בִּֽיהוּדָ֔ה וַיָּשׁ֥וּבוּ לִמְקוֹמָ֖ם בָּחֳרִי־ אָֽף׃ ",
        "versenonikud": "ויבדילם אמציהו להגדוד אשר בא אליו מאפרים ללכת למקומם ויחר אפם מאד ביהודה וישובו למקומם בחרי אף "
    },
    {
        "bookchapter": "דברי הימים ב",
        "chapter": "כה",
        "versechapter": "יא",
        "bookseder": "דברי הימים",
        "seder": "כ",
        "verseseder": "מט",
        "versenikud": "וַאֲמַצְיָ֙הוּ֙ הִתְחַזַּ֔ק וַיִּנְהַג֙ אֶת־ עַמּ֔וֹ וַיֵּ֖לֶךְ גֵּ֣יא הַמֶּ֑לַח וַיַּ֥ךְ אֶת־ בְּנֵי־ שֵׂעִ֖יר עֲשֶׂ֥רֶת אֲלָפִֽים׃ ",
        "versenonikud": "ואמציהו התחזק וינהג את עמו וילך גיא המלח ויך את בני שעיר עשרת אלפים "
    },
    {
        "bookchapter": "דברי הימים ב",
        "chapter": "כה",
        "versechapter": "יב",
        "bookseder": "דברי הימים",
        "seder": "כ",
        "verseseder": "נ",
        "versenikud": "וַעֲשֶׂ֨רֶת אֲלָפִ֜ים חַיִּ֗ים שָׁבוּ֙ בְּנֵ֣י יְהוּדָ֔ה וַיְבִיא֖וּם לְרֹ֣אשׁ הַסָּ֑לַע וַיַּשְׁלִיכ֛וּם מֵֽרֹאשׁ־ הַסֶּ֖לַע וְכֻלָּ֥ם נִבְקָֽעוּ׃ ",
        "versenonikud": "ועשרת אלפים חיים שבו בני יהודה ויביאום לראש הסלע וישליכום מראש הסלע וכלם נבקעו "
    },
    {
        "bookchapter": "דברי הימים ב",
        "chapter": "כה",
        "versechapter": "יג",
        "bookseder": "דברי הימים",
        "seder": "כ",
        "verseseder": "נא",
        "versenikud": "וּבְנֵ֣י הַגְּד֗וּד אֲשֶׁ֨ר הֵשִׁ֤יב אֲמַצְיָ֙הוּ֙ מִלֶּ֤כֶת עִמּוֹ֙ לַמִּלְחָמָ֔ה וַֽיִּפְשְׁטוּ֙ בְּעָרֵ֣י יְהוּדָ֔ה מִשֹּׁמְר֖וֹן וְעַד־ בֵּ֣ית חוֹר֑וֹן וַיַּכּ֤וּ מֵהֶם֙ שְׁלֹ֣שֶׁת אֲלָפִ֔ים וַיָּבֹ֖זּוּ בִּזָּ֥ה רַבָּֽה׃ ",
        "versenonikud": "ובני הגדוד אשר השיב אמציהו מלכת עמו למלחמה ויפשטו בערי יהודה משמרון ועד בית חורון ויכו מהם שלשת אלפים ויבזו בזה רבה "
    },
    {
        "bookchapter": "דברי הימים ב",
        "chapter": "כה",
        "versechapter": "יד",
        "bookseder": "דברי הימים",
        "seder": "כ",
        "verseseder": "נב",
        "versenikud": "וַיְהִ֗י אַחֲרֵ֨י ב֤וֹא אֲמַצְיָ֙הוּ֙ מֵֽהַכּ֣וֹת אֶת־ אֲדוֹמִ֔ים וַיָּבֵ֗א אֶת־ אֱלֹהֵי֙ בְּנֵ֣י שֵׂעִ֔יר וַיַּֽעֲמִידֵ֥ם ל֖וֹ לֵאלֹהִ֑ים וְלִפְנֵיהֶ֥ם יִֽשְׁתַּחֲוֶ֖ה וְלָהֶ֥ם יְקַטֵּֽר׃ ",
        "versenonikud": "ויהי אחרי בוא אמציהו מהכות את אדומים ויבא את אלהי בני שעיר ויעמידם לו לאלהים ולפניהם ישתחוה ולהם יקטר "
    },
    {
        "bookchapter": "דברי הימים ב",
        "chapter": "כה",
        "versechapter": "טו",
        "bookseder": "דברי הימים",
        "seder": "כ",
        "verseseder": "נג",
        "versenikud": "וַיִּֽחַר־ אַ֥ף יְהוָ֖ה בַּאֲמַצְיָ֑הוּ וַיִּשְׁלַ֤ח אֵלָיו֙ נָבִ֔יא וַיֹּ֣אמֶר ל֗וֹ לָ֤מָּה דָרַ֙שְׁתָּ֙ אֶת־ אֱלֹהֵ֣י הָעָ֔ם אֲשֶׁ֛ר לֹא־ הִצִּ֥ילוּ אֶת־ עַמָּ֖ם מִיָּדֶֽךָ׃ ",
        "versenonikud": "ויחר אף יהוה באמציהו וישלח אליו נביא ויאמר לו למה דרשת את אלהי העם אשר לא הצילו את עמם מידך "
    },
    {
        "bookchapter": "דברי הימים ב",
        "chapter": "כה",
        "versechapter": "טז",
        "bookseder": "דברי הימים",
        "seder": "כ",
        "verseseder": "נד",
        "versenikud": "וַיְהִ֣י ׀ בְּדַבְּר֣וֹ אֵלָ֗יו וַיֹּ֤אמֶר לוֹ֙ הַלְיוֹעֵ֤ץ לַמֶּ֙לֶךְ֙ נְתַנּ֔וּךָ חֲדַל־ לְךָ֖ לָ֣מָּה יַכּ֑וּךָ וַיֶּחְדַּ֣ל הַנָּבִ֗יא וַיֹּ֙אמֶר֙ יָדַ֗עְתִּי כִּֽי־ יָעַ֤ץ אֱלֹהִים֙ לְהַשְׁחִיתֶ֔ךָ כִּֽי־ עָשִׂ֣יתָ זֹּ֔את וְלֹ֥א שָׁמַ֖עְתָּ לַעֲצָתִֽי׃ ",
        "versenonikud": "ויהי  בדברו אליו ויאמר לו הליועץ למלך נתנוך חדל לך למה יכוך ויחדל הנביא ויאמר ידעתי כי יעץ אלהים להשחיתך כי עשית זאת ולא שמעת לעצתי "
    },
    {
        "bookchapter": "דברי הימים ב",
        "chapter": "כה",
        "versechapter": "יז",
        "bookseder": "דברי הימים",
        "seder": "כ",
        "verseseder": "נה",
        "versenikud": "וַיִּוָּעַ֗ץ אֲמַצְיָ֙הוּ֙ מֶ֣לֶךְ יְהוּדָ֔ה וַ֠יִּשְׁלַח אֶל־ יוֹאָ֨שׁ בֶּן־ יְהוֹאָחָ֧ז בֶּן־ יֵה֛וּא מֶ֥לֶךְ יִשְׂרָאֵ֖ל לֵאמֹ֑ר לך לְכָ֖ה נִתְרָאֶ֥ה פָנִֽים׃ ",
        "versenonikud": "ויועץ אמציהו מלך יהודה וישלח אל יואש בן יהואחז בן יהוא מלך ישראל לאמר לך לכה נתראה פנים "
    },
    {
        "bookchapter": "דברי הימים ב",
        "chapter": "כה",
        "versechapter": "יח",
        "bookseder": "דברי הימים",
        "seder": "כ",
        "verseseder": "נו",
        "versenikud": "וַיִּשְׁלַ֞ח יוֹאָ֣שׁ מֶֽלֶךְ־ יִשְׂרָאֵ֗ל אֶל־ אֲמַצְיָ֣הוּ מֶֽלֶךְ־ יְהוּדָה֮ לֵאמֹר֒ הַח֜וֹחַ אֲשֶׁ֣ר בַּלְּבָנ֗וֹן שָׁ֠לַח אֶל־ הָאֶ֜רֶז אֲשֶׁ֤ר בַּלְּבָנוֹן֙ לֵאמֹ֔ר תְּנָֽה־ אֶת־ בִּתְּךָ֥ לִבְנִ֖י לְאִשָּׁ֑ה וַֽתַּעֲבֹ֞ר חַיַּ֤ת הַשָּׂדֶה֙ אֲשֶׁ֣ר בַּלְּבָנ֔וֹן וַתִּרְמֹ֖ס אֶת־ הַחֽוֹחַ׃ ",
        "versenonikud": "וישלח יואש מלך ישראל אל אמציהו מלך יהודה לאמר החוח אשר בלבנון שלח אל הארז אשר בלבנון לאמר תנה את בתך לבני לאשה ותעבר חית השדה אשר בלבנון ותרמס את החוח "
    },
    {
        "bookchapter": "דברי הימים ב",
        "chapter": "כה",
        "versechapter": "יט",
        "bookseder": "דברי הימים",
        "seder": "כ",
        "verseseder": "נז",
        "versenikud": "אָמַ֗רְתָּ הִנֵּ֤ה הִכִּ֙יתָ֙ אֶת־ אֱד֔וֹם וּנְשָׂאֲךָ֥ לִבְּךָ֖ לְהַכְבִּ֑יד עַתָּה֙ שְׁבָ֣ה בְּבֵיתֶ֔ךָ לָ֤מָּה תִתְגָּרֶה֙ בְּרָעָ֔ה וְנָ֣פַלְתָּ֔ אַתָּ֖ה וִיהוּדָ֥ה עִמָּֽךְ׃ ",
        "versenonikud": "אמרת הנה הכית את אדום ונשאך לבך להכביד עתה שבה בביתך למה תתגרה ברעה ונפלת אתה ויהודה עמך "
    },
    {
        "bookchapter": "דברי הימים ב",
        "chapter": "כה",
        "versechapter": "כ",
        "bookseder": "דברי הימים",
        "seder": "כ",
        "verseseder": "נח",
        "versenikud": "וְלֹא־ שָׁמַ֣ע אֲמַצְיָ֔הוּ כִּ֤י מֵהָֽאֱלֹהִים֙ הִ֔יא לְמַ֖עַן תִּתָּ֣ם בְּיָ֑ד כִּ֣י דָֽרְשׁ֔וּ אֵ֖ת אֱלֹהֵ֥י אֱדֽוֹם׃ ",
        "versenonikud": "ולא שמע אמציהו כי מהאלהים היא למען תתם ביד כי דרשו את אלהי אדום "
    },
    {
        "bookchapter": "דברי הימים ב",
        "chapter": "כה",
        "versechapter": "כא",
        "bookseder": "דברי הימים",
        "seder": "כ",
        "verseseder": "נט",
        "versenikud": "וַיַּ֨עַל יוֹאָ֤שׁ מֶֽלֶךְ־ יִשְׂרָאֵל֙ וַיִּתְרָא֣וּ פָנִ֔ים ה֖וּא וַאֲמַצְיָ֣הוּ מֶֽלֶךְ־ יְהוּדָ֑ה בְּבֵ֥ית שֶׁ֖מֶשׁ אֲשֶׁ֥ר לִיהוּדָֽה׃ ",
        "versenonikud": "ויעל יואש מלך ישראל ויתראו פנים הוא ואמציהו מלך יהודה בבית שמש אשר ליהודה "
    },
    {
        "bookchapter": "דברי הימים ב",
        "chapter": "כה",
        "versechapter": "כב",
        "bookseder": "דברי הימים",
        "seder": "כ",
        "verseseder": "ס",
        "versenikud": "וַיִּנָּ֥גֶף יְהוּדָ֖ה לִפְנֵ֣י יִשְׂרָאֵ֑ל וַיָּנֻ֖סוּ אִ֥ישׁ לְאֹהָלָֽיו׃ ",
        "versenonikud": "וינגף יהודה לפני ישראל וינסו איש לאהליו "
    },
    {
        "bookchapter": "דברי הימים ב",
        "chapter": "כה",
        "versechapter": "כג",
        "bookseder": "דברי הימים",
        "seder": "כ",
        "verseseder": "סא",
        "versenikud": "וְאֵת֩ אֲמַצְיָ֨הוּ מֶֽלֶךְ־ יְהוּדָ֜ה בֶּן־ יוֹאָ֣שׁ בֶּן־ יְהוֹאָחָ֗ז תָּפַ֛שׂ יוֹאָ֥שׁ מֶֽלֶךְ־ יִשְׂרָאֵ֖ל בְּבֵ֣ית שָׁ֑מֶשׁ וַיְבִיאֵ֙הוּ֙ יְר֣וּשָׁלִַ֔ם וַיִּפְרֹ֞ץ בְּחוֹמַ֣ת יְרוּשָׁלִַ֗ם מִשַּׁ֤עַר אֶפְרַ֙יִם֙ עַד־ שַׁ֣עַר הַפּוֹנֶ֔ה אַרְבַּ֥ע מֵא֖וֹת אַמָּֽה׃ ",
        "versenonikud": "ואת אמציהו מלך יהודה בן יואש בן יהואחז תפש יואש מלך ישראל בבית שמש ויביאהו ירושלם ויפרץ בחומת ירושלם משער אפרים עד שער הפונה ארבע מאות אמה "
    },
    {
        "bookchapter": "דברי הימים ב",
        "chapter": "כה",
        "versechapter": "כד",
        "bookseder": "דברי הימים",
        "seder": "כ",
        "verseseder": "סב",
        "versenikud": "וְכָֽל־ הַזָּהָ֣ב וְהַכֶּ֡סֶף וְאֵ֣ת כָּל־ הַ֠כֵּלִים הַנִּמְצְאִ֨ים בְּבֵית־ הָאֱלֹהִ֜ים עִם־ עֹבֵ֣ד אֱד֗וֹם וְאֶת־ אֹצְרוֹת֙ בֵּ֣ית הַמֶּ֔לֶךְ וְאֵ֖ת בְּנֵ֣י הַתַּֽעֲרֻב֑וֹת וַיָּ֖שָׁב שֹׁמְרֽוֹן׃ ",
        "versenonikud": "וכל הזהב והכסף ואת כל הכלים הנמצאים בבית האלהים עם עבד אדום ואת אצרות בית המלך ואת בני התערבות וישב שמרון "
    },
    {
        "bookchapter": "דברי הימים ב",
        "chapter": "כה",
        "versechapter": "כה",
        "bookseder": "דברי הימים",
        "seder": "כ",
        "verseseder": "סג",
        "versenikud": "וַיְחִ֨י אֲמַצְיָ֤הוּ בֶן־ יוֹאָשׁ֙ מֶ֣לֶךְ יְהוּדָ֔ה אַחֲרֵ֣י מ֔וֹת יוֹאָ֥שׁ בֶּן־ יְהוֹאָחָ֖ז מֶ֣לֶךְ יִשְׂרָאֵ֑ל חֲמֵ֥שׁ עֶשְׂרֵ֖ה שָׁנָֽה׃ ",
        "versenonikud": "ויחי אמציהו בן יואש מלך יהודה אחרי מות יואש בן יהואחז מלך ישראל חמש עשרה שנה "
    },
    {
        "bookchapter": "דברי הימים ב",
        "chapter": "כה",
        "versechapter": "כו",
        "bookseder": "דברי הימים",
        "seder": "כ",
        "verseseder": "סד",
        "versenikud": "וְיֶ֙תֶר֙ דִּבְרֵ֣י אֲמַצְיָ֔הוּ הָרִאשֹׁנִ֖ים וְהָאַחֲרוֹנִ֑ים הֲלֹא֙ הִנָּ֣ם כְּתוּבִ֔ים עַל־ סֵ֥פֶר מַלְכֵי־ יְהוּדָ֖ה וְיִשְׂרָאֵֽל׃ ",
        "versenonikud": "ויתר דברי אמציהו הראשנים והאחרונים הלא הנם כתובים על ספר מלכי יהודה וישראל "
    },
    {
        "bookchapter": "דברי הימים ב",
        "chapter": "כה",
        "versechapter": "כז",
        "bookseder": "דברי הימים",
        "seder": "כ",
        "verseseder": "סה",
        "versenikud": "וּמֵעֵ֗ת אֲשֶׁר־ סָ֤ר אֲמַצְיָ֙הוּ֙ מֵאַחֲרֵ֣י יְהוָ֔ה וַיִּקְשְׁר֨וּ עָלָ֥יו קֶ֛שֶׁר בִּירוּשָׁלִַ֖ם וַיָּ֣נָס לָכִ֑ישָׁה וַיִּשְׁלְח֤וּ אַחֲרָיו֙ לָכִ֔ישָׁה וַיְמִיתֻ֖הוּ שָֽׁם׃ ",
        "versenonikud": "ומעת אשר סר אמציהו מאחרי יהוה ויקשרו עליו קשר בירושלם וינס לכישה וישלחו אחריו לכישה וימיתהו שם "
    },
    {
        "bookchapter": "דברי הימים ב",
        "chapter": "כה",
        "versechapter": "כח",
        "bookseder": "דברי הימים",
        "seder": "כ",
        "verseseder": "סו",
        "versenikud": "וַיִּשָּׂאֻ֖הוּ עַל־ הַסּוּסִ֑ים וַֽיִּקְבְּר֥וּ אֹת֛וֹ עִם־ אֲבֹתָ֖יו בְּעִ֥יר יְהוּדָֽה׃ ",
        "versenonikud": "וישאהו על הסוסים ויקברו אתו עם אבתיו בעיר יהודה "
    },
    {
        "bookchapter": "דברי הימים ב",
        "chapter": "כו",
        "versechapter": "א",
        "bookseder": "דברי הימים",
        "seder": "כ",
        "verseseder": "סז",
        "versenikud": "וַיִּקְח֞וּ כָּל־ עַ֤ם יְהוּדָה֙ אֶת־ עֻזִּיָּ֔הוּ וְה֕וּא בֶּן־ שֵׁ֥שׁ עֶשְׂרֵ֖ה שָׁנָ֑ה וַיַּמְלִ֣יכוּ אֹת֔וֹ תַּ֖חַת אָבִ֥יו אֲמַצְיָֽהוּ׃ ",
        "versenonikud": "ויקחו כל עם יהודה את עזיהו והוא בן שש עשרה שנה וימליכו אתו תחת אביו אמציהו "
    }
]