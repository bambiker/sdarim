[
    {
        "bookchapter": "דניאל",
        "chapter": "ב",
        "versechapter": "לה",
        "bookseder": "דניאל",
        "seder": "ב",
        "verseseder": "א",
        "versenikud": "בֵּאדַ֣יִן דָּ֣קוּ כַחֲדָ֡ה פַּרְזְלָא֩ חַסְפָּ֨א נְחָשָׁ֜א כַּסְפָּ֣א וְדַהֲבָ֗א וַהֲווֹ֙ כְּע֣וּר מִן־ אִדְּרֵי־ קַ֔יִט וּנְשָׂ֤א הִמּוֹן֙ רוּחָ֔א וְכָל־ אֲתַ֖ר לָא־ הִשְׁתֲּכַ֣ח לְה֑וֹן וְאַבְנָ֣א ׀ דִּֽי־ מְחָ֣ת לְצַלְמָ֗א הֲוָ֛ת לְט֥וּר רַ֖ב וּמְלָ֥ת כָּל־ אַרְעָֽא׃ ",
        "versenonikud": "באדין דקו כחדה פרזלא חספא נחשא כספא ודהבא והוו כעור מן אדרי קיט ונשא המון רוחא וכל אתר לא השתכח להון ואבנא  די מחת לצלמא הות לטור רב ומלת כל ארעא "
    },
    {
        "bookchapter": "דניאל",
        "chapter": "ב",
        "versechapter": "לו",
        "bookseder": "דניאל",
        "seder": "ב",
        "verseseder": "ב",
        "versenikud": "דְּנָ֣ה חֶלְמָ֔א וּפִשְׁרֵ֖הּ נֵאמַ֥ר קֳדָם־ מַלְכָּֽא׃ ",
        "versenonikud": "דנה חלמא ופשרה נאמר קדם מלכא "
    },
    {
        "bookchapter": "דניאל",
        "chapter": "ב",
        "versechapter": "לז",
        "bookseder": "דניאל",
        "seder": "ב",
        "verseseder": "ג",
        "versenikud": "אַ֣נְתְּה מַלְכָּ֔א מֶ֖לֶךְ מַלְכַיָּ֑א דִּ֚י אֱלָ֣הּ שְׁמַיָּ֔א מַלְכוּתָ֥א חִסְנָ֛א וְתָקְפָּ֥א וִֽיקָרָ֖א יְהַב־ לָֽךְ׃ ",
        "versenonikud": "אנתה מלכא מלך מלכיא די אלה שמיא מלכותא חסנא ותקפא ויקרא יהב לך "
    },
    {
        "bookchapter": "דניאל",
        "chapter": "ב",
        "versechapter": "לח",
        "bookseder": "דניאל",
        "seder": "ב",
        "verseseder": "ד",
        "versenikud": "וּבְכָל־ דִּ֣י דארין דָֽיְרִ֣ין בְּֽנֵי־ אֲ֠נָשָׁא חֵיוַ֨ת בָּרָ֤א וְעוֹף־ שְׁמַיָּא֙ יְהַ֣ב בִּידָ֔ךְ וְהַשְׁלְטָ֖ךְ בְּכָלְּה֑וֹן אַנְתְּה־ ה֔וּא רֵאשָׁ֖ה דִּ֥י דַהֲבָֽא׃ ",
        "versenonikud": "ובכל די דארין דירין בני אנשא חיות ברא ועוף שמיא יהב בידך והשלטך בכלהון אנתה הוא ראשה די דהבא "
    },
    {
        "bookchapter": "דניאל",
        "chapter": "ב",
        "versechapter": "לט",
        "bookseder": "דניאל",
        "seder": "ב",
        "verseseder": "ה",
        "versenikud": "וּבָתְרָ֗ךְ תְּק֛וּם מַלְכ֥וּ אָחֳרִ֖י אֲרַ֣עא מִנָּ֑ךְ וּמַלְכ֨וּ תליתיא תְלִיתָאָ֤ה אָחֳרִי֙ דִּ֣י נְחָשָׁ֔א דִּ֥י תִשְׁלַ֖ט בְּכָל־ אַרְעָֽא׃ ",
        "versenonikud": "ובתרך תקום מלכו אחרי ארעא מנך ומלכו תליתיא תליתאה אחרי די נחשא די תשלט בכל ארעא "
    },
    {
        "bookchapter": "דניאל",
        "chapter": "ב",
        "versechapter": "מ",
        "bookseder": "דניאל",
        "seder": "ב",
        "verseseder": "ו",
        "versenikud": "וּמַלְכוּ֙ רביעיה רְבִ֣יעָאָ֔ה תֶּהֱוֵ֥א תַקִּיפָ֖ה כְּפַרְזְלָ֑א כָּל־ קֳבֵ֗ל דִּ֤י פַרְזְלָא֙ מְהַדֵּ֤ק וְחָשֵׁל֙ כֹּ֔לָּא וּֽכְפַרְזְלָ֛א דִּֽי־ מְרָעַ֥ע כָּל־ אִלֵּ֖ין תַּדִּ֥ק וְתֵרֹֽעַ׃ ",
        "versenonikud": "ומלכו רביעיה רביעאה תהוא תקיפה כפרזלא כל קבל די פרזלא מהדק וחשל כלא וכפרזלא די מרעע כל אלין תדק ותרע "
    },
    {
        "bookchapter": "דניאל",
        "chapter": "ב",
        "versechapter": "מא",
        "bookseder": "דניאל",
        "seder": "ב",
        "verseseder": "ז",
        "versenikud": "וְדִֽי־ חֲזַ֜יְתָה רַגְלַיָּ֣א וְאֶצְבְּעָתָ֗א מנהון מִנְּהֵ֞ן חֲסַ֤ף דִּֽי־ פֶחָר֙ ומנהון וּמִנְּהֵ֣ין פַּרְזֶ֔ל מַלְכ֤וּ פְלִיגָה֙ תֶּהֱוֵ֔ה וּמִן־ נִצְבְּתָ֥א דִ֥י פַרְזְלָ֖א לֶֽהֱוֵא־ בַ֑הּ כָּל־ קֳבֵל֙ דִּ֣י חֲזַ֔יְתָה פַּ֨רְזְלָ֔א מְעָרַ֖ב בַּחֲסַ֥ף טִינָֽא׃ ",
        "versenonikud": "ודי חזיתה רגליא ואצבעתא מנהון מנהן חסף די פחר ומנהון ומנהין פרזל מלכו פליגה תהוה ומן נצבתא די פרזלא להוא בה כל קבל די חזיתה פרזלא מערב בחסף טינא "
    },
    {
        "bookchapter": "דניאל",
        "chapter": "ב",
        "versechapter": "מב",
        "bookseder": "דניאל",
        "seder": "ב",
        "verseseder": "ח",
        "versenikud": "וְאֶצְבְּעָת֙ רַגְלַיָּ֔א מנהון מִנְּהֵ֥ין פַּרְזֶ֖ל ומנהון וּמִנְּהֵ֣ין חֲסַ֑ף מִן־ קְצָ֤ת מַלְכוּתָא֙ תֶּהֱוֵ֣ה תַקִּיפָ֔ה וּמִנַּ֖הּ תֶּהֱוֵ֥ה תְבִירָֽה׃ ",
        "versenonikud": "ואצבעת רגליא מנהון מנהין פרזל ומנהון ומנהין חסף מן קצת מלכותא תהוה תקיפה ומנה תהוה תבירה "
    },
    {
        "bookchapter": "דניאל",
        "chapter": "ב",
        "versechapter": "מג",
        "bookseder": "דניאל",
        "seder": "ב",
        "verseseder": "ט",
        "versenikud": "די וְדִ֣י חֲזַ֗יְתָ פַּרְזְלָא֙ מְעָרַב֙ בַּחֲסַ֣ף טִינָ֔א מִתְעָרְבִ֤ין לֶהֱוֺן֙ בִּזְרַ֣ע אֲנָשָׁ֔א וְלָֽא־ לֶהֱוֺ֥ן דָּבְקִ֖ין דְּנָ֣ה עִם־ דְּנָ֑ה הֵֽא־ כְדִ֣י פַרְזְלָ֔א לָ֥א מִתְעָרַ֖ב עִם־ חַסְפָּֽא׃ ",
        "versenonikud": "די ודי חזית פרזלא מערב בחסף טינא מתערבין להון בזרע אנשא ולא להון דבקין דנה עם דנה הא כדי פרזלא לא מתערב עם חספא "
    },
    {
        "bookchapter": "דניאל",
        "chapter": "ב",
        "versechapter": "מד",
        "bookseder": "דניאל",
        "seder": "ב",
        "verseseder": "י",
        "versenikud": "וּֽבְיוֹמֵיה֞וֹן דִּ֧י מַלְכַיָּ֣א אִנּ֗וּן יְקִים֩ אֱלָ֨הּ שְׁמַיָּ֤א מַלְכוּ֙ דִּ֤י לְעָלְמִין֙ לָ֣א תִתְחַבַּ֔ל וּמַ֨לְכוּתָ֔ה לְעַ֥ם אָחֳרָ֖ן לָ֣א תִשְׁתְּבִ֑ק תַּדִּ֤ק וְתָסֵיף֙ כָּל־ אִלֵּ֣ין מַלְכְוָתָ֔א וְהִ֖יא תְּק֥וּם לְעָלְמַיָּֽא׃ ",
        "versenonikud": "וביומיהון די מלכיא אנון יקים אלה שמיא מלכו די לעלמין לא תתחבל ומלכותה לעם אחרן לא תשתבק תדק ותסיף כל אלין מלכותא והיא תקום לעלמיא "
    },
    {
        "bookchapter": "דניאל",
        "chapter": "ב",
        "versechapter": "מה",
        "bookseder": "דניאל",
        "seder": "ב",
        "verseseder": "יא",
        "versenikud": "כָּל־ קֳבֵ֣ל דִּֽי־ חֲזַ֡יְתָ דִּ֣י מִטּוּרָא֩ אִתְגְּזֶ֨רֶת אֶ֜בֶן דִּי־ לָ֣א בִידַ֗יִן וְ֠הַדֶּקֶת פַּרְזְלָ֨א נְחָשָׁ֤א חַסְפָּא֙ כַּסְפָּ֣א וְדַהֲבָ֔א אֱלָ֥הּ רַב֙ הוֹדַ֣ע לְמַלְכָּ֔א מָ֛ה דִּ֥י לֶהֱוֵ֖א אַחֲרֵ֣י דְנָ֑ה וְיַצִּ֥יב חֶלְמָ֖א וּמְהֵימַ֥ן פִּשְׁרֵֽהּ׃ ",
        "versenonikud": "כל קבל די חזית די מטורא אתגזרת אבן די לא בידין והדקת פרזלא נחשא חספא כספא ודהבא אלה רב הודע למלכא מה די להוא אחרי דנה ויציב חלמא ומהימן פשרה "
    },
    {
        "bookchapter": "דניאל",
        "chapter": "ב",
        "versechapter": "מו",
        "bookseder": "דניאל",
        "seder": "ב",
        "verseseder": "יב",
        "versenikud": "בֵּ֠אדַיִן מַלְכָּ֤א נְבֽוּכַדְנֶצַּר֙ נְפַ֣ל עַל־ אַנְפּ֔וֹהִי וּלְדָנִיֵּ֖אל סְגִ֑ד וּמִנְחָה֙ וְנִ֣יחֹחִ֔ין אֲמַ֖ר לְנַסָּ֥כָה לֵֽהּ׃ ",
        "versenonikud": "באדין מלכא נבוכדנצר נפל על אנפוהי ולדניאל סגד ומנחה וניחחין אמר לנסכה לה "
    },
    {
        "bookchapter": "דניאל",
        "chapter": "ב",
        "versechapter": "מז",
        "bookseder": "דניאל",
        "seder": "ב",
        "verseseder": "יג",
        "versenikud": "עָנֵה֩ מַלְכָּ֨א לְדָנִיֵּ֜אל וְאָמַ֗ר מִן־ קְשֹׁט֙ דִּ֣י אֱלָהֲכ֗וֹן ה֣וּא אֱלָ֧הּ אֱלָהִ֛ין וּמָרֵ֥א מַלְכִ֖ין וְגָלֵ֣ה רָזִ֑ין דִּ֣י יְכֵ֔לְתָּ לְמִגְלֵ֖א רָזָ֥ה דְנָֽה׃ ",
        "versenonikud": "ענה מלכא לדניאל ואמר מן קשט די אלהכון הוא אלה אלהין ומרא מלכין וגלה רזין די יכלת למגלא רזה דנה "
    },
    {
        "bookchapter": "דניאל",
        "chapter": "ב",
        "versechapter": "מח",
        "bookseder": "דניאל",
        "seder": "ב",
        "verseseder": "יד",
        "versenikud": "אֱדַ֨יִן מַלְכָּ֜א לְדָנִיֵּ֣אל רַבִּ֗י וּמַתְּנָ֨ן רַבְרְבָ֤ן שַׂגִּיאָן֙ יְהַב־ לֵ֔הּ וְהַ֨שְׁלְטֵ֔הּ עַ֖ל כָּל־ מְדִינַ֣ת בָּבֶ֑ל וְרַב־ סִגְנִ֔ין עַ֖ל כָּל־ חַכִּימֵ֥י בָבֶֽל׃ ",
        "versenonikud": "אדין מלכא לדניאל רבי ומתנן רברבן שגיאן יהב לה והשלטה על כל מדינת בבל ורב סגנין על כל חכימי בבל "
    },
    {
        "bookchapter": "דניאל",
        "chapter": "ב",
        "versechapter": "מט",
        "bookseder": "דניאל",
        "seder": "ב",
        "verseseder": "טו",
        "versenikud": "וְדָנִיֵּאל֙ בְּעָ֣א מִן־ מַלְכָּ֔א וּמַנִּ֗י עַ֤ל עֲבִֽידְתָּא֙ דִּ֚י מְדִינַ֣ת בָּבֶ֔ל לְשַׁדְרַ֥ךְ מֵישַׁ֖ךְ וַעֲבֵ֣ד נְג֑וֹ וְדָנִיֵּ֖אל בִּתְרַ֥ע מַלְכָּֽא׃ ",
        "versenonikud": "ודניאל בעא מן מלכא ומני על עבידתא די מדינת בבל לשדרך מישך ועבד נגו ודניאל בתרע מלכא "
    },
    {
        "bookchapter": "דניאל",
        "chapter": "ג",
        "versechapter": "א",
        "bookseder": "דניאל",
        "seder": "ב",
        "verseseder": "טז",
        "versenikud": "נְבוּכַדְנֶצַּ֣ר מַלְכָּ֗א עֲבַד֙ צְלֵ֣ם דִּֽי־ דְהַ֔ב רוּמֵהּ֙ אַמִּ֣ין שִׁתִּ֔ין פְּתָיֵ֖הּ אַמִּ֣ין שִׁ֑ת אֲקִימֵהּ֙ בְּבִקְעַ֣ת דּוּרָ֔א בִּמְדִינַ֖ת בָּבֶֽל׃ ",
        "versenonikud": "נבוכדנצר מלכא עבד צלם די דהב רומה אמין שתין פתיה אמין שת אקימה בבקעת דורא במדינת בבל "
    },
    {
        "bookchapter": "דניאל",
        "chapter": "ג",
        "versechapter": "ב",
        "bookseder": "דניאל",
        "seder": "ב",
        "verseseder": "יז",
        "versenikud": "וּנְבוּכַדְנֶצַּ֣ר מַלְכָּ֡א שְׁלַ֡ח לְמִכְנַ֣שׁ ׀ לַֽאֲחַשְׁדַּרְפְּנַיָּ֡א סִגְנַיָּ֣א וּֽפַחֲוָתָ֡א אֲדַרְגָּזְרַיָּא֩ גְדָ֨בְרַיָּ֤א דְּתָבְרַיָּא֙ תִּפְתָּיֵ֔א וְכֹ֖ל שִׁלְטֹנֵ֣י מְדִֽינָתָ֑א לְמֵתֵא֙ לַחֲנֻכַּ֣ת צַלְמָ֔א דִּ֥י הֲקֵ֖ים נְבוּכַדְנֶצַּ֥ר מַלְכָּֽא׃ ",
        "versenonikud": "ונבוכדנצר מלכא שלח למכנש  לאחשדרפניא סגניא ופחותא אדרגזריא גדבריא דתבריא תפתיא וכל שלטני מדינתא למתא לחנכת צלמא די הקים נבוכדנצר מלכא "
    },
    {
        "bookchapter": "דניאל",
        "chapter": "ג",
        "versechapter": "ג",
        "bookseder": "דניאל",
        "seder": "ב",
        "verseseder": "יח",
        "versenikud": "בֵּאדַ֡יִן מִֽתְכַּנְּשִׁ֡ין אֲחַשְׁדַּרְפְּנַיָּ֡א סִגְנַיָּ֣א וּֽפַחֲוָתָ֡א אֲדַרְגָּזְרַיָּ֣א גְדָבְרַיָּא֩ דְּתָ֨בְרַיָּ֜א תִּפְתָּיֵ֗א וְכֹל֙ שִׁלְטֹנֵ֣י מְדִֽינָתָ֔א לַחֲנֻכַּ֣ת צַלְמָ֔א דִּ֥י הֲקֵ֖ים נְבוּכַדְנֶצַּ֣ר מַלְכָּ֑א וקאמין וְקָֽיְמִין֙ לָקֳבֵ֣ל צַלְמָ֔א דִּ֥י הֲקֵ֖ים נְבוּכַדְנֶצַּֽר׃ ",
        "versenonikud": "באדין מתכנשין אחשדרפניא סגניא ופחותא אדרגזריא גדבריא דתבריא תפתיא וכל שלטני מדינתא לחנכת צלמא די הקים נבוכדנצר מלכא וקאמין וקימין לקבל צלמא די הקים נבוכדנצר "
    },
    {
        "bookchapter": "דניאל",
        "chapter": "ג",
        "versechapter": "ד",
        "bookseder": "דניאל",
        "seder": "ב",
        "verseseder": "יט",
        "versenikud": "וְכָרוֹזָ֖א קָרֵ֣א בְחָ֑יִל לְכ֤וֹן אָֽמְרִין֙ עַֽמְמַיָּ֔א אֻמַּיָּ֖א וְלִשָּׁנַיָּֽא׃ ",
        "versenonikud": "וכרוזא קרא בחיל לכון אמרין עממיא אמיא ולשניא "
    },
    {
        "bookchapter": "דניאל",
        "chapter": "ג",
        "versechapter": "ה",
        "bookseder": "דניאל",
        "seder": "ב",
        "verseseder": "כ",
        "versenikud": "בְּעִדָּנָ֡א דִּֽי־ תִשְׁמְע֡וּן קָ֣ל קַרְנָ֣א מַ֠שְׁרוֹקִיתָא קיתרוס קַתְר֨וֹס סַבְּכָ֤א פְּסַנְתֵּרִין֙ סוּמְפֹּ֣נְיָ֔ה וְכֹ֖ל זְנֵ֣י זְמָרָ֑א תִּפְּל֤וּן וְתִסְגְּדוּן֙ לְצֶ֣לֶם דַּהֲבָ֔א דִּ֥י הֲקֵ֖ים נְבוּכַדְנֶצַּ֥ר מַלְכָּֽא׃ ",
        "versenonikud": "בעדנא די תשמעון קל קרנא משרוקיתא קיתרוס קתרוס סבכא פסנתרין סומפניה וכל זני זמרא תפלון ותסגדון לצלם דהבא די הקים נבוכדנצר מלכא "
    },
    {
        "bookchapter": "דניאל",
        "chapter": "ג",
        "versechapter": "ו",
        "bookseder": "דניאל",
        "seder": "ב",
        "verseseder": "כא",
        "versenikud": "וּמַן־ דִּי־ לָ֥א יִפֵּ֖ל וְיִסְגֻּ֑ד בַּהּ־ שַׁעֲתָ֣א יִתְרְמֵ֔א לְגֽוֹא־ אַתּ֥וּן נוּרָ֖א יָקִֽדְתָּֽא׃ ",
        "versenonikud": "ומן די לא יפל ויסגד בה שעתא יתרמא לגוא אתון נורא יקדתא "
    },
    {
        "bookchapter": "דניאל",
        "chapter": "ג",
        "versechapter": "ז",
        "bookseder": "דניאל",
        "seder": "ב",
        "verseseder": "כב",
        "versenikud": "כָּל־ קֳבֵ֣ל דְּנָ֡ה בֵּהּ־ זִמְנָ֡א כְּדִ֣י שָֽׁמְעִ֣ין כָּֽל־ עַמְמַיָּ֡א קָ֣ל קַרְנָא֩ מַשְׁר֨וֹקִיתָ֜א קיתרס קַתְר֤וֹס שַׂבְּכָא֙ פְּסַנְטֵרִ֔ין וְכֹ֖ל זְנֵ֣י זְמָרָ֑א נָֽפְלִ֨ין כָּֽל־ עַֽמְמַיָּ֜א אֻמַיָּ֣א וְלִשָּׁנַיָּ֗א סָֽגְדִין֙ לְצֶ֣לֶם דַּהֲבָ֔א דִּ֥י הֲקֵ֖ים נְבוּכַדְנֶצַּ֥ר מַלְכָּֽא׃ ",
        "versenonikud": "כל קבל דנה בה זמנא כדי שמעין כל עממיא קל קרנא משרוקיתא קיתרס קתרוס שבכא פסנטרין וכל זני זמרא נפלין כל עממיא אמיא ולשניא סגדין לצלם דהבא די הקים נבוכדנצר מלכא "
    },
    {
        "bookchapter": "דניאל",
        "chapter": "ג",
        "versechapter": "ח",
        "bookseder": "דניאל",
        "seder": "ב",
        "verseseder": "כג",
        "versenikud": "כָּל־ קֳבֵ֤ל דְּנָה֙ בֵּהּ־ זִמְנָ֔א קְרִ֖בוּ גֻּבְרִ֣ין כַּשְׂדָּאִ֑ין וַאֲכַ֥לוּ קַרְצֵיה֖וֹן דִּ֥י יְהוּדָיֵֽא׃ ",
        "versenonikud": "כל קבל דנה בה זמנא קרבו גברין כשדאין ואכלו קרציהון די יהודיא "
    },
    {
        "bookchapter": "דניאל",
        "chapter": "ג",
        "versechapter": "ט",
        "bookseder": "דניאל",
        "seder": "ב",
        "verseseder": "כד",
        "versenikud": "עֲנוֹ֙ וְאָ֣מְרִ֔ין לִנְבוּכַדְנֶצַּ֖ר מַלְכָּ֑א מַלְכָּ֖א לְעָלְמִ֥ין חֱיִֽי׃ ",
        "versenonikud": "ענו ואמרין לנבוכדנצר מלכא מלכא לעלמין חיי "
    },
    {
        "bookchapter": "דניאל",
        "chapter": "ג",
        "versechapter": "י",
        "bookseder": "דניאל",
        "seder": "ב",
        "verseseder": "כה",
        "versenikud": "אנתה אַ֣נְתְּ מַלְכָּא֮ שָׂ֣מְתָּ טְּעֵם֒ דִּ֣י כָל־ אֱנָ֡שׁ דִּֽי־ יִשְׁמַ֡ע קָ֣ל קַרְנָ֣א מַ֠שְׁרֹקִיתָא קיתרס קַתְר֨וֹס שַׂבְּכָ֤א פְסַנְתֵּרִין֙ וסיפניה וְסוּפֹּ֣נְיָ֔ה וְכֹ֖ל זְנֵ֣י זְמָרָ֑א יִפֵּ֥ל וְיִסְגֻּ֖ד לְצֶ֥לֶם דַּהֲבָֽא׃ ",
        "versenonikud": "אנתה אנת מלכא שמת טעם די כל אנש די ישמע קל קרנא משרקיתא קיתרס קתרוס שבכא פסנתרין וסיפניה וסופניה וכל זני זמרא יפל ויסגד לצלם דהבא "
    },
    {
        "bookchapter": "דניאל",
        "chapter": "ג",
        "versechapter": "יא",
        "bookseder": "דניאל",
        "seder": "ב",
        "verseseder": "כו",
        "versenikud": "וּמַן־ דִּי־ לָ֥א יִפֵּ֖ל וְיִסְגֻּ֑ד יִתְרְמֵ֕א לְגֽוֹא־ אַתּ֥וּן נוּרָ֖א יָקִֽדְתָּֽא׃ ",
        "versenonikud": "ומן די לא יפל ויסגד יתרמא לגוא אתון נורא יקדתא "
    },
    {
        "bookchapter": "דניאל",
        "chapter": "ג",
        "versechapter": "יב",
        "bookseder": "דניאל",
        "seder": "ב",
        "verseseder": "כז",
        "versenikud": "אִיתַ֞י גֻּבְרִ֣ין יְהוּדָאיִ֗ן דִּֽי־ מַנִּ֤יתָ יָתְהוֹן֙ עַל־ עֲבִידַת֙ מְדִינַ֣ת בָּבֶ֔ל שַׁדְרַ֥ךְ מֵישַׁ֖ךְ וַעֲבֵ֣ד נְג֑וֹ גֻּבְרַיָּ֣א אִלֵּ֗ךְ לָא־ שָׂ֨מֽוּ עליך עֲלָ֤ךְ מַלְכָּא֙ טְעֵ֔ם לאלהיך לֵֽאלָהָךְ֙ לָ֣א פָלְחִ֔ין וּלְצֶ֧לֶם דַּהֲבָ֛א דִּ֥י הֲקֵ֖ימְתָּ לָ֥א סָגְדִֽין׃ ",
        "versenonikud": "איתי גברין יהודאין די מנית יתהון על עבידת מדינת בבל שדרך מישך ועבד נגו גבריא אלך לא שמו עליך עלך מלכא טעם לאלהיך לאלהך לא פלחין ולצלם דהבא די הקימת לא סגדין "
    },
    {
        "bookchapter": "דניאל",
        "chapter": "ג",
        "versechapter": "יג",
        "bookseder": "דניאל",
        "seder": "ב",
        "verseseder": "כח",
        "versenikud": "בֵּאדַ֤יִן נְבוּכַדְנֶצַּר֙ בִּרְגַ֣ז וַחֲמָ֔ה אֲמַר֙ לְהַיְתָיָ֔ה לְשַׁדְרַ֥ךְ מֵישַׁ֖ךְ וַעֲבֵ֣ד נְג֑וֹ בֵּאדַ֙יִן֙ גֻּבְרַיָּ֣א אִלֵּ֔ךְ הֵיתָ֖יוּ קֳדָ֥ם מַלְכָּֽא׃ ",
        "versenonikud": "באדין נבוכדנצר ברגז וחמה אמר להיתיה לשדרך מישך ועבד נגו באדין גבריא אלך היתיו קדם מלכא "
    },
    {
        "bookchapter": "דניאל",
        "chapter": "ג",
        "versechapter": "יד",
        "bookseder": "דניאל",
        "seder": "ב",
        "verseseder": "כט",
        "versenikud": "עָנֵ֤ה נְבֻֽכַדְנֶצַּר֙ וְאָמַ֣ר לְה֔וֹן הַצְדָּ֕א שַׁדְרַ֥ךְ מֵישַׁ֖ךְ וַעֲבֵ֣ד נְג֑וֹ לֵֽאלָהַ֗י לָ֤א אִֽיתֵיכוֹן֙ פָּֽלְחִ֔ין וּלְצֶ֧לֶם דַּהֲבָ֛א דִּ֥י הֲקֵ֖ימֶת לָ֥א סָֽגְדִֽין׃ ",
        "versenonikud": "ענה נבכדנצר ואמר להון הצדא שדרך מישך ועבד נגו לאלהי לא איתיכון פלחין ולצלם דהבא די הקימת לא סגדין "
    },
    {
        "bookchapter": "דניאל",
        "chapter": "ג",
        "versechapter": "טו",
        "bookseder": "דניאל",
        "seder": "ב",
        "verseseder": "ל",
        "versenikud": "כְּעַ֞ן הֵ֧ן אִֽיתֵיכ֣וֹן עֲתִידִ֗ין דִּ֣י בְעִדָּנָ֡א דִּֽי־ תִשְׁמְע֡וּן קָ֣ל קַרְנָ֣א מַשְׁרוֹקִיתָ֣א קיתרס קַתְר֣וֹס שַׂבְּכָ֡א פְּסַנְתֵּרִין֩ וְסוּמְפֹּ֨נְיָ֜ה וְכֹ֣ל ׀ זְנֵ֣י זְמָרָ֗א תִּפְּל֣וּן וְתִסְגְּדוּן֮ לְצַלְמָ֣א דִֽי־ עַבְדֵת֒ וְהֵן֙ לָ֣א תִסְגְּד֔וּן בַּהּ־ שַׁעֲתָ֣ה תִתְרְמ֔וֹן לְגֽוֹא־ אַתּ֥וּן נוּרָ֖א יָקִֽדְתָּ֑א וּמַן־ ה֣וּא אֱלָ֔הּ דֵּ֥י יְשֵֽׁיזְבִנְכ֖וֹן מִן־ יְדָֽי׃ ",
        "versenonikud": "כען הן איתיכון עתידין די בעדנא די תשמעון קל קרנא משרוקיתא קיתרס קתרוס שבכא פסנתרין וסומפניה וכל  זני זמרא תפלון ותסגדון לצלמא די עבדת והן לא תסגדון בה שעתה תתרמון לגוא אתון נורא יקדתא ומן הוא אלה די ישיזבנכון מן ידי "
    },
    {
        "bookchapter": "דניאל",
        "chapter": "ג",
        "versechapter": "טז",
        "bookseder": "דניאל",
        "seder": "ב",
        "verseseder": "לא",
        "versenikud": "עֲנ֗וֹ שַׁדְרַ֤ךְ מֵישַׁךְ֙ וַעֲבֵ֣ד נְג֔וֹ וְאָמְרִ֖ין לְמַלְכָּ֑א נְבֽוּכַדְנֶצַּ֔ר לָֽא־ חַשְׁחִ֨ין אֲנַ֧חְנָה עַל־ דְּנָ֛ה פִּתְגָ֖ם לַהֲתָבוּתָֽךְ׃ ",
        "versenonikud": "ענו שדרך מישך ועבד נגו ואמרין למלכא נבוכדנצר לא חשחין אנחנה על דנה פתגם להתבותך "
    },
    {
        "bookchapter": "דניאל",
        "chapter": "ג",
        "versechapter": "יז",
        "bookseder": "דניאל",
        "seder": "ב",
        "verseseder": "לב",
        "versenikud": "הֵ֣ן אִיתַ֗י אֱלָהַ֙נָא֙ דִּֽי־ אֲנַ֣חְנָא פָֽלְחִ֔ין יָכִ֖ל לְשֵׁיזָבוּתַ֑נָא מִן־ אַתּ֨וּן נוּרָ֧א יָקִֽדְתָּ֛א וּמִן־ יְדָ֥ךְ מַלְכָּ֖א יְשֵׁיזִֽב׃ ",
        "versenonikud": "הן איתי אלהנא די אנחנא פלחין יכל לשיזבותנא מן אתון נורא יקדתא ומן ידך מלכא ישיזב "
    },
    {
        "bookchapter": "דניאל",
        "chapter": "ג",
        "versechapter": "יח",
        "bookseder": "דניאל",
        "seder": "ב",
        "verseseder": "לג",
        "versenikud": "וְהֵ֣ן לָ֔א יְדִ֥יעַ לֶהֱוֵא־ לָ֖ךְ מַלְכָּ֑א דִּ֤י לאלהיך לֵֽאלָהָךְ֙ לָא־ איתינא אִיתַ֣נָא פָֽלְחִ֔ין וּלְצֶ֧לֶם דַּהֲבָ֛א דִּ֥י הֲקֵ֖ימְתָּ לָ֥א נִסְגֻּֽד׃ ",
        "versenonikud": "והן לא ידיע להוא לך מלכא די לאלהיך לאלהך לא איתינא איתנא פלחין ולצלם דהבא די הקימת לא נסגד "
    },
    {
        "bookchapter": "דניאל",
        "chapter": "ג",
        "versechapter": "יט",
        "bookseder": "דניאל",
        "seder": "ב",
        "verseseder": "לד",
        "versenikud": "בֵּאדַ֨יִן נְבוּכַדְנֶצַּ֜ר הִתְמְלִ֣י חֱמָ֗א וּצְלֵ֤ם אַנְפּ֙וֹהִי֙ אשתנו אֶשְׁתַּנִּ֔י עַל־ שַׁדְרַ֥ךְ מֵישַׁ֖ךְ וַעֲבֵ֣ד נְג֑וֹ עָנֵ֤ה וְאָמַר֙ לְמֵזֵ֣א לְאַתּוּנָ֔א חַ֨ד־ שִׁבְעָ֔ה עַ֛ל דִּ֥י חֲזֵ֖ה לְמֵזְיֵֽהּ׃ ",
        "versenonikud": "באדין נבוכדנצר התמלי חמא וצלם אנפוהי אשתנו אשתני על שדרך מישך ועבד נגו ענה ואמר למזא לאתונא חד שבעה על די חזה למזיה "
    },
    {
        "bookchapter": "דניאל",
        "chapter": "ג",
        "versechapter": "כ",
        "bookseder": "דניאל",
        "seder": "ב",
        "verseseder": "לה",
        "versenikud": "וּלְגֻבְרִ֤ין גִּבָּֽרֵי־ חַ֙יִל֙ דִּ֣י בְחַיְלֵ֔הּ אֲמַר֙ לְכַפָּתָ֔ה לְשַׁדְרַ֥ךְ מֵישַׁ֖ךְ וַעֲבֵ֣ד נְג֑וֹ לְמִרְמֵ֕א לְאַתּ֥וּן נוּרָ֖א יָקִֽדְתָּֽא׃ ",
        "versenonikud": "ולגברין גברי חיל די בחילה אמר לכפתה לשדרך מישך ועבד נגו למרמא לאתון נורא יקדתא "
    },
    {
        "bookchapter": "דניאל",
        "chapter": "ג",
        "versechapter": "כא",
        "bookseder": "דניאל",
        "seder": "ב",
        "verseseder": "לו",
        "versenikud": "בֵּאדַ֜יִן גֻּבְרַיָּ֣א אִלֵּ֗ךְ כְּפִ֙תוּ֙ בְּסַרְבָּלֵיהוֹן֙ פטישיהון פַּטְּשֵׁיה֔וֹן וְכַרְבְּלָתְה֖וֹן וּלְבֻשֵׁיה֑וֹן וּרְמִ֕יו לְגֽוֹא־ אַתּ֥וּן נוּרָ֖א יָקִֽדְתָּֽא׃ ",
        "versenonikud": "באדין גבריא אלך כפתו בסרבליהון פטישיהון פטשיהון וכרבלתהון ולבשיהון ורמיו לגוא אתון נורא יקדתא "
    },
    {
        "bookchapter": "דניאל",
        "chapter": "ג",
        "versechapter": "כב",
        "bookseder": "דניאל",
        "seder": "ב",
        "verseseder": "לז",
        "versenikud": "כָּל־ קֳבֵ֣ל דְּנָ֗ה מִן־ דִּ֞י מִלַּ֤ת מַלְכָּא֙ מַחְצְפָ֔ה וְאַתּוּנָ֖א אֵזֵ֣ה יַתִּ֑ירָא גֻּבְרַיָּ֣א אִלֵּ֗ךְ דִּ֤י הַסִּ֙קוּ֙ לְשַׁדְרַ֤ךְ מֵישַׁךְ֙ וַעֲבֵ֣ד נְג֔וֹ קַטִּ֣ל הִמּ֔וֹן שְׁבִיבָ֖א דִּ֥י נוּרָֽא׃ ",
        "versenonikud": "כל קבל דנה מן די מלת מלכא מחצפה ואתונא אזה יתירא גבריא אלך די הסקו לשדרך מישך ועבד נגו קטל המון שביבא די נורא "
    },
    {
        "bookchapter": "דניאל",
        "chapter": "ג",
        "versechapter": "כג",
        "bookseder": "דניאל",
        "seder": "ב",
        "verseseder": "לח",
        "versenikud": "וְגֻבְרַיָּ֤א אִלֵּךְ֙ תְּלָ֣תֵּה֔וֹן שַׁדְרַ֥ךְ מֵישַׁ֖ךְ וַעֲבֵ֣ד נְג֑וֹ נְפַ֛לוּ לְגֽוֹא־ אַתּוּן־ נוּרָ֥א יָֽקִדְתָּ֖א מְכַפְּתִֽין׃ ",
        "versenonikud": "וגבריא אלך תלתהון שדרך מישך ועבד נגו נפלו לגוא אתון נורא יקדתא מכפתין "
    },
    {
        "bookchapter": "דניאל",
        "chapter": "ג",
        "versechapter": "כד",
        "bookseder": "דניאל",
        "seder": "ב",
        "verseseder": "לט",
        "versenikud": "אֱדַ֙יִן֙ נְבוּכַדְנֶצַּ֣ר מַלְכָּ֔א תְּוַ֖הּ וְקָ֣ם בְּהִתְבְּהָלָ֑ה עָנֵ֨ה וְאָמַ֜ר לְהַדָּֽבְר֗וֹהִי הֲלָא֩ גֻבְרִ֨ין תְּלָתָ֜א רְמֵ֤ינָא לְגוֹא־ נוּרָא֙ מְכַפְּתִ֔ין עָנַ֤יִן וְאָמְרִין֙ לְמַלְכָּ֔א יַצִּיבָ֖א מַלְכָּֽא׃ ",
        "versenonikud": "אדין נבוכדנצר מלכא תוה וקם בהתבהלה ענה ואמר להדברוהי הלא גברין תלתא רמינא לגוא נורא מכפתין ענין ואמרין למלכא יציבא מלכא "
    },
    {
        "bookchapter": "דניאל",
        "chapter": "ג",
        "versechapter": "כה",
        "bookseder": "דניאל",
        "seder": "ב",
        "verseseder": "מ",
        "versenikud": "עָנֵ֣ה וְאָמַ֗ר הָֽא־ אֲנָ֨ה חָזֵ֜ה גֻּבְרִ֣ין אַרְבְּעָ֗ה שְׁרַ֙יִן֙ מַהְלְכִ֣ין בְּגֽוֹא־ נוּרָ֔א וַחֲבָ֖ל לָא־ אִיתַ֣י בְּה֑וֹן וְרֵוֵהּ֙ דִּ֣י רביעיא רְֽבִיעָאָ֔ה דָּמֵ֖ה לְבַר־ אֱלָהִֽין׃ ",
        "versenonikud": "ענה ואמר הא אנה חזה גברין ארבעה שרין מהלכין בגוא נורא וחבל לא איתי בהון ורוה די רביעיא רביעאה דמה לבר אלהין "
    },
    {
        "bookchapter": "דניאל",
        "chapter": "ג",
        "versechapter": "כו",
        "bookseder": "דניאל",
        "seder": "ב",
        "verseseder": "מא",
        "versenikud": "בֵּאדַ֜יִן קְרֵ֣ב נְבוּכַדְנֶצַּ֗ר לִתְרַע֮ אַתּ֣וּן נוּרָ֣א יָקִֽדְתָּא֒ עָנֵ֣ה וְאָמַ֗ר שַׁדְרַ֨ךְ מֵישַׁ֧ךְ וַעֲבֵד־ נְג֛וֹ עַבְד֛וֹהִי דִּֽי־ אֱלָהָ֥א עליא עִלָּאָ֖ה פֻּ֣קוּ וֶאֱת֑וֹ בֵּאדַ֣יִן נָֽפְקִ֗ין שַׁדְרַ֥ךְ מֵישַׁ֛ךְ וַעֲבֵ֥ד נְג֖וֹ מִן־ גּ֥וֹא נוּרָֽא׃ ",
        "versenonikud": "באדין קרב נבוכדנצר לתרע אתון נורא יקדתא ענה ואמר שדרך מישך ועבד נגו עבדוהי די אלהא עליא עלאה פקו ואתו באדין נפקין שדרך מישך ועבד נגו מן גוא נורא "
    },
    {
        "bookchapter": "דניאל",
        "chapter": "ג",
        "versechapter": "כז",
        "bookseder": "דניאל",
        "seder": "ב",
        "verseseder": "מב",
        "versenikud": "וּ֠מִֽתְכַּנְּשִׁין אֲחַשְׁדַּרְפְּנַיָּ֞א סִגְנַיָּ֣א וּפַחֲוָתָא֮ וְהַדָּבְרֵ֣י מַלְכָּא֒ חָזַ֣יִן לְגֻבְרַיָּ֣א אִלֵּ֡ךְ דִּי֩ לָֽא־ שְׁלֵ֨ט נוּרָ֜א בְּגֶשְׁמְה֗וֹן וּשְׂעַ֤ר רֵֽאשְׁהוֹן֙ לָ֣א הִתְחָרַ֔ךְ וְסָרְבָּלֵיה֖וֹן לָ֣א שְׁנ֑וֹ וְרֵ֣יחַ נ֔וּר לָ֥א עֲדָ֖ת בְּהֽוֹן׃ ",
        "versenonikud": "ומתכנשין אחשדרפניא סגניא ופחותא והדברי מלכא חזין לגבריא אלך די לא שלט נורא בגשמהון ושער ראשהון לא התחרך וסרבליהון לא שנו וריח נור לא עדת בהון "
    },
    {
        "bookchapter": "דניאל",
        "chapter": "ג",
        "versechapter": "כח",
        "bookseder": "דניאל",
        "seder": "ב",
        "verseseder": "מג",
        "versenikud": "עָנֵ֨ה נְבֽוּכַדְנֶצַּ֜ר וְאָמַ֗ר בְּרִ֤יךְ אֱלָהֲהוֹן֙ דִּֽי־ שַׁדְרַ֤ךְ מֵישַׁךְ֙ וַעֲבֵ֣ד נְג֔וֹ דִּֽי־ שְׁלַ֤ח מַלְאֲכֵהּ֙ וְשֵׁיזִ֣ב לְעַבְד֔וֹהִי דִּ֥י הִתְרְחִ֖צוּ עֲל֑וֹהִי וּמִלַּ֤ת מַלְכָּא֙ שַׁנִּ֔יו וִיהַ֣בוּ גשמיהון גֶשְׁמְה֗וֹן דִּ֠י לָֽא־ יִפְלְח֤וּן וְלָֽא־ יִסְגְּדוּן֙ לְכָל־ אֱלָ֔הּ לָהֵ֖ן לֵאלָֽהֲהֽוֹן׃ ",
        "versenonikud": "ענה נבוכדנצר ואמר בריך אלההון די שדרך מישך ועבד נגו די שלח מלאכה ושיזב לעבדוהי די התרחצו עלוהי ומלת מלכא שניו ויהבו גשמיהון גשמהון די לא יפלחון ולא יסגדון לכל אלה להן לאלההון "
    },
    {
        "bookchapter": "דניאל",
        "chapter": "ג",
        "versechapter": "כט",
        "bookseder": "דניאל",
        "seder": "ב",
        "verseseder": "מד",
        "versenikud": "וּמִנִּי֮ שִׂ֣ים טְעֵם֒ דִּי֩ כָל־ עַ֨ם אֻמָּ֜ה וְלִשָּׁ֗ן דִּֽי־ יֵאמַ֤ר שלה שָׁלוּ֙ עַ֣ל אֱלָהֲה֗וֹן דִּֽי־ שַׁדְרַ֤ךְ מֵישַׁךְ֙ וַעֲבֵ֣ד נְג֔וֹא הַדָּמִ֣ין יִתְעֲבֵ֔ד וּבַיְתֵ֖הּ נְוָלִ֣י יִשְׁתַּוֵּ֑ה כָּל־ קֳבֵ֗ל דִּ֣י לָ֤א אִיתַי֙ אֱלָ֣ה אָחֳרָ֔ן דִּֽי־ יִכֻּ֥ל לְהַצָּלָ֖ה כִּדְנָֽה׃ ",
        "versenonikud": "ומני שים טעם די כל עם אמה ולשן די יאמר שלה שלו על אלההון די שדרך מישך ועבד נגוא הדמין יתעבד וביתה נולי ישתוה כל קבל די לא איתי אלה אחרן די יכל להצלה כדנה "
    }
]