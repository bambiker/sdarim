[
    {
        "bookchapter": "איוב",
        "chapter": "טו",
        "versechapter": "א",
        "bookseder": "איוב",
        "seder": "ג",
        "verseseder": "עח",
        "versenikud": "וַ֭יַּעַן אֱלִיפַ֥ז הַֽתֵּימָנִ֗י וַיֹּאמַֽר׃ ",
        "versenonikud": "ויען אליפז התימני ויאמר "
    },
    {
        "bookchapter": "איוב",
        "chapter": "טו",
        "versechapter": "ב",
        "bookseder": "איוב",
        "seder": "ג",
        "verseseder": "עט",
        "versenikud": "הֶֽחָכָ֗ם יַעֲנֶ֥ה דַֽעַת־ ר֑וּחַ וִֽימַלֵּ֖א קָדִ֣ים בִּטְנֽוֹ׃ ",
        "versenonikud": "החכם יענה דעת רוח וימלא קדים בטנו "
    },
    {
        "bookchapter": "איוב",
        "chapter": "טו",
        "versechapter": "ג",
        "bookseder": "איוב",
        "seder": "ג",
        "verseseder": "פ",
        "versenikud": "הוֹכֵ֣חַ בְּ֭דָבָר לֹ֣א יִסְכּ֑וֹן וּ֝מִלִּ֗ים לֹא־ יוֹעִ֥יל בָּֽם׃ ",
        "versenonikud": "הוכח בדבר לא יסכון ומלים לא יועיל בם "
    },
    {
        "bookchapter": "איוב",
        "chapter": "טו",
        "versechapter": "ד",
        "bookseder": "איוב",
        "seder": "ג",
        "verseseder": "פא",
        "versenikud": "אַף־ אַ֭תָּה תָּפֵ֣ר יִרְאָ֑ה וְתִגְרַ֥ע שִׂ֝יחָ֗ה לִפְנֵי־ אֵֽל׃ ",
        "versenonikud": "אף אתה תפר יראה ותגרע שיחה לפני אל "
    },
    {
        "bookchapter": "איוב",
        "chapter": "טו",
        "versechapter": "ה",
        "bookseder": "איוב",
        "seder": "ג",
        "verseseder": "פב",
        "versenikud": "כִּ֤י יְאַלֵּ֣ף עֲוֺנְךָ֣ פִ֑יךָ וְ֝תִבְחַ֗ר לְשׁ֣וֹן עֲרוּמִֽים׃ ",
        "versenonikud": "כי יאלף עונך פיך ותבחר לשון ערומים "
    },
    {
        "bookchapter": "איוב",
        "chapter": "טו",
        "versechapter": "ו",
        "bookseder": "איוב",
        "seder": "ג",
        "verseseder": "פג",
        "versenikud": "יַרְשִֽׁיעֲךָ֣ פִ֣יךָ וְלֹא־ אָ֑נִי וּ֝שְׂפָתֶ֗יךָ יַעֲנוּ־ בָֽךְ׃ ",
        "versenonikud": "ירשיעך פיך ולא אני ושפתיך יענו בך "
    },
    {
        "bookchapter": "איוב",
        "chapter": "טו",
        "versechapter": "ז",
        "bookseder": "איוב",
        "seder": "ג",
        "verseseder": "פד",
        "versenikud": "הֲרִאישׁ֣וֹן אָ֭דָם תִּוָּלֵ֑ד וְלִפְנֵ֖י גְבָע֣וֹת חוֹלָֽלְתָּ׃ ",
        "versenonikud": "הראישון אדם תולד ולפני גבעות חוללת "
    },
    {
        "bookchapter": "איוב",
        "chapter": "טו",
        "versechapter": "ח",
        "bookseder": "איוב",
        "seder": "ג",
        "verseseder": "פה",
        "versenikud": "הַבְס֣וֹד אֱל֣וֹהַ תִּשְׁמָ֑ע וְתִגְרַ֖ע אֵלֶ֣יךָ חָכְמָֽה׃ ",
        "versenonikud": "הבסוד אלוה תשמע ותגרע אליך חכמה "
    },
    {
        "bookchapter": "איוב",
        "chapter": "טו",
        "versechapter": "ט",
        "bookseder": "איוב",
        "seder": "ג",
        "verseseder": "פו",
        "versenikud": "מַה־ יָּ֭דַעְתָּ וְלֹ֣א נֵדָ֑ע תָּ֝בִ֗ין וְֽלֹא־ עִמָּ֥נוּ הֽוּא׃ ",
        "versenonikud": "מה ידעת ולא נדע תבין ולא עמנו הוא "
    },
    {
        "bookchapter": "איוב",
        "chapter": "טו",
        "versechapter": "י",
        "bookseder": "איוב",
        "seder": "ג",
        "verseseder": "פז",
        "versenikud": "גַּם־ שָׂ֣ב גַּם־ יָשִׁ֣ישׁ בָּ֑נוּ כַּבִּ֖יר מֵאָבִ֣יךָ יָמִֽים׃ ",
        "versenonikud": "גם שב גם ישיש בנו כביר מאביך ימים "
    },
    {
        "bookchapter": "איוב",
        "chapter": "טו",
        "versechapter": "יא",
        "bookseder": "איוב",
        "seder": "ג",
        "verseseder": "פח",
        "versenikud": "הַמְעַ֣ט מִ֭מְּךָ תַּנְחֻמ֣וֹת אֵ֑ל וְ֝דָבָ֗ר לָאַ֥ט עִמָּֽךְ׃ ",
        "versenonikud": "המעט ממך תנחמות אל ודבר לאט עמך "
    },
    {
        "bookchapter": "איוב",
        "chapter": "טו",
        "versechapter": "יב",
        "bookseder": "איוב",
        "seder": "ג",
        "verseseder": "פט",
        "versenikud": "מַה־ יִּקָּחֲךָ֥ לִבֶּ֑ךָ וּֽמַה־ יִּרְזְמ֥וּן עֵינֶֽיךָ׃ ",
        "versenonikud": "מה יקחך לבך ומה ירזמון עיניך "
    },
    {
        "bookchapter": "איוב",
        "chapter": "טו",
        "versechapter": "יג",
        "bookseder": "איוב",
        "seder": "ג",
        "verseseder": "צ",
        "versenikud": "כִּֽי־ תָשִׁ֣יב אֶל־ אֵ֣ל רוּחֶ֑ךָ וְהֹצֵ֖אתָ מִפִּ֣יךָ מִלִּֽין׃ ",
        "versenonikud": "כי תשיב אל אל רוחך והצאת מפיך מלין "
    },
    {
        "bookchapter": "איוב",
        "chapter": "טו",
        "versechapter": "יד",
        "bookseder": "איוב",
        "seder": "ג",
        "verseseder": "צא",
        "versenikud": "מָֽה־ אֱנ֥וֹשׁ כִּֽי־ יִזְכֶּ֑ה וְכִֽי־ יִ֝צְדַּ֗ק יְל֣וּד אִשָּֽׁה׃ ",
        "versenonikud": "מה אנוש כי יזכה וכי יצדק ילוד אשה "
    },
    {
        "bookchapter": "איוב",
        "chapter": "טו",
        "versechapter": "טו",
        "bookseder": "איוב",
        "seder": "ג",
        "verseseder": "צב",
        "versenikud": "הֵ֣ן בקדשו בִּ֭קְדֹשָׁיו לֹ֣א יַאֲמִ֑ין וְ֝שָׁמַ֗יִם לֹא־ זַכּ֥וּ בְעֵינָֽיו׃ ",
        "versenonikud": "הן בקדשו בקדשיו לא יאמין ושמים לא זכו בעיניו "
    },
    {
        "bookchapter": "איוב",
        "chapter": "טו",
        "versechapter": "טז",
        "bookseder": "איוב",
        "seder": "ג",
        "verseseder": "צג",
        "versenikud": "אַ֭ף כִּֽי־ נִתְעָ֥ב וְֽנֶאֱלָ֑ח אִישׁ־ שֹׁתֶ֖ה כַמַּ֣יִם עַוְלָֽה׃ ",
        "versenonikud": "אף כי נתעב ונאלח איש שתה כמים עולה "
    },
    {
        "bookchapter": "איוב",
        "chapter": "טו",
        "versechapter": "יז",
        "bookseder": "איוב",
        "seder": "ג",
        "verseseder": "צד",
        "versenikud": "אֲחַוְךָ֥ שְֽׁמַֽע־ לִ֑י וְזֶֽה־ חָ֝זִ֗יתִי וַאֲסַפֵּֽרָה׃ ",
        "versenonikud": "אחוך שמע לי וזה חזיתי ואספרה "
    },
    {
        "bookchapter": "איוב",
        "chapter": "טו",
        "versechapter": "יח",
        "bookseder": "איוב",
        "seder": "ג",
        "verseseder": "צה",
        "versenikud": "אֲשֶׁר־ חֲכָמִ֥ים יַגִּ֑ידוּ וְלֹ֥א כִֽ֝חֲד֗וּ מֵאֲבוֹתָֽם׃ ",
        "versenonikud": "אשר חכמים יגידו ולא כחדו מאבותם "
    },
    {
        "bookchapter": "איוב",
        "chapter": "טו",
        "versechapter": "יט",
        "bookseder": "איוב",
        "seder": "ג",
        "verseseder": "צו",
        "versenikud": "לָהֶ֣ם לְ֭בַדָּם נִתְּנָ֣ה הָאָ֑רֶץ וְלֹא־ עָ֖בַר זָ֣ר בְּתוֹכָֽם׃ ",
        "versenonikud": "להם לבדם נתנה הארץ ולא עבר זר בתוכם "
    },
    {
        "bookchapter": "איוב",
        "chapter": "טו",
        "versechapter": "כ",
        "bookseder": "איוב",
        "seder": "ג",
        "verseseder": "צז",
        "versenikud": "כָּל־ יְמֵ֣י רָ֭שָׁע ה֣וּא מִתְחוֹלֵ֑ל וּמִסְפַּ֥ר שָׁ֝נִ֗ים נִצְפְּנ֥וּ לֶעָרִֽיץ׃ ",
        "versenonikud": "כל ימי רשע הוא מתחולל ומספר שנים נצפנו לעריץ "
    },
    {
        "bookchapter": "איוב",
        "chapter": "טו",
        "versechapter": "כא",
        "bookseder": "איוב",
        "seder": "ג",
        "verseseder": "צח",
        "versenikud": "קוֹל־ פְּחָדִ֥ים בְּאָזְנָ֑יו בַּ֝שָּׁל֗וֹם שׁוֹדֵ֥ד יְבוֹאֶֽנּוּ׃ ",
        "versenonikud": "קול פחדים באזניו בשלום שודד יבואנו "
    },
    {
        "bookchapter": "איוב",
        "chapter": "טו",
        "versechapter": "כב",
        "bookseder": "איוב",
        "seder": "ג",
        "verseseder": "צט",
        "versenikud": "לֹא־ יַאֲמִ֣ין שׁ֭וּב מִנִּי־ חֹ֑שֶׁךְ וצפו וְצָפ֖וּי ה֣וּא אֱלֵי־ חָֽרֶב׃ ",
        "versenonikud": "לא יאמין שוב מני חשך וצפו וצפוי הוא אלי חרב "
    },
    {
        "bookchapter": "איוב",
        "chapter": "טו",
        "versechapter": "כג",
        "bookseder": "איוב",
        "seder": "ג",
        "verseseder": "ק",
        "versenikud": "נֹ֘דֵ֤ד ה֣וּא לַלֶּ֣חֶם אַיֵּ֑ה יָדַ֓ע ׀ כִּֽי־ נָכ֖וֹן בְּיָד֣וֹ יֽוֹם־ חֹֽשֶׁךְ׃ ",
        "versenonikud": "נדד הוא ללחם איה ידע  כי נכון בידו יום חשך "
    },
    {
        "bookchapter": "איוב",
        "chapter": "טו",
        "versechapter": "כד",
        "bookseder": "איוב",
        "seder": "ג",
        "verseseder": "קא",
        "versenikud": "יְֽ֭בַעֲתֻהוּ צַ֣ר וּמְצוּקָ֑ה תִּ֝תְקְפֵ֗הוּ כְּמֶ֤לֶךְ ׀ עָתִ֬יד לַכִּידֽוֹר׃ ",
        "versenonikud": "יבעתהו צר ומצוקה תתקפהו כמלך  עתיד לכידור "
    },
    {
        "bookchapter": "איוב",
        "chapter": "טו",
        "versechapter": "כה",
        "bookseder": "איוב",
        "seder": "ג",
        "verseseder": "קב",
        "versenikud": "כִּֽי־ נָטָ֣ה אֶל־ אֵ֣ל יָד֑וֹ וְאֶל־ שַׁ֝דַּ֗י יִתְגַּבָּֽר׃ ",
        "versenonikud": "כי נטה אל אל ידו ואל שדי יתגבר "
    },
    {
        "bookchapter": "איוב",
        "chapter": "טו",
        "versechapter": "כו",
        "bookseder": "איוב",
        "seder": "ג",
        "verseseder": "קג",
        "versenikud": "יָר֣וּץ אֵלָ֣יו בְּצַוָּ֑אר בַּ֝עֲבִ֗י גַּבֵּ֥י מָֽגִנָּֽיו׃ ",
        "versenonikud": "ירוץ אליו בצואר בעבי גבי מגניו "
    },
    {
        "bookchapter": "איוב",
        "chapter": "טו",
        "versechapter": "כז",
        "bookseder": "איוב",
        "seder": "ג",
        "verseseder": "קד",
        "versenikud": "כִּֽי־ כִסָּ֣ה פָנָ֣יו בְּחֶלְבּ֑וֹ וַיַּ֖עַשׂ פִּימָ֣ה עֲלֵי־ כָֽסֶל׃ ",
        "versenonikud": "כי כסה פניו בחלבו ויעש פימה עלי כסל "
    },
    {
        "bookchapter": "איוב",
        "chapter": "טו",
        "versechapter": "כח",
        "bookseder": "איוב",
        "seder": "ג",
        "verseseder": "קה",
        "versenikud": "וַיִּשְׁכּ֤וֹן ׀ עָ֘רִ֤ים נִכְחָד֗וֹת בָּ֭תִּים לֹא־ יֵ֣שְׁבוּ לָ֑מוֹ אֲשֶׁ֖ר הִתְעַתְּד֣וּ לְגַלִּֽים׃ ",
        "versenonikud": "וישכון  ערים נכחדות בתים לא ישבו למו אשר התעתדו לגלים "
    },
    {
        "bookchapter": "איוב",
        "chapter": "טו",
        "versechapter": "כט",
        "bookseder": "איוב",
        "seder": "ג",
        "verseseder": "קו",
        "versenikud": "לֹֽא־ יֶ֭עְשַׁר וְלֹא־ יָק֣וּם חֵיל֑וֹ וְלֹֽא־ יִטֶּ֖ה לָאָ֣רֶץ מִנְלָֽם׃ ",
        "versenonikud": "לא יעשר ולא יקום חילו ולא יטה לארץ מנלם "
    },
    {
        "bookchapter": "איוב",
        "chapter": "טו",
        "versechapter": "ל",
        "bookseder": "איוב",
        "seder": "ג",
        "verseseder": "קז",
        "versenikud": "לֹֽא־ יָס֨וּר ׀ מִנִּי־ חֹ֗שֶׁךְ יֹֽ֭נַקְתּוֹ תְּיַבֵּ֣שׁ שַׁלְהָ֑בֶת וְ֝יָס֗וּר בְּר֣וּחַ פִּֽיו׃ ",
        "versenonikud": "לא יסור  מני חשך ינקתו תיבש שלהבת ויסור ברוח פיו "
    },
    {
        "bookchapter": "איוב",
        "chapter": "טו",
        "versechapter": "לא",
        "bookseder": "איוב",
        "seder": "ג",
        "verseseder": "קח",
        "versenikud": "אַל־ יַאֲמֵ֣ן בשו בַּשָּׁ֣יו נִתְעָ֑ה כִּי־ שָׁ֝֗וְא תִּהְיֶ֥ה תְמוּרָתֽוֹ׃ ",
        "versenonikud": "אל יאמן בשו בשיו נתעה כי שוא תהיה תמורתו "
    },
    {
        "bookchapter": "איוב",
        "chapter": "טו",
        "versechapter": "לב",
        "bookseder": "איוב",
        "seder": "ג",
        "verseseder": "קט",
        "versenikud": "בְּֽלֹא־ י֭וֹמוֹ תִּמָּלֵ֑א וְ֝כִפָּת֗וֹ לֹ֣א רַעֲנָֽנָה׃ ",
        "versenonikud": "בלא יומו תמלא וכפתו לא רעננה "
    },
    {
        "bookchapter": "איוב",
        "chapter": "טו",
        "versechapter": "לג",
        "bookseder": "איוב",
        "seder": "ג",
        "verseseder": "קי",
        "versenikud": "יַחְמֹ֣ס כַּגֶּ֣פֶן בִּסְר֑וֹ וְיַשְׁלֵ֥ךְ כַּ֝זַּ֗יִת נִצָּתֽוֹ׃ ",
        "versenonikud": "יחמס כגפן בסרו וישלך כזית נצתו "
    },
    {
        "bookchapter": "איוב",
        "chapter": "טו",
        "versechapter": "לד",
        "bookseder": "איוב",
        "seder": "ג",
        "verseseder": "קיא",
        "versenikud": "כִּֽי־ עֲדַ֣ת חָנֵ֣ף גַּלְמ֑וּד וְ֝אֵ֗שׁ אָכְלָ֥ה אָֽהֳלֵי־ שֹֽׁחַד׃ ",
        "versenonikud": "כי עדת חנף גלמוד ואש אכלה אהלי שחד "
    },
    {
        "bookchapter": "איוב",
        "chapter": "טו",
        "versechapter": "לה",
        "bookseder": "איוב",
        "seder": "ג",
        "verseseder": "קיב",
        "versenikud": "הָרֹ֣ה עָ֭מָל וְיָ֣לֹד אָ֑וֶן וּ֝בִטְנָ֗ם תָּכִ֥ין מִרְמָֽה׃ ",
        "versenonikud": "הרה עמל וילד און ובטנם תכין מרמה "
    }
]