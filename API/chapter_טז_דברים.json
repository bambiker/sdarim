[
    {
        "bookchapter": "דברים",
        "chapter": "טז",
        "versechapter": "א",
        "bookseder": "דברים",
        "seder": "יג",
        "verseseder": "יח",
        "parasha": "ראה",
        "versenikud": "שָׁמוֹר֙ אֶת־ חֹ֣דֶשׁ הָאָבִ֔יב וְעָשִׂ֣יתָ פֶּ֔סַח לַיהוָ֖ה אֱלֹהֶ֑יךָ כִּ֞י בְּחֹ֣דֶשׁ הָֽאָבִ֗יב הוֹצִ֨יאֲךָ֜ יְהוָ֧ה אֱלֹהֶ֛יךָ מִמִּצְרַ֖יִם לָֽיְלָה׃ ",
        "versenonikud": "שמור את חדש האביב ועשית פסח ליהוה אלהיך כי בחדש האביב הוציאך יהוה אלהיך ממצרים לילה "
    },
    {
        "bookchapter": "דברים",
        "chapter": "טז",
        "versechapter": "ב",
        "bookseder": "דברים",
        "seder": "יג",
        "verseseder": "יט",
        "parasha": "ראה",
        "versenikud": "וְזָבַ֥חְתָּ פֶּ֛סַח לַיהוָ֥ה אֱלֹהֶ֖יךָ צֹ֣אן וּבָקָ֑ר בַּמָּקוֹם֙ אֲשֶׁר־ יִבְחַ֣ר יְהוָ֔ה לְשַׁכֵּ֥ן שְׁמ֖וֹ שָֽׁם׃ ",
        "versenonikud": "וזבחת פסח ליהוה אלהיך צאן ובקר במקום אשר יבחר יהוה לשכן שמו שם "
    },
    {
        "bookchapter": "דברים",
        "chapter": "טז",
        "versechapter": "ג",
        "bookseder": "דברים",
        "seder": "יג",
        "verseseder": "כ",
        "parasha": "ראה",
        "versenikud": "לֹא־ תֹאכַ֤ל עָלָיו֙ חָמֵ֔ץ שִׁבְעַ֥ת יָמִ֛ים תֹּֽאכַל־ עָלָ֥יו מַצּ֖וֹת לֶ֣חֶם עֹ֑נִי כִּ֣י בְחִפָּז֗וֹן יָצָ֙אתָ֙ מֵאֶ֣רֶץ מִצְרַ֔יִם לְמַ֣עַן תִּזְכֹּר֔ אֶת־ י֤וֹם צֵֽאתְךָ֙ מֵאֶ֣רֶץ מִצְרַ֔יִם כֹּ֖ל יְמֵ֥י חַיֶּֽיךָ׃ ",
        "versenonikud": "לא תאכל עליו חמץ שבעת ימים תאכל עליו מצות לחם עני כי בחפזון יצאת מארץ מצרים למען תזכר את יום צאתך מארץ מצרים כל ימי חייך "
    },
    {
        "bookchapter": "דברים",
        "chapter": "טז",
        "versechapter": "ד",
        "bookseder": "דברים",
        "seder": "יג",
        "verseseder": "כא",
        "parasha": "ראה",
        "versenikud": "וְלֹֽא־ יֵרָאֶ֨ה לְךָ֥ שְׂאֹ֛ר בְּכָל־ גְּבֻלְךָ֖ שִׁבְעַ֣ת יָמִ֑ים וְלֹא־ יָלִ֣ין מִן־ הַבָּשָׂ֗ר אֲשֶׁ֨ר תִּזְבַּ֥ח בָּעֶ֛רֶב בַּיּ֥וֹם הָרִאשׁ֖וֹן לַבֹּֽקֶר׃ ",
        "versenonikud": "ולא יראה לך שאר בכל גבלך שבעת ימים ולא ילין מן הבשר אשר תזבח בערב ביום הראשון לבקר "
    },
    {
        "bookchapter": "דברים",
        "chapter": "טז",
        "versechapter": "ה",
        "bookseder": "דברים",
        "seder": "יג",
        "verseseder": "כב",
        "parasha": "ראה",
        "versenikud": "לֹ֥א תוּכַ֖ל לִזְבֹּ֣חַ אֶת־ הַפָּ֑סַח בְּאַחַ֣ד שְׁעָרֶ֔יךָ אֲשֶׁר־ יְהוָ֥ה אֱלֹהֶ֖יךָ נֹתֵ֥ן לָֽךְ׃ ",
        "versenonikud": "לא תוכל לזבח את הפסח באחד שעריך אשר יהוה אלהיך נתן לך "
    },
    {
        "bookchapter": "דברים",
        "chapter": "טז",
        "versechapter": "ו",
        "bookseder": "דברים",
        "seder": "יג",
        "verseseder": "כג",
        "parasha": "ראה",
        "versenikud": "כִּ֠י אִֽם־ אֶל־ הַמָּק֞וֹם אֲשֶׁר־ יִבְחַ֨ר יְהוָ֤ה אֱלֹהֶ֙יךָ֙ לְשַׁכֵּ֣ן שְׁמ֔וֹ שָׁ֛ם תִּזְבַּ֥ח אֶת־ הַפֶּ֖סַח בָּעָ֑רֶב כְּב֣וֹא הַשֶּׁ֔מֶשׁ מוֹעֵ֖ד צֵֽאתְךָ֥ מִמִּצְרָֽיִם׃ ",
        "versenonikud": "כי אם אל המקום אשר יבחר יהוה אלהיך לשכן שמו שם תזבח את הפסח בערב כבוא השמש מועד צאתך ממצרים "
    },
    {
        "bookchapter": "דברים",
        "chapter": "טז",
        "versechapter": "ז",
        "bookseder": "דברים",
        "seder": "יג",
        "verseseder": "כד",
        "parasha": "ראה",
        "versenikud": "וּבִשַּׁלְתָּ֙ וְאָ֣כַלְתָּ֔ בַּמָּק֕וֹם אֲשֶׁ֥ר יִבְחַ֛ר יְהוָ֥ה אֱלֹהֶ֖יךָ בּ֑וֹ וּפָנִ֣יתָ בַבֹּ֔קֶר וְהָלַכְתָּ֖ לְאֹהָלֶֽיךָ׃ ",
        "versenonikud": "ובשלת ואכלת במקום אשר יבחר יהוה אלהיך בו ופנית בבקר והלכת לאהליך "
    },
    {
        "bookchapter": "דברים",
        "chapter": "טז",
        "versechapter": "ח",
        "bookseder": "דברים",
        "seder": "יג",
        "verseseder": "כה",
        "parasha": "ראה",
        "versenikud": "שֵׁ֥שֶׁת יָמִ֖ים תֹּאכַ֣ל מַצּ֑וֹת וּבַיּ֣וֹם הַשְּׁבִיעִ֗י עֲצֶ֙רֶת֙ לַיהוָ֣ה אֱלֹהֶ֔יךָ לֹ֥א תַעֲשֶׂ֖ה מְלָאכָֽה׃ ",
        "versenonikud": "ששת ימים תאכל מצות וביום השביעי עצרת ליהוה אלהיך לא תעשה מלאכה "
    },
    {
        "bookchapter": "דברים",
        "chapter": "טז",
        "versechapter": "ט",
        "bookseder": "דברים",
        "seder": "יג",
        "verseseder": "כו",
        "parasha": "ראה",
        "versenikud": "שִׁבְעָ֥ה שָׁבֻעֹ֖ת תִּסְפָּר־ לָ֑ךְ מֵהָחֵ֤ל חֶרְמֵשׁ֙ בַּקָּמָ֔ה תָּחֵ֣ל לִסְפֹּ֔ר שִׁבְעָ֖ה שָׁבֻעֽוֹת׃ ",
        "versenonikud": "שבעה שבעת תספר לך מהחל חרמש בקמה תחל לספר שבעה שבעות "
    },
    {
        "bookchapter": "דברים",
        "chapter": "טז",
        "versechapter": "י",
        "bookseder": "דברים",
        "seder": "יג",
        "verseseder": "כז",
        "parasha": "ראה",
        "versenikud": "וְעָשִׂ֜יתָ חַ֤ג שָׁבֻעוֹת֙ לַיהוָ֣ה אֱלֹהֶ֔יךָ מִסַּ֛ת נִדְבַ֥ת יָדְךָ֖ אֲשֶׁ֣ר תִּתֵּ֑ן כַּאֲשֶׁ֥ר יְבָרֶכְךָ֖ יְהוָ֥ה אֱלֹהֶֽיךָ׃ ",
        "versenonikud": "ועשית חג שבעות ליהוה אלהיך מסת נדבת ידך אשר תתן כאשר יברכך יהוה אלהיך "
    },
    {
        "bookchapter": "דברים",
        "chapter": "טז",
        "versechapter": "יא",
        "bookseder": "דברים",
        "seder": "יג",
        "verseseder": "כח",
        "parasha": "ראה",
        "versenikud": "וְשָׂמַחְתָּ֞ לִפְנֵ֣י ׀ יְהוָ֣ה אֱלֹהֶ֗יךָ אַתָּ֨ה וּבִנְךָ֣ וּבִתֶּךָ֮ וְעַבְדְּךָ֣ וַאֲמָתֶךָ֒ וְהַלֵּוִי֙ אֲשֶׁ֣ר בִּשְׁעָרֶ֔יךָ וְהַגֵּ֛ר וְהַיָּת֥וֹם וְהָאַלְמָנָ֖ה אֲשֶׁ֣ר בְּקִרְבֶּ֑ךָ בַּמָּק֗וֹם אֲשֶׁ֤ר יִבְחַר֙ יְהוָ֣ה אֱלֹהֶ֔יךָ לְשַׁכֵּ֥ן שְׁמ֖וֹ שָֽׁם׃ ",
        "versenonikud": "ושמחת לפני  יהוה אלהיך אתה ובנך ובתך ועבדך ואמתך והלוי אשר בשעריך והגר והיתום והאלמנה אשר בקרבך במקום אשר יבחר יהוה אלהיך לשכן שמו שם "
    },
    {
        "bookchapter": "דברים",
        "chapter": "טז",
        "versechapter": "יב",
        "bookseder": "דברים",
        "seder": "יג",
        "verseseder": "כט",
        "parasha": "ראה",
        "versenikud": "וְזָ֣כַרְתָּ֔ כִּי־ עֶ֥בֶד הָיִ֖יתָ בְּמִצְרָ֑יִם וְשָׁמַרְתָּ֣ וְעָשִׂ֔יתָ אֶת־ הַֽחֻקִּ֖ים הָאֵֽלֶּה׃ ",
        "versenonikud": "וזכרת כי עבד היית במצרים ושמרת ועשית את החקים האלה "
    },
    {
        "bookchapter": "דברים",
        "chapter": "טז",
        "versechapter": "יג",
        "bookseder": "דברים",
        "seder": "יג",
        "verseseder": "ל",
        "parasha": "ראה",
        "versenikud": "חַ֧ג הַסֻּכֹּ֛ת תַּעֲשֶׂ֥ה לְךָ֖ שִׁבְעַ֣ת יָמִ֑ים בְּאָ֨סְפְּךָ֔ מִֽגָּרְנְךָ֖ וּמִיִּקְבֶֽךָ׃ ",
        "versenonikud": "חג הסכת תעשה לך שבעת ימים באספך מגרנך ומיקבך "
    },
    {
        "bookchapter": "דברים",
        "chapter": "טז",
        "versechapter": "יד",
        "bookseder": "דברים",
        "seder": "יג",
        "verseseder": "לא",
        "parasha": "ראה",
        "versenikud": "וְשָׂמַחְתָּ֖ בְּחַגֶּ֑ךָ אַתָּ֨ה וּבִנְךָ֤ וּבִתֶּ֙ךָ֙ וְעַבְדְּךָ֣ וַאֲמָתֶ֔ךָ וְהַלֵּוִ֗י וְהַגֵּ֛ר וְהַיָּת֥וֹם וְהָאַלְמָנָ֖ה אֲשֶׁ֥ר בִּשְׁעָרֶֽיךָ׃ ",
        "versenonikud": "ושמחת בחגך אתה ובנך ובתך ועבדך ואמתך והלוי והגר והיתום והאלמנה אשר בשעריך "
    },
    {
        "bookchapter": "דברים",
        "chapter": "טז",
        "versechapter": "טו",
        "bookseder": "דברים",
        "seder": "יג",
        "verseseder": "לב",
        "parasha": "ראה",
        "versenikud": "שִׁבְעַ֣ת יָמִ֗ים תָּחֹג֙ לַיהוָ֣ה אֱלֹהֶ֔יךָ בַּמָּק֖וֹם אֲשֶׁר־ יִבְחַ֣ר יְהוָ֑ה כִּ֣י יְבָרֶכְךָ֞ יְהוָ֣ה אֱלֹהֶ֗יךָ בְּכֹ֤ל תְּבוּאָֽתְךָ֙ וּבְכֹל֙ מַעֲשֵׂ֣ה יָדֶ֔יךָ וְהָיִ֖יתָ אַ֥ךְ שָׂמֵֽחַ׃ ",
        "versenonikud": "שבעת ימים תחג ליהוה אלהיך במקום אשר יבחר יהוה כי יברכך יהוה אלהיך בכל תבואתך ובכל מעשה ידיך והיית אך שמח "
    },
    {
        "bookchapter": "דברים",
        "chapter": "טז",
        "versechapter": "טז",
        "bookseder": "דברים",
        "seder": "יג",
        "verseseder": "לג",
        "parasha": "ראה",
        "versenikud": "שָׁל֣וֹשׁ פְּעָמִ֣ים ׀ בַּשָּׁנָ֡ה יֵרָאֶ֨ה כָל־ זְכוּרְךָ֜ אֶת־ פְּנֵ֣י ׀ יְהוָ֣ה אֱלֹהֶ֗יךָ בַּמָּקוֹם֙ אֲשֶׁ֣ר יִבְחָ֔ר בְּחַ֧ג הַמַּצּ֛וֹת וּבְחַ֥ג הַשָּׁבֻע֖וֹת וּבְחַ֣ג הַסֻּכּ֑וֹת וְלֹ֧א יֵרָאֶ֛ה אֶת־ פְּנֵ֥י יְהוָ֖ה רֵיקָֽם׃ ",
        "versenonikud": "שלוש פעמים  בשנה יראה כל זכורך את פני  יהוה אלהיך במקום אשר יבחר בחג המצות ובחג השבעות ובחג הסכות ולא יראה את פני יהוה ריקם "
    },
    {
        "bookchapter": "דברים",
        "chapter": "טז",
        "versechapter": "יז",
        "bookseder": "דברים",
        "seder": "יג",
        "verseseder": "לד",
        "parasha": "ראה",
        "versenikud": "אִ֖ישׁ כְּמַתְּנַ֣ת יָד֑וֹ כְּבִרְכַּ֛ת יְהוָ֥ה אֱלֹהֶ֖יךָ אֲשֶׁ֥ר נָֽתַן־ לָֽךְ׃ ",
        "versenonikud": "איש כמתנת ידו כברכת יהוה אלהיך אשר נתן לך "
    },
    {
        "bookchapter": "דברים",
        "chapter": "טז",
        "versechapter": "יח",
        "bookseder": "דברים",
        "seder": "יד",
        "verseseder": "א",
        "parasha": "שפטים",
        "versenikud": "שֹׁפְטִ֣ים וְשֹֽׁטְרִ֗ים תִּֽתֶּן־ לְךָ֙ בְּכָל־ שְׁעָרֶ֔יךָ אֲשֶׁ֨ר יְהוָ֧ה אֱלֹהֶ֛יךָ נֹתֵ֥ן לְךָ֖ לִשְׁבָטֶ֑יךָ וְשָׁפְט֥וּ אֶת־ הָעָ֖ם מִשְׁפַּט־ צֶֽדֶק׃ ",
        "versenonikud": "שפטים ושטרים תתן לך בכל שעריך אשר יהוה אלהיך נתן לך לשבטיך ושפטו את העם משפט צדק "
    },
    {
        "bookchapter": "דברים",
        "chapter": "טז",
        "versechapter": "יט",
        "bookseder": "דברים",
        "seder": "יד",
        "verseseder": "ב",
        "parasha": "שפטים",
        "versenikud": "לֹא־ תַטֶּ֣ה מִשְׁפָּ֔ט לֹ֥א תַכִּ֖יר פָּנִ֑ים וְלֹא־ תִקַּ֣ח שֹׁ֔חַד כִּ֣י הַשֹּׁ֗חַד יְעַוֵּר֙ עֵינֵ֣י חֲכָמִ֔ים וִֽיסַלֵּ֖ף דִּבְרֵ֥י צַדִּיקִֽם׃ ",
        "versenonikud": "לא תטה משפט לא תכיר פנים ולא תקח שחד כי השחד יעור עיני חכמים ויסלף דברי צדיקם "
    },
    {
        "bookchapter": "דברים",
        "chapter": "טז",
        "versechapter": "כ",
        "bookseder": "דברים",
        "seder": "יד",
        "verseseder": "ג",
        "parasha": "שפטים",
        "versenikud": "צֶ֥דֶק צֶ֖דֶק תִּרְדֹּ֑ף לְמַ֤עַן תִּֽחְיֶה֙ וְיָרַשְׁתָּ֣ אֶת־ הָאָ֔רֶץ אֲשֶׁר־ יְהוָ֥ה אֱלֹהֶ֖יךָ נֹתֵ֥ן לָֽךְ׃ ",
        "versenonikud": "צדק צדק תרדף למען תחיה וירשת את הארץ אשר יהוה אלהיך נתן לך "
    },
    {
        "bookchapter": "דברים",
        "chapter": "טז",
        "versechapter": "כא",
        "bookseder": "דברים",
        "seder": "יד",
        "verseseder": "ד",
        "parasha": "שפטים",
        "versenikud": "לֹֽא־ תִטַּ֥ע לְךָ֛ אֲשֵׁרָ֖ה כָּל־ עֵ֑ץ אֵ֗צֶל מִזְבַּ֛ח יְהוָ֥ה אֱלֹהֶ֖יךָ אֲשֶׁ֥ר תַּעֲשֶׂה־ לָּֽךְ׃ ",
        "versenonikud": "לא תטע לך אשרה כל עץ אצל מזבח יהוה אלהיך אשר תעשה לך "
    },
    {
        "bookchapter": "דברים",
        "chapter": "טז",
        "versechapter": "כב",
        "bookseder": "דברים",
        "seder": "יד",
        "verseseder": "ה",
        "parasha": "שפטים",
        "versenikud": "וְלֹֽא־ תָקִ֥ים לְךָ֖ מַצֵּבָ֑ה אֲשֶׁ֥ר שָׂנֵ֖א יְהוָ֥ה אֱלֹהֶֽיךָ׃ ",
        "versenonikud": "ולא תקים לך מצבה אשר שנא יהוה אלהיך "
    }
]