[
    {
        "bookchapter": "שמואל א",
        "chapter": "יז",
        "versechapter": "לז",
        "bookseder": "שמואל",
        "seder": "יא",
        "verseseder": "א",
        "versenikud": "וַיֹּאמֶר֮ דָּוִד֒ יְהוָ֗ה אֲשֶׁ֨ר הִצִּלַ֜נִי מִיַּ֤ד הָֽאֲרִי֙ וּמִיַּ֣ד הַדֹּ֔ב ה֣וּא יַצִּילֵ֔נִי מִיַּ֥ד הַפְּלִשְׁתִּ֖י הַזֶּ֑ה וַיֹּ֨אמֶר שָׁא֤וּל אֶל־ דָּוִד֙ לֵ֔ךְ וַֽיהוָ֖ה יִהְיֶ֥ה עִמָּֽךְ׃ ",
        "versenonikud": "ויאמר דוד יהוה אשר הצלני מיד הארי ומיד הדב הוא יצילני מיד הפלשתי הזה ויאמר שאול אל דוד לך ויהוה יהיה עמך "
    },
    {
        "bookchapter": "שמואל א",
        "chapter": "יז",
        "versechapter": "לח",
        "bookseder": "שמואל",
        "seder": "יא",
        "verseseder": "ב",
        "versenikud": "וַיַּלְבֵּ֨שׁ שָׁא֤וּל אֶת־ דָּוִד֙ מַדָּ֔יו וְנָתַ֛ן ק֥וֹבַע נְחֹ֖שֶׁת עַל־ רֹאשׁ֑וֹ וַיַּלְבֵּ֥שׁ אֹת֖וֹ שִׁרְיֽוֹן׃ ",
        "versenonikud": "וילבש שאול את דוד מדיו ונתן קובע נחשת על ראשו וילבש אתו שריון "
    },
    {
        "bookchapter": "שמואל א",
        "chapter": "יז",
        "versechapter": "לט",
        "bookseder": "שמואל",
        "seder": "יא",
        "verseseder": "ג",
        "versenikud": "וַיַּחְגֹּ֣ר דָּוִ֣ד אֶת־ חַ֠רְבּוֹ מֵעַ֨ל לְמַדָּ֜יו וַיֹּ֣אֶל לָלֶכֶת֮ כִּ֣י לֹֽא־ נִסָּה֒ וַיֹּ֨אמֶר דָּוִ֜ד אֶל־ שָׁא֗וּל לֹ֥א אוּכַ֛ל לָלֶ֥כֶת בָּאֵ֖לֶּה כִּ֣י לֹ֣א נִסִּ֑יתִי וַיְסִרֵ֥ם דָּוִ֖ד מֵעָלָֽיו׃ ",
        "versenonikud": "ויחגר דוד את חרבו מעל למדיו ויאל ללכת כי לא נסה ויאמר דוד אל שאול לא אוכל ללכת באלה כי לא נסיתי ויסרם דוד מעליו "
    },
    {
        "bookchapter": "שמואל א",
        "chapter": "יז",
        "versechapter": "מ",
        "bookseder": "שמואל",
        "seder": "יא",
        "verseseder": "ד",
        "versenikud": "וַיִּקַּ֨ח מַקְל֜וֹ בְּיָד֗וֹ וַיִּבְחַר־ ל֣וֹ חֲמִשָּׁ֣ה חַלֻּקֵֽי־ אֲבָנִ֣ים ׀ מִן־ הַנַּ֡חַל וַיָּ֣שֶׂם אֹ֠תָם בִּכְלִ֨י הָרֹעִ֧ים אֲשֶׁר־ ל֛וֹ וּבַיַּלְק֖וּט וְקַלְּע֣וֹ בְיָד֑וֹ וַיִּגַּ֖שׁ אֶל־ הַפְּלִשְׁתִּֽי׃ ",
        "versenonikud": "ויקח מקלו בידו ויבחר לו חמשה חלקי אבנים  מן הנחל וישם אתם בכלי הרעים אשר לו ובילקוט וקלעו בידו ויגש אל הפלשתי "
    },
    {
        "bookchapter": "שמואל א",
        "chapter": "יז",
        "versechapter": "מא",
        "bookseder": "שמואל",
        "seder": "יא",
        "verseseder": "ה",
        "versenikud": "וַיֵּ֙לֶךְ֙ הַפְּלִשְׁתִּ֔י הֹלֵ֥ךְ וְקָרֵ֖ב אֶל־ דָּוִ֑ד וְהָאִ֛ישׁ נֹשֵׂ֥א הַצִּנָּ֖ה לְפָנָֽיו׃ ",
        "versenonikud": "וילך הפלשתי הלך וקרב אל דוד והאיש נשא הצנה לפניו "
    },
    {
        "bookchapter": "שמואל א",
        "chapter": "יז",
        "versechapter": "מב",
        "bookseder": "שמואל",
        "seder": "יא",
        "verseseder": "ו",
        "versenikud": "וַיַּבֵּ֧ט הַפְּלִשְׁתִּ֛י וַיִּרְאֶ֥ה אֶת־ דָּוִ֖ד וַיִּבְזֵ֑הוּ כִּֽי־ הָיָ֣ה נַ֔עַר וְאַדְמֹנִ֖י עִם־ יְפֵ֥ה מַרְאֶֽה׃ ",
        "versenonikud": "ויבט הפלשתי ויראה את דוד ויבזהו כי היה נער ואדמני עם יפה מראה "
    },
    {
        "bookchapter": "שמואל א",
        "chapter": "יז",
        "versechapter": "מג",
        "bookseder": "שמואל",
        "seder": "יא",
        "verseseder": "ז",
        "versenikud": "וַיֹּ֤אמֶר הַפְּלִשְׁתִּי֙ אֶל־ דָּוִ֔ד הֲכֶ֣לֶב אָנֹ֔כִי כִּֽי־ אַתָּ֥ה בָֽא־ אֵלַ֖י בַּמַּקְל֑וֹת וַיְקַלֵּ֧ל הַפְּלִשְׁתִּ֛י אֶת־ דָּוִ֖ד בֵּאלֹהָֽיו׃ ",
        "versenonikud": "ויאמר הפלשתי אל דוד הכלב אנכי כי אתה בא אלי במקלות ויקלל הפלשתי את דוד באלהיו "
    },
    {
        "bookchapter": "שמואל א",
        "chapter": "יז",
        "versechapter": "מד",
        "bookseder": "שמואל",
        "seder": "יא",
        "verseseder": "ח",
        "versenikud": "וַיֹּ֥אמֶר הַפְּלִשְׁתִּ֖י אֶל־ דָּוִ֑ד לְכָ֣ה אֵלַ֔י וְאֶתְּנָה֙ אֶת־ בְּשָׂ֣רְךָ֔ לְע֥וֹף הַשָּׁמַ֖יִם וּלְבֶהֱמַ֥ת הַשָּׂדֶֽה׃ ",
        "versenonikud": "ויאמר הפלשתי אל דוד לכה אלי ואתנה את בשרך לעוף השמים ולבהמת השדה "
    },
    {
        "bookchapter": "שמואל א",
        "chapter": "יז",
        "versechapter": "מה",
        "bookseder": "שמואל",
        "seder": "יא",
        "verseseder": "ט",
        "versenikud": "וַיֹּ֤אמֶר דָּוִד֙ אֶל־ הַפְּלִשְׁתִּ֔י אַתָּה֙ בָּ֣א אֵלַ֔י בְּחֶ֖רֶב וּבַחֲנִ֣ית וּבְכִיד֑וֹן וְאָנֹכִ֣י בָֽא־ אֵלֶ֗יךָ בְּשֵׁם֙ יְהוָ֣ה צְבָא֔וֹת אֱלֹהֵ֛י מַעַרְכ֥וֹת יִשְׂרָאֵ֖ל אֲשֶׁ֥ר חֵרַֽפְתָּ׃ ",
        "versenonikud": "ויאמר דוד אל הפלשתי אתה בא אלי בחרב ובחנית ובכידון ואנכי בא אליך בשם יהוה צבאות אלהי מערכות ישראל אשר חרפת "
    },
    {
        "bookchapter": "שמואל א",
        "chapter": "יז",
        "versechapter": "מו",
        "bookseder": "שמואל",
        "seder": "יא",
        "verseseder": "י",
        "versenikud": "הַיּ֣וֹם הַזֶּ֡ה יְסַגֶּרְךָ֩ יְהוָ֨ה בְּיָדִ֜י וְהִכִּיתִ֗ךָ וַהֲסִרֹתִ֤י אֶת־ רֹֽאשְׁךָ֙ מֵעָלֶ֔יךָ וְנָ֨תַתִּ֜י פֶּ֣גֶר מַחֲנֵ֤ה פְלִשְׁתִּים֙ הַיּ֣וֹם הַזֶּ֔ה לְע֥וֹף הַשָּׁמַ֖יִם וּלְחַיַּ֣ת הָאָ֑רֶץ וְיֵֽדְעוּ֙ כָּל־ הָאָ֔רֶץ כִּ֛י יֵ֥שׁ אֱלֹהִ֖ים לְיִשְׂרָאֵֽל׃ ",
        "versenonikud": "היום הזה יסגרך יהוה בידי והכיתך והסרתי את ראשך מעליך ונתתי פגר מחנה פלשתים היום הזה לעוף השמים ולחית הארץ וידעו כל הארץ כי יש אלהים לישראל "
    },
    {
        "bookchapter": "שמואל א",
        "chapter": "יז",
        "versechapter": "מז",
        "bookseder": "שמואל",
        "seder": "יא",
        "verseseder": "יא",
        "versenikud": "וְיֵֽדְעוּ֙ כָּל־ הַקָּהָ֣ל הַזֶּ֔ה כִּֽי־ לֹ֛א בְּחֶ֥רֶב וּבַחֲנִ֖ית יְהוֹשִׁ֣יעַ יְהוָ֑ה כִּ֤י לַֽיהוָה֙ הַמִּלְחָמָ֔ה וְנָתַ֥ן אֶתְכֶ֖ם בְּיָדֵֽנוּ׃ ",
        "versenonikud": "וידעו כל הקהל הזה כי לא בחרב ובחנית יהושיע יהוה כי ליהוה המלחמה ונתן אתכם בידנו "
    },
    {
        "bookchapter": "שמואל א",
        "chapter": "יז",
        "versechapter": "מח",
        "bookseder": "שמואל",
        "seder": "יא",
        "verseseder": "יב",
        "versenikud": "וְהָיָה֙ כִּֽי־ קָ֣ם הַפְּלִשְׁתִּ֔י וַיֵּ֥לֶךְ וַיִּקְרַ֖ב לִקְרַ֣את דָּוִ֑ד וַיְמַהֵ֣ר דָּוִ֔ד וַיָּ֥רָץ הַמַּעֲרָכָ֖ה לִקְרַ֥את הַפְּלִשְׁתִּֽי׃ ",
        "versenonikud": "והיה כי קם הפלשתי וילך ויקרב לקראת דוד וימהר דוד וירץ המערכה לקראת הפלשתי "
    },
    {
        "bookchapter": "שמואל א",
        "chapter": "יז",
        "versechapter": "מט",
        "bookseder": "שמואל",
        "seder": "יא",
        "verseseder": "יג",
        "versenikud": "וַיִּשְׁלַח֩ דָּוִ֨ד אֶת־ יָד֜וֹ אֶל־ הַכֶּ֗לִי וַיִּקַּ֨ח מִשָּׁ֥ם אֶ֙בֶן֙ וַיְקַלַּ֔ע וַיַּ֥ךְ אֶת־ הַפְּלִשְׁתִּ֖י אֶל־ מִצְח֑וֹ וַתִּטְבַּ֤ע הָאֶ֙בֶן֙ בְּמִצְח֔וֹ וַיִּפֹּ֥ל עַל־ פָּנָ֖יו אָֽרְצָה׃ ",
        "versenonikud": "וישלח דוד את ידו אל הכלי ויקח משם אבן ויקלע ויך את הפלשתי אל מצחו ותטבע האבן במצחו ויפל על פניו ארצה "
    },
    {
        "bookchapter": "שמואל א",
        "chapter": "יז",
        "versechapter": "נ",
        "bookseder": "שמואל",
        "seder": "יא",
        "verseseder": "יד",
        "versenikud": "וַיֶּחֱזַ֨ק דָּוִ֤ד מִן־ הַפְּלִשְׁתִּי֙ בַּקֶּ֣לַע וּבָאֶ֔בֶן וַיַּ֥ךְ אֶת־ הַפְּלִשְׁתִּ֖י וַיְמִיתֵ֑הוּ וְחֶ֖רֶב אֵ֥ין בְּיַד־ דָּוִֽד׃ ",
        "versenonikud": "ויחזק דוד מן הפלשתי בקלע ובאבן ויך את הפלשתי וימיתהו וחרב אין ביד דוד "
    },
    {
        "bookchapter": "שמואל א",
        "chapter": "יז",
        "versechapter": "נא",
        "bookseder": "שמואל",
        "seder": "יא",
        "verseseder": "טו",
        "versenikud": "וַיָּ֣רָץ דָּ֠וִד וַיַּעֲמֹ֨ד אֶל־ הַפְּלִשְׁתִּ֜י וַיִּקַּ֣ח אֶת־ חַ֠רְבּוֹ וַֽיִּשְׁלְפָ֤הּ מִתַּעְרָהּ֙ וַיְמֹ֣תְתֵ֔הוּ וַיִּכְרָת־ בָּ֖הּ אֶת־ רֹאשׁ֑וֹ וַיִּרְא֧וּ הַפְּלִשְׁתִּ֛ים כִּֽי־ מֵ֥ת גִּבּוֹרָ֖ם וַיָּנֻֽסוּ׃ ",
        "versenonikud": "וירץ דוד ויעמד אל הפלשתי ויקח את חרבו וישלפה מתערה וימתתהו ויכרת בה את ראשו ויראו הפלשתים כי מת גבורם וינסו "
    },
    {
        "bookchapter": "שמואל א",
        "chapter": "יז",
        "versechapter": "נב",
        "bookseder": "שמואל",
        "seder": "יא",
        "verseseder": "טז",
        "versenikud": "וַיָּקֻ֣מוּ אַנְשֵׁי֩ יִשְׂרָאֵ֨ל וִיהוּדָ֜ה וַיָּרִ֗עוּ וַֽיִּרְדְּפוּ֙ אֶת־ הַפְּלִשְׁתִּ֔ים עַד־ בּוֹאֲךָ֣ גַ֔יְא וְעַ֖ד שַׁעֲרֵ֣י עֶקְר֑וֹן וַֽיִּפְּל֞וּ חַֽלְלֵ֤י פְלִשְׁתִּים֙ בְּדֶ֣רֶךְ שַׁעֲרַ֔יִם וְעַד־ גַּ֖ת וְעַד־ עֶקְרֽוֹן׃ ",
        "versenonikud": "ויקמו אנשי ישראל ויהודה וירעו וירדפו את הפלשתים עד בואך גיא ועד שערי עקרון ויפלו חללי פלשתים בדרך שערים ועד גת ועד עקרון "
    },
    {
        "bookchapter": "שמואל א",
        "chapter": "יז",
        "versechapter": "נג",
        "bookseder": "שמואל",
        "seder": "יא",
        "verseseder": "יז",
        "versenikud": "וַיָּשֻׁ֙בוּ֙ בְּנֵ֣י יִשְׂרָאֵ֔ל מִדְּלֹ֖ק אַחֲרֵ֣י פְלִשְׁתִּ֑ים וַיָּשֹׁ֖סּוּ אֶת־ מַחֲנֵיהֶֽם׃ ",
        "versenonikud": "וישבו בני ישראל מדלק אחרי פלשתים וישסו את מחניהם "
    },
    {
        "bookchapter": "שמואל א",
        "chapter": "יז",
        "versechapter": "נד",
        "bookseder": "שמואל",
        "seder": "יא",
        "verseseder": "יח",
        "versenikud": "וַיִּקַּ֤ח דָּוִד֙ אֶת־ רֹ֣אשׁ הַפְּלִשְׁתִּ֔י וַיְבִאֵ֖הוּ יְרוּשָׁלִָ֑ם וְאֶת־ כֵּלָ֖יו שָׂ֥ם בְּאָהֳלֽוֹ׃ ",
        "versenonikud": "ויקח דוד את ראש הפלשתי ויבאהו ירושלם ואת כליו שם באהלו "
    },
    {
        "bookchapter": "שמואל א",
        "chapter": "יז",
        "versechapter": "נה",
        "bookseder": "שמואל",
        "seder": "יא",
        "verseseder": "יט",
        "versenikud": "וְכִרְא֨וֹת שָׁא֜וּל אֶת־ דָּוִ֗ד יֹצֵא֙ לִקְרַ֣את הַפְּלִשְׁתִּ֔י אָמַ֗ר אֶל־ אַבְנֵר֙ שַׂ֣ר הַצָּבָ֔א בֶּן־ מִי־ זֶ֥ה הַנַּ֖עַר אַבְנֵ֑ר וַיֹּ֣אמֶר אַבְנֵ֔ר חֵֽי־ נַפְשְׁךָ֥ הַמֶּ֖לֶךְ אִם־ יָדָֽעְתִּי׃ ",
        "versenonikud": "וכראות שאול את דוד יצא לקראת הפלשתי אמר אל אבנר שר הצבא בן מי זה הנער אבנר ויאמר אבנר חי נפשך המלך אם ידעתי "
    },
    {
        "bookchapter": "שמואל א",
        "chapter": "יז",
        "versechapter": "נו",
        "bookseder": "שמואל",
        "seder": "יא",
        "verseseder": "כ",
        "versenikud": "וַיֹּ֖אמֶר הַמֶּ֑לֶךְ שְׁאַ֣ל אַתָּ֔ה בֶּן־ מִי־ זֶ֖ה הָעָֽלֶם׃ ",
        "versenonikud": "ויאמר המלך שאל אתה בן מי זה העלם "
    },
    {
        "bookchapter": "שמואל א",
        "chapter": "יז",
        "versechapter": "נז",
        "bookseder": "שמואל",
        "seder": "יא",
        "verseseder": "כא",
        "versenikud": "וּכְשׁ֣וּב דָּוִ֗ד מֵֽהַכּוֹת֙ אֶת־ הַפְּלִשְׁתִּ֔י וַיִּקַּ֤ח אֹתוֹ֙ אַבְנֵ֔ר וַיְבִאֵ֖הוּ לִפְנֵ֣י שָׁא֑וּל וְרֹ֥אשׁ הַפְּלִשְׁתִּ֖י בְּיָדֽוֹ׃ ",
        "versenonikud": "וכשוב דוד מהכות את הפלשתי ויקח אתו אבנר ויבאהו לפני שאול וראש הפלשתי בידו "
    },
    {
        "bookchapter": "שמואל א",
        "chapter": "יז",
        "versechapter": "נח",
        "bookseder": "שמואל",
        "seder": "יא",
        "verseseder": "כב",
        "versenikud": "וַיֹּ֤אמֶר אֵלָיו֙ שָׁא֔וּל בֶּן־ מִ֥י אַתָּ֖ה הַנָּ֑עַר וַיֹּ֣אמֶר דָּוִ֔ד בֶּֽן־ עַבְדְּךָ֥ יִשַׁ֖י בֵּ֥ית הַלַּחְמִֽי׃ ",
        "versenonikud": "ויאמר אליו שאול בן מי אתה הנער ויאמר דוד בן עבדך ישי בית הלחמי "
    },
    {
        "bookchapter": "שמואל א",
        "chapter": "יח",
        "versechapter": "א",
        "bookseder": "שמואל",
        "seder": "יא",
        "verseseder": "כג",
        "versenikud": "וַיְהִ֗י כְּכַלֹּתוֹ֙ לְדַבֵּ֣ר אֶל־ שָׁא֔וּל וְנֶ֙פֶשׁ֙ יְה֣וֹנָתָ֔ן נִקְשְׁרָ֖ה בְּנֶ֣פֶשׁ דָּוִ֑ד ויאהבו וַיֶּאֱהָבֵ֥הוּ יְהוֹנָתָ֖ן כְּנַפְשֽׁוֹ׃ ",
        "versenonikud": "ויהי ככלתו לדבר אל שאול ונפש יהונתן נקשרה בנפש דוד ויאהבו ויאהבהו יהונתן כנפשו "
    },
    {
        "bookchapter": "שמואל א",
        "chapter": "יח",
        "versechapter": "ב",
        "bookseder": "שמואל",
        "seder": "יא",
        "verseseder": "כד",
        "versenikud": "וַיִּקָּחֵ֥הוּ שָׁא֖וּל בַּיּ֣וֹם הַה֑וּא וְלֹ֣א נְתָנ֔וֹ לָשׁ֖וּב בֵּ֥ית אָבִֽיו׃ ",
        "versenonikud": "ויקחהו שאול ביום ההוא ולא נתנו לשוב בית אביו "
    },
    {
        "bookchapter": "שמואל א",
        "chapter": "יח",
        "versechapter": "ג",
        "bookseder": "שמואל",
        "seder": "יא",
        "verseseder": "כה",
        "versenikud": "וַיִּכְרֹ֧ת יְהוֹנָתָ֛ן וְדָוִ֖ד בְּרִ֑ית בְּאַהֲבָת֥וֹ אֹת֖וֹ כְּנַפְשֽׁוֹ׃ ",
        "versenonikud": "ויכרת יהונתן ודוד ברית באהבתו אתו כנפשו "
    },
    {
        "bookchapter": "שמואל א",
        "chapter": "יח",
        "versechapter": "ד",
        "bookseder": "שמואל",
        "seder": "יא",
        "verseseder": "כו",
        "versenikud": "וַיִּתְפַּשֵּׁ֣ט יְהוֹנָתָ֗ן אֶֽת־ הַמְּעִיל֙ אֲשֶׁ֣ר עָלָ֔יו וַֽיִּתְּנֵ֖הוּ לְדָוִ֑ד וּמַדָּ֕יו וְעַד־ חַרְבּ֥וֹ וְעַד־ קַשְׁתּ֖וֹ וְעַד־ חֲגֹרֽוֹ׃ ",
        "versenonikud": "ויתפשט יהונתן את המעיל אשר עליו ויתנהו לדוד ומדיו ועד חרבו ועד קשתו ועד חגרו "
    },
    {
        "bookchapter": "שמואל א",
        "chapter": "יח",
        "versechapter": "ה",
        "bookseder": "שמואל",
        "seder": "יא",
        "verseseder": "כז",
        "versenikud": "וַיֵּצֵ֨א דָוִ֜ד בְּכֹל֩ אֲשֶׁ֨ר יִשְׁלָחֶ֤נּוּ שָׁאוּל֙ יַשְׂכִּ֔יל וַיְשִׂמֵ֣הוּ שָׁא֔וּל עַ֖ל אַנְשֵׁ֣י הַמִּלְחָמָ֑ה וַיִּיטַב֙ בְּעֵינֵ֣י כָל־ הָעָ֔ם וְגַ֕ם בְּעֵינֵ֖י עַבְדֵ֥י שָׁאֽוּל׃ ",
        "versenonikud": "ויצא דוד בכל אשר ישלחנו שאול ישכיל וישמהו שאול על אנשי המלחמה וייטב בעיני כל העם וגם בעיני עבדי שאול "
    },
    {
        "bookchapter": "שמואל א",
        "chapter": "יח",
        "versechapter": "ו",
        "bookseder": "שמואל",
        "seder": "יא",
        "verseseder": "כח",
        "versenikud": "וַיְהִ֣י בְּבוֹאָ֗ם בְּשׁ֤וּב דָּוִד֙ מֵהַכּ֣וֹת אֶת־ הַפְּלִשְׁתִּ֔י וַתֵּצֶ֨אנָה הַנָּשִׁ֜ים מִכָּל־ עָרֵ֤י יִשְׂרָאֵל֙ לשור לָשִׁ֣יר וְהַמְּחֹל֔וֹת לִקְרַ֖את שָׁא֣וּל הַמֶּ֑לֶךְ בְּתֻפִּ֥ים בְּשִׂמְחָ֖ה וּבְשָׁלִשִֽׁים׃ ",
        "versenonikud": "ויהי בבואם בשוב דוד מהכות את הפלשתי ותצאנה הנשים מכל ערי ישראל לשור לשיר והמחלות לקראת שאול המלך בתפים בשמחה ובשלשים "
    },
    {
        "bookchapter": "שמואל א",
        "chapter": "יח",
        "versechapter": "ז",
        "bookseder": "שמואל",
        "seder": "יא",
        "verseseder": "כט",
        "versenikud": "וַֽתַּעֲנֶ֛ינָה הַנָּשִׁ֥ים הַֽמְשַׂחֲק֖וֹת וַתֹּאמַ֑רְןָ הִכָּ֤ה שָׁאוּל֙ באלפו בַּאֲלָפָ֔יו וְדָוִ֖ד בְּרִבְבֹתָֽיו׃ ",
        "versenonikud": "ותענינה הנשים המשחקות ותאמרן הכה שאול באלפו באלפיו ודוד ברבבתיו "
    },
    {
        "bookchapter": "שמואל א",
        "chapter": "יח",
        "versechapter": "ח",
        "bookseder": "שמואל",
        "seder": "יא",
        "verseseder": "ל",
        "versenikud": "וַיִּ֨חַר לְשָׁא֜וּל מְאֹ֗ד וַיֵּ֤רַע בְּעֵינָיו֙ הַדָּבָ֣ר הַזֶּ֔ה וַיֹּ֗אמֶר נָתְנ֤וּ לְדָוִד֙ רְבָב֔וֹת וְלִ֥י נָתְנ֖וּ הָאֲלָפִ֑ים וְע֥וֹד ל֖וֹ אַ֥ךְ הַמְּלוּכָֽה׃ ",
        "versenonikud": "ויחר לשאול מאד וירע בעיניו הדבר הזה ויאמר נתנו לדוד רבבות ולי נתנו האלפים ועוד לו אך המלוכה "
    },
    {
        "bookchapter": "שמואל א",
        "chapter": "יח",
        "versechapter": "ט",
        "bookseder": "שמואל",
        "seder": "יא",
        "verseseder": "לא",
        "versenikud": "וַיְהִ֥י שָׁא֖וּל עון עוֹיֵ֣ן אֶת־ דָּוִ֑ד מֵהַיּ֥וֹם הַה֖וּא וָהָֽלְאָה׃ ",
        "versenonikud": "ויהי שאול עון עוין את דוד מהיום ההוא והלאה "
    },
    {
        "bookchapter": "שמואל א",
        "chapter": "יח",
        "versechapter": "י",
        "bookseder": "שמואל",
        "seder": "יא",
        "verseseder": "לב",
        "versenikud": "וַיְהִ֣י מִֽמָּחֳרָ֗ת וַתִּצְלַ֣ח רוּחַ֩ אֱלֹהִ֨ים ׀ רָעָ֤ה ׀ אֶל־ שָׁאוּל֙ וַיִּתְנַבֵּ֣א בְתוֹךְ־ הַבַּ֔יִת וְדָוִ֛ד מְנַגֵּ֥ן בְּיָד֖וֹ כְּי֣וֹם ׀ בְּי֑וֹם וְהַחֲנִ֖ית בְּיַד־ שָׁאֽוּל׃ ",
        "versenonikud": "ויהי ממחרת ותצלח רוח אלהים  רעה  אל שאול ויתנבא בתוך הבית ודוד מנגן בידו כיום  ביום והחנית ביד שאול "
    },
    {
        "bookchapter": "שמואל א",
        "chapter": "יח",
        "versechapter": "יא",
        "bookseder": "שמואל",
        "seder": "יא",
        "verseseder": "לג",
        "versenikud": "וַיָּ֤טֶל שָׁאוּל֙ אֶֽת־ הַחֲנִ֔ית וַיֹּ֕אמֶר אַכֶּ֥ה בְדָוִ֖ד וּבַקִּ֑יר וַיִּסֹּ֥ב דָּוִ֛ד מִפָּנָ֖יו פַּעֲמָֽיִם׃ ",
        "versenonikud": "ויטל שאול את החנית ויאמר אכה בדוד ובקיר ויסב דוד מפניו פעמים "
    },
    {
        "bookchapter": "שמואל א",
        "chapter": "יח",
        "versechapter": "יב",
        "bookseder": "שמואל",
        "seder": "יא",
        "verseseder": "לד",
        "versenikud": "וַיִּרָ֥א שָׁא֖וּל מִלִּפְנֵ֣י דָוִ֑ד כִּֽי־ הָיָ֤ה יְהוָה֙ עִמּ֔וֹ וּמֵעִ֥ם שָׁא֖וּל סָֽר׃ ",
        "versenonikud": "וירא שאול מלפני דוד כי היה יהוה עמו ומעם שאול סר "
    },
    {
        "bookchapter": "שמואל א",
        "chapter": "יח",
        "versechapter": "יג",
        "bookseder": "שמואל",
        "seder": "יא",
        "verseseder": "לה",
        "versenikud": "וַיְסִרֵ֤הוּ שָׁאוּל֙ מֵֽעִמּ֔וֹ וַיְשִׂמֵ֥הוּ ל֖וֹ שַׂר־ אָ֑לֶף וַיֵּצֵ֥א וַיָּבֹ֖א לִפְנֵ֥י הָעָֽם׃ ",
        "versenonikud": "ויסרהו שאול מעמו וישמהו לו שר אלף ויצא ויבא לפני העם "
    }
]