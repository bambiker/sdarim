[
    {
        "bookchapter": "שופטים",
        "chapter": "ח",
        "versechapter": "א",
        "bookseder": "שופטים",
        "seder": "ה",
        "verseseder": "כז",
        "versenikud": "וַיֹּאמְר֨וּ אֵלָ֜יו אִ֣ישׁ אֶפְרַ֗יִם מָֽה־ הַדָּבָ֤ר הַזֶּה֙ עָשִׂ֣יתָ לָּ֔נוּ לְבִלְתִּי֙ קְרֹ֣אות לָ֔נוּ כִּ֥י הָלַ֖כְתָּ לְהִלָּחֵ֣ם בְּמִדְיָ֑ן וַיְרִיב֥וּן אִתּ֖וֹ בְּחָזְקָֽה׃ ",
        "versenonikud": "ויאמרו אליו איש אפרים מה הדבר הזה עשית לנו לבלתי קראות לנו כי הלכת להלחם במדין ויריבון אתו בחזקה "
    },
    {
        "bookchapter": "שופטים",
        "chapter": "ח",
        "versechapter": "ב",
        "bookseder": "שופטים",
        "seder": "ה",
        "verseseder": "כח",
        "versenikud": "וַיֹּ֣אמֶר אֲלֵיהֶ֔ם מֶה־ עָשִׂ֥יתִי עַתָּ֖ה כָּכֶ֑ם הֲל֗וֹא ט֛וֹב עֹלְל֥וֹת אֶפְרַ֖יִם מִבְצִ֥יר אֲבִיעֶֽזֶר׃ ",
        "versenonikud": "ויאמר אליהם מה עשיתי עתה ככם הלוא טוב עללות אפרים מבציר אביעזר "
    },
    {
        "bookchapter": "שופטים",
        "chapter": "ח",
        "versechapter": "ג",
        "bookseder": "שופטים",
        "seder": "ו",
        "verseseder": "א",
        "versenikud": "בְּיֶדְכֶם֩ נָתַ֨ן אֱלֹהִ֜ים אֶת־ שָׂרֵ֤י מִדְיָן֙ אֶת־ עֹרֵ֣ב וְאֶת־ זְאֵ֔ב וּמַה־ יָּכֹ֖לְתִּי עֲשׂ֣וֹת כָּכֶ֑ם אָ֗ז רָפְתָ֤ה רוּחָם֙ מֵֽעָלָ֔יו בְּדַבְּר֖וֹ הַדָּבָ֥ר הַזֶּֽה׃ ",
        "versenonikud": "בידכם נתן אלהים את שרי מדין את ערב ואת זאב ומה יכלתי עשות ככם אז רפתה רוחם מעליו בדברו הדבר הזה "
    },
    {
        "bookchapter": "שופטים",
        "chapter": "ח",
        "versechapter": "ד",
        "bookseder": "שופטים",
        "seder": "ו",
        "verseseder": "ב",
        "versenikud": "וַיָּבֹ֥א גִדְע֖וֹן הַיַּרְדֵּ֑נָה עֹבֵ֣ר ה֗וּא וּשְׁלֹשׁ־ מֵא֤וֹת הָאִישׁ֙ אֲשֶׁ֣ר אִתּ֔וֹ עֲיֵפִ֖ים וְרֹדְפִֽים׃ ",
        "versenonikud": "ויבא גדעון הירדנה עבר הוא ושלש מאות האיש אשר אתו עיפים ורדפים "
    },
    {
        "bookchapter": "שופטים",
        "chapter": "ח",
        "versechapter": "ה",
        "bookseder": "שופטים",
        "seder": "ו",
        "verseseder": "ג",
        "versenikud": "וַיֹּ֙אמֶר֙ לְאַנְשֵׁ֣י סֻכּ֔וֹת תְּנוּ־ נָא֙ כִּכְּר֣וֹת לֶ֔חֶם לָעָ֖ם אֲשֶׁ֣ר בְּרַגְלָ֑י כִּי־ עֲיֵפִ֣ים הֵ֔ם וְאָנֹכִ֗י רֹדֵ֛ף אַחֲרֵ֛י זֶ֥בַח וְצַלְמֻנָּ֖ע מַלְכֵ֥י מִדְיָֽן׃ ",
        "versenonikud": "ויאמר לאנשי סכות תנו נא ככרות לחם לעם אשר ברגלי כי עיפים הם ואנכי רדף אחרי זבח וצלמנע מלכי מדין "
    },
    {
        "bookchapter": "שופטים",
        "chapter": "ח",
        "versechapter": "ו",
        "bookseder": "שופטים",
        "seder": "ו",
        "verseseder": "ד",
        "versenikud": "וַיֹּ֙אמֶר֙ שָׂרֵ֣י סֻכּ֔וֹת הֲ֠כַף זֶ֧בַח וְצַלְמֻנָּ֛ע עַתָּ֖ה בְּיָדֶ֑ךָ כִּֽי־ נִתֵּ֥ן לִֽצְבָאֲךָ֖ לָֽחֶם׃ ",
        "versenonikud": "ויאמר שרי סכות הכף זבח וצלמנע עתה בידך כי נתן לצבאך לחם "
    },
    {
        "bookchapter": "שופטים",
        "chapter": "ח",
        "versechapter": "ז",
        "bookseder": "שופטים",
        "seder": "ו",
        "verseseder": "ה",
        "versenikud": "וַיֹּ֣אמֶר גִּדְע֔וֹן לָכֵ֗ן בְּתֵ֧ת יְהוָ֛ה אֶת־ זֶ֥בַח וְאֶת־ צַלְמֻנָּ֖ע בְּיָדִ֑י וְדַשְׁתִּי֙ אֶת־ בְּשַׂרְכֶ֔ם אֶת־ קוֹצֵ֥י הַמִּדְבָּ֖ר וְאֶת־ הַֽבַּרְקֳנִֽים׃ ",
        "versenonikud": "ויאמר גדעון לכן בתת יהוה את זבח ואת צלמנע בידי ודשתי את בשרכם את קוצי המדבר ואת הברקנים "
    },
    {
        "bookchapter": "שופטים",
        "chapter": "ח",
        "versechapter": "ח",
        "bookseder": "שופטים",
        "seder": "ו",
        "verseseder": "ו",
        "versenikud": "וַיַּ֤עַל מִשָּׁם֙ פְּנוּאֵ֔ל וַיְדַבֵּ֥ר אֲלֵיהֶ֖ם כָּזֹ֑את וַיַּעֲנ֤וּ אוֹתוֹ֙ אַנְשֵׁ֣י פְנוּאֵ֔ל כַּאֲשֶׁ֥ר עָנ֖וּ אַנְשֵׁ֥י סֻכּֽוֹת׃ ",
        "versenonikud": "ויעל משם פנואל וידבר אליהם כזאת ויענו אותו אנשי פנואל כאשר ענו אנשי סכות "
    },
    {
        "bookchapter": "שופטים",
        "chapter": "ח",
        "versechapter": "ט",
        "bookseder": "שופטים",
        "seder": "ו",
        "verseseder": "ז",
        "versenikud": "וַיֹּ֛אמֶר גַּם־ לְאַנְשֵׁ֥י פְנוּאֵ֖ל לֵאמֹ֑ר בְּשׁוּבִ֣י בְשָׁל֔וֹם אֶתֹּ֖ץ אֶת־ הַמִּגְדָּ֥ל הַזֶּֽה׃ ",
        "versenonikud": "ויאמר גם לאנשי פנואל לאמר בשובי בשלום אתץ את המגדל הזה "
    },
    {
        "bookchapter": "שופטים",
        "chapter": "ח",
        "versechapter": "י",
        "bookseder": "שופטים",
        "seder": "ו",
        "verseseder": "ח",
        "versenikud": "וְזֶ֨בַח וְצַלְמֻנָּ֜ע בַּקַּרְקֹ֗ר וּמַחֲנֵיהֶ֤ם עִמָּם֙ כַּחֲמֵ֤שֶׁת עָשָׂר֙ אֶ֔לֶף כֹּ֚ל הַנּ֣וֹתָרִ֔ים מִכֹּ֖ל מַחֲנֵ֣ה בְנֵי־ קֶ֑דֶם וְהַנֹּ֣פְלִ֔ים מֵאָ֨ה וְעֶשְׂרִ֥ים אֶ֛לֶף אִ֖ישׁ שֹׁ֥לֵֽף חָֽרֶב׃ ",
        "versenonikud": "וזבח וצלמנע בקרקר ומחניהם עמם כחמשת עשר אלף כל הנותרים מכל מחנה בני קדם והנפלים מאה ועשרים אלף איש שלף חרב "
    },
    {
        "bookchapter": "שופטים",
        "chapter": "ח",
        "versechapter": "יא",
        "bookseder": "שופטים",
        "seder": "ו",
        "verseseder": "ט",
        "versenikud": "וַיַּ֣עַל גִּדְע֗וֹן דֶּ֚רֶךְ הַשְּׁכוּנֵ֣י בָֽאֳהָלִ֔ים מִקֶּ֥דֶם לְנֹ֖בַח וְיָגְבֳּהָ֑ה וַיַּךְ֙ אֶת־ הַֽמַּחֲנֶ֔ה וְהַֽמַּחֲנֶ֖ה הָ֥יָה בֶֽטַח׃ ",
        "versenonikud": "ויעל גדעון דרך השכוני באהלים מקדם לנבח ויגבהה ויך את המחנה והמחנה היה בטח "
    },
    {
        "bookchapter": "שופטים",
        "chapter": "ח",
        "versechapter": "יב",
        "bookseder": "שופטים",
        "seder": "ו",
        "verseseder": "י",
        "versenikud": "וַיָּנ֗וּסוּ זֶ֚בַח וְצַלְמֻנָּ֔ע וַיִּרְדֹּ֖ף אַחֲרֵיהֶ֑ם וַיִּלְכֹּ֞ד אֶת־ שְׁנֵ֣י ׀ מַלְכֵ֣י מִדְיָ֗ן אֶת־ זֶ֙בַח֙ וְאֶת־ צַלְמֻנָּ֔ע וְכָל־ הַֽמַּחֲנֶ֖ה הֶחֱרִֽיד׃ ",
        "versenonikud": "וינוסו זבח וצלמנע וירדף אחריהם וילכד את שני  מלכי מדין את זבח ואת צלמנע וכל המחנה החריד "
    },
    {
        "bookchapter": "שופטים",
        "chapter": "ח",
        "versechapter": "יג",
        "bookseder": "שופטים",
        "seder": "ו",
        "verseseder": "יא",
        "versenikud": "וַיָּ֛שָׁב גִּדְע֥וֹן בֶּן־ יוֹאָ֖שׁ מִן־ הַמִּלְחָמָ֑ה מִֽלְמַעֲלֵ֖ה הֶחָֽרֶס׃ ",
        "versenonikud": "וישב גדעון בן יואש מן המלחמה מלמעלה החרס "
    },
    {
        "bookchapter": "שופטים",
        "chapter": "ח",
        "versechapter": "יד",
        "bookseder": "שופטים",
        "seder": "ו",
        "verseseder": "יב",
        "versenikud": "וַיִּלְכָּד־ נַ֛עַר מֵאַנְשֵׁ֥י סֻכּ֖וֹת וַיִּשְׁאָלֵ֑הוּ וַיִּכְתֹּ֨ב אֵלָ֜יו אֶת־ שָׂרֵ֤י סֻכּוֹת֙ וְאֶת־ זְקֵנֶ֔יהָ שִׁבְעִ֥ים וְשִׁבְעָ֖ה אִֽישׁ׃ ",
        "versenonikud": "וילכד נער מאנשי סכות וישאלהו ויכתב אליו את שרי סכות ואת זקניה שבעים ושבעה איש "
    },
    {
        "bookchapter": "שופטים",
        "chapter": "ח",
        "versechapter": "טו",
        "bookseder": "שופטים",
        "seder": "ו",
        "verseseder": "יג",
        "versenikud": "וַיָּבֹא֙ אֶל־ אַנְשֵׁ֣י סֻכּ֔וֹת וַיֹּ֕אמֶר הִנֵּ֖ה זֶ֣בַח וְצַלְמֻנָּ֑ע אֲשֶׁר֩ חֵרַפְתֶּ֨ם אוֹתִ֜י לֵאמֹ֗ר הֲ֠כַף זֶ֣בַח וְצַלְמֻנָּ֤ע עַתָּה֙ בְּיָדֶ֔ךָ כִּ֥י נִתֵּ֛ן לַאֲנָשֶׁ֥יךָ הַיְּעֵפִ֖ים לָֽחֶם׃ ",
        "versenonikud": "ויבא אל אנשי סכות ויאמר הנה זבח וצלמנע אשר חרפתם אותי לאמר הכף זבח וצלמנע עתה בידך כי נתן לאנשיך היעפים לחם "
    },
    {
        "bookchapter": "שופטים",
        "chapter": "ח",
        "versechapter": "טז",
        "bookseder": "שופטים",
        "seder": "ו",
        "verseseder": "יד",
        "versenikud": "וַיִּקַּח֙ אֶת־ זִקְנֵ֣י הָעִ֔יר וְאֶת־ קוֹצֵ֥י הַמִּדְבָּ֖ר וְאֶת־ הַֽבַּרְקֳנִ֑ים וַיֹּ֣דַע בָּהֶ֔ם אֵ֖ת אַנְשֵׁ֥י סֻכּֽוֹת׃ ",
        "versenonikud": "ויקח את זקני העיר ואת קוצי המדבר ואת הברקנים וידע בהם את אנשי סכות "
    },
    {
        "bookchapter": "שופטים",
        "chapter": "ח",
        "versechapter": "יז",
        "bookseder": "שופטים",
        "seder": "ו",
        "verseseder": "טו",
        "versenikud": "וְאֶת־ מִגְדַּ֥ל פְּנוּאֵ֖ל נָתָ֑ץ וַֽיַּהֲרֹ֖ג אֶת־ אַנְשֵׁ֥י הָעִֽיר׃ ",
        "versenonikud": "ואת מגדל פנואל נתץ ויהרג את אנשי העיר "
    },
    {
        "bookchapter": "שופטים",
        "chapter": "ח",
        "versechapter": "יח",
        "bookseder": "שופטים",
        "seder": "ו",
        "verseseder": "טז",
        "versenikud": "וַיֹּ֗אמֶר אֶל־ זֶ֙בַח֙ וְאֶל־ צַלְמֻנָּ֔ע אֵיפֹה֙ הָאֲנָשִׁ֔ים אֲשֶׁ֥ר הֲרַגְתֶּ֖ם בְּתָב֑וֹר וַֽיֹּאמרוּ֙ כָּמ֣וֹךָ כְמוֹהֶ֔ם אֶחָ֕ד כְּתֹ֖אַר בְּנֵ֥י הַמֶּֽלֶךְ׃ ",
        "versenonikud": "ויאמר אל זבח ואל צלמנע איפה האנשים אשר הרגתם בתבור ויאמרו כמוך כמוהם אחד כתאר בני המלך "
    },
    {
        "bookchapter": "שופטים",
        "chapter": "ח",
        "versechapter": "יט",
        "bookseder": "שופטים",
        "seder": "ו",
        "verseseder": "יז",
        "versenikud": "וַיֹּאמַ֕ר אַחַ֥י בְּנֵֽי־ אִמִּ֖י הֵ֑ם חַי־ יְהוָ֗ה ל֚וּ הַחֲיִתֶ֣ם אוֹתָ֔ם לֹ֥א הָרַ֖גְתִּי אֶתְכֶֽם׃ ",
        "versenonikud": "ויאמר אחי בני אמי הם חי יהוה לו החיתם אותם לא הרגתי אתכם "
    },
    {
        "bookchapter": "שופטים",
        "chapter": "ח",
        "versechapter": "כ",
        "bookseder": "שופטים",
        "seder": "ו",
        "verseseder": "יח",
        "versenikud": "וַיֹּ֙אמֶר֙ לְיֶ֣תֶר בְּכוֹר֔וֹ ק֖וּם הֲרֹ֣ג אוֹתָ֑ם וְלֹא־ שָׁלַ֨ף הַנַּ֤עַר חַרְבּוֹ֙ כִּ֣י יָרֵ֔א כִּ֥י עוֹדֶ֖נּוּ נָֽעַר׃ ",
        "versenonikud": "ויאמר ליתר בכורו קום הרג אותם ולא שלף הנער חרבו כי ירא כי עודנו נער "
    },
    {
        "bookchapter": "שופטים",
        "chapter": "ח",
        "versechapter": "כא",
        "bookseder": "שופטים",
        "seder": "ו",
        "verseseder": "יט",
        "versenikud": "וַיֹּ֜אמֶר זֶ֣בַח וְצַלְמֻנָּ֗ע ק֤וּם אַתָּה֙ וּפְגַע־ בָּ֔נוּ כִּ֥י כָאִ֖ישׁ גְּבוּרָת֑וֹ וַיָּ֣קָם גִּדְע֗וֹן וַֽיַּהֲרֹג֙ אֶת־ זֶ֣בַח וְאֶת־ צַלְמֻנָּ֔ע וַיִּקַּח֙ אֶת־ הַשַּׂ֣הֲרֹנִ֔ים אֲשֶׁ֖ר בְּצַוְּארֵ֥י גְמַלֵּיהֶֽם׃ ",
        "versenonikud": "ויאמר זבח וצלמנע קום אתה ופגע בנו כי כאיש גבורתו ויקם גדעון ויהרג את זבח ואת צלמנע ויקח את השהרנים אשר בצוארי גמליהם "
    },
    {
        "bookchapter": "שופטים",
        "chapter": "ח",
        "versechapter": "כב",
        "bookseder": "שופטים",
        "seder": "ו",
        "verseseder": "כ",
        "versenikud": "וַיֹּאמְר֤וּ אִֽישׁ־ יִשְׂרָאֵל֙ אֶל־ גִּדְע֔וֹן מְשָׁל־ בָּ֙נוּ֙ גַּם־ אַתָּ֔ה גַּם־ בִּנְךָ֖ גַּ֣ם בֶּן־ בְּנֶ֑ךָ כִּ֥י הוֹשַׁעְתָּ֖נוּ מִיַּ֥ד מִדְיָֽן׃ ",
        "versenonikud": "ויאמרו איש ישראל אל גדעון משל בנו גם אתה גם בנך גם בן בנך כי הושעתנו מיד מדין "
    },
    {
        "bookchapter": "שופטים",
        "chapter": "ח",
        "versechapter": "כג",
        "bookseder": "שופטים",
        "seder": "ו",
        "verseseder": "כא",
        "versenikud": "וַיֹּ֤אמֶר אֲלֵהֶם֙ גִּדְע֔וֹן לֹֽא־ אֶמְשֹׁ֤ל אֲנִי֙ בָּכֶ֔ם וְלֹֽא־ יִמְשֹׁ֥ל בְּנִ֖י בָּכֶ֑ם יְהוָ֖ה יִמְשֹׁ֥ל בָּכֶֽם׃ ",
        "versenonikud": "ויאמר אלהם גדעון לא אמשל אני בכם ולא ימשל בני בכם יהוה ימשל בכם "
    },
    {
        "bookchapter": "שופטים",
        "chapter": "ח",
        "versechapter": "כד",
        "bookseder": "שופטים",
        "seder": "ו",
        "verseseder": "כב",
        "versenikud": "וַיֹּ֨אמֶר אֲלֵהֶ֜ם גִּדְע֗וֹן אֶשְׁאֲלָ֤ה מִכֶּם֙ שְׁאֵלָ֔ה וּתְנוּ־ לִ֕י אִ֖ישׁ נֶ֣זֶם שְׁלָל֑וֹ כִּֽי־ נִזְמֵ֤י זָהָב֙ לָהֶ֔ם כִּ֥י יִשְׁמְעֵאלִ֖ים הֵֽם׃ ",
        "versenonikud": "ויאמר אלהם גדעון אשאלה מכם שאלה ותנו לי איש נזם שללו כי נזמי זהב להם כי ישמעאלים הם "
    },
    {
        "bookchapter": "שופטים",
        "chapter": "ח",
        "versechapter": "כה",
        "bookseder": "שופטים",
        "seder": "ו",
        "verseseder": "כג",
        "versenikud": "וַיֹּאמְר֖וּ נָת֣וֹן נִתֵּ֑ן וַֽיִּפְרְשׂוּ֙ אֶת־ הַשִּׂמְלָ֔ה וַיַּשְׁלִ֣יכוּ שָׁ֔מָּה אִ֖ישׁ נֶ֥זֶם שְׁלָלֽוֹ׃ ",
        "versenonikud": "ויאמרו נתון נתן ויפרשו את השמלה וישליכו שמה איש נזם שללו "
    },
    {
        "bookchapter": "שופטים",
        "chapter": "ח",
        "versechapter": "כו",
        "bookseder": "שופטים",
        "seder": "ו",
        "verseseder": "כד",
        "versenikud": "וַיְהִ֗י מִשְׁקַ֞ל נִזְמֵ֤י הַזָּהָב֙ אֲשֶׁ֣ר שָׁאָ֔ל אֶ֥לֶף וּשְׁבַע־ מֵא֖וֹת זָהָ֑ב לְ֠בַד מִן־ הַשַּׂהֲרֹנִ֨ים וְהַנְּטִפ֜וֹת וּבִגְדֵ֣י הָאַרְגָּמָ֗ן שֶׁעַל֙ מַלְכֵ֣י מִדְיָ֔ן וּלְבַד֙ מִן־ הָ֣עֲנָק֔וֹת אֲשֶׁ֖ר בְּצַוְּארֵ֥י גְמַלֵּיהֶֽם׃ ",
        "versenonikud": "ויהי משקל נזמי הזהב אשר שאל אלף ושבע מאות זהב לבד מן השהרנים והנטפות ובגדי הארגמן שעל מלכי מדין ולבד מן הענקות אשר בצוארי גמליהם "
    },
    {
        "bookchapter": "שופטים",
        "chapter": "ח",
        "versechapter": "כז",
        "bookseder": "שופטים",
        "seder": "ו",
        "verseseder": "כה",
        "versenikud": "וַיַּעַשׂ֩ אוֹת֨וֹ גִדְע֜וֹן לְאֵפ֗וֹד וַיַּצֵּ֨ג אוֹת֤וֹ בְעִירוֹ֙ בְּעָפְרָ֔ה וַיִּזְנ֧וּ כָֽל־ יִשְׂרָאֵ֛ל אַחֲרָ֖יו שָׁ֑ם וַיְהִ֛י לְגִדְע֥וֹן וּלְבֵית֖וֹ לְמוֹקֵֽשׁ׃ ",
        "versenonikud": "ויעש אותו גדעון לאפוד ויצג אותו בעירו בעפרה ויזנו כל ישראל אחריו שם ויהי לגדעון ולביתו למוקש "
    },
    {
        "bookchapter": "שופטים",
        "chapter": "ח",
        "versechapter": "כח",
        "bookseder": "שופטים",
        "seder": "ו",
        "verseseder": "כו",
        "versenikud": "וַיִּכָּנַ֣ע מִדְיָ֗ן לִפְנֵי֙ בְּנֵ֣י יִשְׂרָאֵ֔ל וְלֹ֥א יָסְפ֖וּ לָשֵׂ֣את רֹאשָׁ֑ם וַתִּשְׁקֹ֥ט הָאָ֛רֶץ אַרְבָּעִ֥ים שָׁנָ֖ה בִּימֵ֥י גִדְעֽוֹן׃ ",
        "versenonikud": "ויכנע מדין לפני בני ישראל ולא יספו לשאת ראשם ותשקט הארץ ארבעים שנה בימי גדעון "
    },
    {
        "bookchapter": "שופטים",
        "chapter": "ח",
        "versechapter": "כט",
        "bookseder": "שופטים",
        "seder": "ו",
        "verseseder": "כז",
        "versenikud": "וַיֵּ֛לֶךְ יְרֻבַּ֥עַל בֶּן־ יוֹאָ֖שׁ וַיֵּ֥שֶׁב בְּבֵיתֽוֹ׃ ",
        "versenonikud": "וילך ירבעל בן יואש וישב בביתו "
    },
    {
        "bookchapter": "שופטים",
        "chapter": "ח",
        "versechapter": "ל",
        "bookseder": "שופטים",
        "seder": "ו",
        "verseseder": "כח",
        "versenikud": "וּלְגִדְע֗וֹן הָיוּ֙ שִׁבְעִ֣ים בָּנִ֔ים יֹצְאֵ֖י יְרֵכ֑וֹ כִּֽי־ נָשִׁ֥ים רַבּ֖וֹת הָ֥יוּ לֽוֹ׃ ",
        "versenonikud": "ולגדעון היו שבעים בנים יצאי ירכו כי נשים רבות היו לו "
    },
    {
        "bookchapter": "שופטים",
        "chapter": "ח",
        "versechapter": "לא",
        "bookseder": "שופטים",
        "seder": "ו",
        "verseseder": "כט",
        "versenikud": "וּפִֽילַגְשׁוֹ֙ אֲשֶׁ֣ר בִּשְׁכֶ֔ם יָֽלְדָה־ לּ֥וֹ גַם־ הִ֖יא בֵּ֑ן וַיָּ֥שֶׂם אֶת־ שְׁמ֖וֹ אֲבִימֶֽלֶךְ׃ ",
        "versenonikud": "ופילגשו אשר בשכם ילדה לו גם היא בן וישם את שמו אבימלך "
    },
    {
        "bookchapter": "שופטים",
        "chapter": "ח",
        "versechapter": "לב",
        "bookseder": "שופטים",
        "seder": "ו",
        "verseseder": "ל",
        "versenikud": "וַיָּ֛מָת גִּדְע֥וֹן בֶּן־ יוֹאָ֖שׁ בְּשֵׂיבָ֣ה טוֹבָ֑ה וַיִּקָּבֵ֗ר בְּקֶ֙בֶר֙ יוֹאָ֣שׁ אָבִ֔יו בְּעָפְרָ֖ה אֲבִ֥י הָֽעֶזְרִֽי׃ ",
        "versenonikud": "וימת גדעון בן יואש בשיבה טובה ויקבר בקבר יואש אביו בעפרה אבי העזרי "
    },
    {
        "bookchapter": "שופטים",
        "chapter": "ח",
        "versechapter": "לג",
        "bookseder": "שופטים",
        "seder": "ו",
        "verseseder": "לא",
        "versenikud": "וַיְהִ֗י כַּֽאֲשֶׁר֙ מֵ֣ת גִּדְע֔וֹן וַיָּשׁ֙וּבוּ֙ בְּנֵ֣י יִשְׂרָאֵ֔ל וַיִּזְנ֖וּ אַחֲרֵ֣י הַבְּעָלִ֑ים וַיָּשִׂ֧ימוּ לָהֶ֛ם בַּ֥עַל בְּרִ֖ית לֵאלֹהִֽים׃ ",
        "versenonikud": "ויהי כאשר מת גדעון וישובו בני ישראל ויזנו אחרי הבעלים וישימו להם בעל ברית לאלהים "
    },
    {
        "bookchapter": "שופטים",
        "chapter": "ח",
        "versechapter": "לד",
        "bookseder": "שופטים",
        "seder": "ו",
        "verseseder": "לב",
        "versenikud": "וְלֹ֤א זָֽכְרוּ֙ בְּנֵ֣י יִשְׂרָאֵ֔ל אֶת־ יְהוָ֖ה אֱלֹהֵיהֶ֑ם הַמַּצִּ֥יל אוֹתָ֛ם מִיַּ֥ד כָּל־ אֹיְבֵיהֶ֖ם מִסָּבִֽיב׃ ",
        "versenonikud": "ולא זכרו בני ישראל את יהוה אלהיהם המציל אותם מיד כל איביהם מסביב "
    },
    {
        "bookchapter": "שופטים",
        "chapter": "ח",
        "versechapter": "לה",
        "bookseder": "שופטים",
        "seder": "ו",
        "verseseder": "לג",
        "versenikud": "וְלֹֽא־ עָשׂ֣וּ חֶ֔סֶד עִם־ בֵּ֥ית יְרֻבַּ֖עַל גִּדְע֑וֹן כְּכָל־ הַטּוֹבָ֔ה אֲשֶׁ֥ר עָשָׂ֖ה עִם־ יִשְׂרָאֵֽל׃ ",
        "versenonikud": "ולא עשו חסד עם בית ירבעל גדעון ככל הטובה אשר עשה עם ישראל "
    }
]