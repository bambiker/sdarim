[
    {
        "bookchapter": "במדבר",
        "chapter": "כג",
        "versechapter": "א",
        "bookseder": "במדבר",
        "seder": "יט",
        "verseseder": "מא",
        "parasha": "בלק",
        "versenikud": "וַיֹּ֤אמֶר בִּלְעָם֙ אֶל־ בָּלָ֔ק בְּנֵה־ לִ֥י בָזֶ֖ה שִׁבְעָ֣ה מִזְבְּחֹ֑ת וְהָכֵ֥ן לִי֙ בָּזֶ֔ה שִׁבְעָ֥ה פָרִ֖ים וְשִׁבְעָ֥ה אֵילִֽים׃ ",
        "versenonikud": "ויאמר בלעם אל בלק בנה לי בזה שבעה מזבחת והכן לי בזה שבעה פרים ושבעה אילים "
    },
    {
        "bookchapter": "במדבר",
        "chapter": "כג",
        "versechapter": "ב",
        "bookseder": "במדבר",
        "seder": "יט",
        "verseseder": "מב",
        "parasha": "בלק",
        "versenikud": "וַיַּ֣עַשׂ בָּלָ֔ק כַּאֲשֶׁ֖ר דִּבֶּ֣ר בִּלְעָ֑ם וַיַּ֨עַל בָּלָ֧ק וּבִלְעָ֛ם פָּ֥ר וָאַ֖יִל בַּמִּזְבֵּֽחַ׃ ",
        "versenonikud": "ויעש בלק כאשר דבר בלעם ויעל בלק ובלעם פר ואיל במזבח "
    },
    {
        "bookchapter": "במדבר",
        "chapter": "כג",
        "versechapter": "ג",
        "bookseder": "במדבר",
        "seder": "יט",
        "verseseder": "מג",
        "parasha": "בלק",
        "versenikud": "וַיֹּ֨אמֶר בִּלְעָ֜ם לְבָלָ֗ק הִתְיַצֵּב֮ עַל־ עֹלָתֶךָ֒ וְאֵֽלְכָ֗ה אוּלַ֞י יִקָּרֵ֤ה יְהוָה֙ לִקְרָאתִ֔י וּדְבַ֥ר מַה־ יַּרְאֵ֖נִי וְהִגַּ֣דְתִּי לָ֑ךְ וַיֵּ֖לֶךְ שֶֽׁפִי׃ ",
        "versenonikud": "ויאמר בלעם לבלק התיצב על עלתך ואלכה אולי יקרה יהוה לקראתי ודבר מה יראני והגדתי לך וילך שפי "
    },
    {
        "bookchapter": "במדבר",
        "chapter": "כג",
        "versechapter": "ד",
        "bookseder": "במדבר",
        "seder": "יט",
        "verseseder": "מד",
        "parasha": "בלק",
        "versenikud": "וַיִּקָּ֥ר אֱלֹהִ֖ים אֶל־ בִּלְעָ֑ם וַיֹּ֣אמֶר אֵלָ֗יו אֶת־ שִׁבְעַ֤ת הַֽמִּזְבְּחֹת֙ עָרַ֔כְתִּי וָאַ֛עַל פָּ֥ר וָאַ֖יִל בַּמִּזְבֵּֽחַ׃ ",
        "versenonikud": "ויקר אלהים אל בלעם ויאמר אליו את שבעת המזבחת ערכתי ואעל פר ואיל במזבח "
    },
    {
        "bookchapter": "במדבר",
        "chapter": "כג",
        "versechapter": "ה",
        "bookseder": "במדבר",
        "seder": "יט",
        "verseseder": "מה",
        "parasha": "בלק",
        "versenikud": "וַיָּ֧שֶׂם יְהוָ֛ה דָּבָ֖ר בְּפִ֣י בִלְעָ֑ם וַיֹּ֛אמֶר שׁ֥וּב אֶל־ בָּלָ֖ק וְכֹ֥ה תְדַבֵּֽר׃ ",
        "versenonikud": "וישם יהוה דבר בפי בלעם ויאמר שוב אל בלק וכה תדבר "
    },
    {
        "bookchapter": "במדבר",
        "chapter": "כג",
        "versechapter": "ו",
        "bookseder": "במדבר",
        "seder": "יט",
        "verseseder": "מו",
        "parasha": "בלק",
        "versenikud": "וַיָּ֣שָׁב אֵלָ֔יו וְהִנֵּ֥ה נִצָּ֖ב עַל־ עֹלָת֑וֹ ה֖וּא וְכָל־ שָׂרֵ֥י מוֹאָֽב׃ ",
        "versenonikud": "וישב אליו והנה נצב על עלתו הוא וכל שרי מואב "
    },
    {
        "bookchapter": "במדבר",
        "chapter": "כג",
        "versechapter": "ז",
        "bookseder": "במדבר",
        "seder": "יט",
        "verseseder": "מז",
        "parasha": "בלק",
        "versenikud": "וַיִּשָּׂ֥א מְשָׁל֖וֹ וַיֹּאמַ֑ר מִן־ אֲ֠רָם יַנְחֵ֨נִי בָלָ֤ק מֶֽלֶךְ־ מוֹאָב֙ מֵֽהַרְרֵי־ קֶ֔דֶם לְכָה֙ אָֽרָה־ לִּ֣י יַעֲקֹ֔ב וּלְכָ֖ה זֹעֲמָ֥ה יִשְׂרָאֵֽל׃ ",
        "versenonikud": "וישא משלו ויאמר מן ארם ינחני בלק מלך מואב מהררי קדם לכה ארה לי יעקב ולכה זעמה ישראל "
    },
    {
        "bookchapter": "במדבר",
        "chapter": "כג",
        "versechapter": "ח",
        "bookseder": "במדבר",
        "seder": "יט",
        "verseseder": "מח",
        "parasha": "בלק",
        "versenikud": "מָ֣ה אֶקֹּ֔ב לֹ֥א קַבֹּ֖ה אֵ֑ל וּמָ֣ה אֶזְעֹ֔ם לֹ֥א זָעַ֖ם יְהוָֽה׃ ",
        "versenonikud": "מה אקב לא קבה אל ומה אזעם לא זעם יהוה "
    },
    {
        "bookchapter": "במדבר",
        "chapter": "כג",
        "versechapter": "ט",
        "bookseder": "במדבר",
        "seder": "יט",
        "verseseder": "מט",
        "parasha": "בלק",
        "versenikud": "כִּֽי־ מֵרֹ֤אשׁ צֻרִים֙ אֶרְאֶ֔נּוּ וּמִגְּבָע֖וֹת אֲשׁוּרֶ֑נּוּ הֶן־ עָם֙ לְבָדָ֣ד יִשְׁכֹּ֔ן וּבַגּוֹיִ֖ם לֹ֥א יִתְחַשָּֽׁב׃ ",
        "versenonikud": "כי מראש צרים אראנו ומגבעות אשורנו הן עם לבדד ישכן ובגוים לא יתחשב "
    },
    {
        "bookchapter": "במדבר",
        "chapter": "כג",
        "versechapter": "י",
        "bookseder": "במדבר",
        "seder": "כ",
        "verseseder": "א",
        "parasha": "בלק",
        "versenikud": "מִ֤י מָנָה֙ עֲפַ֣ר יַעֲקֹ֔ב וּמִסְפָּ֖ר אֶת־ רֹ֣בַע יִשְׂרָאֵ֑ל תָּמֹ֤ת נַפְשִׁי֙ מ֣וֹת יְשָׁרִ֔ים וּתְהִ֥י אַחֲרִיתִ֖י כָּמֹֽהוּ׃ ",
        "versenonikud": "מי מנה עפר יעקב ומספר את רבע ישראל תמת נפשי מות ישרים ותהי אחריתי כמהו "
    },
    {
        "bookchapter": "במדבר",
        "chapter": "כג",
        "versechapter": "יא",
        "bookseder": "במדבר",
        "seder": "כ",
        "verseseder": "ב",
        "parasha": "בלק",
        "versenikud": "וַיֹּ֤אמֶר בָּלָק֙ אֶל־ בִּלְעָ֔ם מֶ֥ה עָשִׂ֖יתָ לִ֑י לָקֹ֤ב אֹיְבַי֙ לְקַחְתִּ֔יךָ וְהִנֵּ֖ה בֵּרַ֥כְתָּ בָרֵֽךְ׃ ",
        "versenonikud": "ויאמר בלק אל בלעם מה עשית לי לקב איבי לקחתיך והנה ברכת ברך "
    },
    {
        "bookchapter": "במדבר",
        "chapter": "כג",
        "versechapter": "יב",
        "bookseder": "במדבר",
        "seder": "כ",
        "verseseder": "ג",
        "parasha": "בלק",
        "versenikud": "וַיַּ֖עַן וַיֹּאמַ֑ר הֲלֹ֗א אֵת֩ אֲשֶׁ֨ר יָשִׂ֤ים יְהוָה֙ בְּפִ֔י אֹת֥וֹ אֶשְׁמֹ֖ר לְדַבֵּֽר׃ ",
        "versenonikud": "ויען ויאמר הלא את אשר ישים יהוה בפי אתו אשמר לדבר "
    },
    {
        "bookchapter": "במדבר",
        "chapter": "כג",
        "versechapter": "יג",
        "bookseder": "במדבר",
        "seder": "כ",
        "verseseder": "ד",
        "parasha": "בלק",
        "versenikud": "וַיֹּ֨אמֶר אֵלָ֜יו בָּלָ֗ק לך־ לְכָה־ נָּ֨א אִתִּ֜י אֶל־ מָק֤וֹם אַחֵר֙ אֲשֶׁ֣ר תִּרְאֶ֣נּוּ מִשָּׁ֔ם אֶ֚פֶס קָצֵ֣הוּ תִרְאֶ֔ה וְכֻלּ֖וֹ לֹ֣א תִרְאֶ֑ה וְקָבְנוֹ־ לִ֖י מִשָּֽׁם׃ ",
        "versenonikud": "ויאמר אליו בלק לך לכה נא אתי אל מקום אחר אשר תראנו משם אפס קצהו תראה וכלו לא תראה וקבנו לי משם "
    },
    {
        "bookchapter": "במדבר",
        "chapter": "כג",
        "versechapter": "יד",
        "bookseder": "במדבר",
        "seder": "כ",
        "verseseder": "ה",
        "parasha": "בלק",
        "versenikud": "וַיִּקָּחֵ֙הוּ֙ שְׂדֵ֣ה צֹפִ֔ים אֶל־ רֹ֖אשׁ הַפִּסְגָּ֑ה וַיִּ֙בֶן֙ שִׁבְעָ֣ה מִזְבְּחֹ֔ת וַיַּ֛עַל פָּ֥ר וָאַ֖יִל בַּמִּזְבֵּֽחַ׃ ",
        "versenonikud": "ויקחהו שדה צפים אל ראש הפסגה ויבן שבעה מזבחת ויעל פר ואיל במזבח "
    },
    {
        "bookchapter": "במדבר",
        "chapter": "כג",
        "versechapter": "טו",
        "bookseder": "במדבר",
        "seder": "כ",
        "verseseder": "ו",
        "parasha": "בלק",
        "versenikud": "וַיֹּ֙אמֶר֙ אֶל־ בָּלָ֔ק הִתְיַצֵּ֥ב כֹּ֖ה עַל־ עֹלָתֶ֑ךָ וְאָנֹכִ֖י אִקָּ֥רֶה כֹּֽה׃ ",
        "versenonikud": "ויאמר אל בלק התיצב כה על עלתך ואנכי אקרה כה "
    },
    {
        "bookchapter": "במדבר",
        "chapter": "כג",
        "versechapter": "טז",
        "bookseder": "במדבר",
        "seder": "כ",
        "verseseder": "ז",
        "parasha": "בלק",
        "versenikud": "וַיִּקָּ֤ר יְהוָה֙ אֶל־ בִּלְעָ֔ם וַיָּ֥שֶׂם דָּבָ֖ר בְּפִ֑יו וַיֹּ֛אמֶר שׁ֥וּב אֶל־ בָּלָ֖ק וְכֹ֥ה תְדַבֵּֽר׃ ",
        "versenonikud": "ויקר יהוה אל בלעם וישם דבר בפיו ויאמר שוב אל בלק וכה תדבר "
    },
    {
        "bookchapter": "במדבר",
        "chapter": "כג",
        "versechapter": "יז",
        "bookseder": "במדבר",
        "seder": "כ",
        "verseseder": "ח",
        "parasha": "בלק",
        "versenikud": "וַיָּבֹ֣א אֵלָ֗יו וְהִנּ֤וֹ נִצָּב֙ עַל־ עֹ֣לָת֔וֹ וְשָׂרֵ֥י מוֹאָ֖ב אִתּ֑וֹ וַיֹּ֤אמֶר לוֹ֙ בָּלָ֔ק מַה־ דִּבֶּ֖ר יְהוָֽה׃ ",
        "versenonikud": "ויבא אליו והנו נצב על עלתו ושרי מואב אתו ויאמר לו בלק מה דבר יהוה "
    },
    {
        "bookchapter": "במדבר",
        "chapter": "כג",
        "versechapter": "יח",
        "bookseder": "במדבר",
        "seder": "כ",
        "verseseder": "ט",
        "parasha": "בלק",
        "versenikud": "וַיִּשָּׂ֥א מְשָׁל֖וֹ וַיֹּאמַ֑ר ק֤וּם בָּלָק֙ וּֽשֲׁמָ֔ע הַאֲזִ֥ינָה עָדַ֖י בְּנ֥וֹ צִפֹּֽר׃ ",
        "versenonikud": "וישא משלו ויאמר קום בלק ושמע האזינה עדי בנו צפר "
    },
    {
        "bookchapter": "במדבר",
        "chapter": "כג",
        "versechapter": "יט",
        "bookseder": "במדבר",
        "seder": "כ",
        "verseseder": "י",
        "parasha": "בלק",
        "versenikud": "לֹ֣א אִ֥ישׁ אֵל֙ וִֽיכַזֵּ֔ב וּבֶן־ אָדָ֖ם וְיִתְנֶחָ֑ם הַה֤וּא אָמַר֙ וְלֹ֣א יַעֲשֶׂ֔ה וְדִבֶּ֖ר וְלֹ֥א יְקִימֶֽנָּה׃ ",
        "versenonikud": "לא איש אל ויכזב ובן אדם ויתנחם ההוא אמר ולא יעשה ודבר ולא יקימנה "
    },
    {
        "bookchapter": "במדבר",
        "chapter": "כג",
        "versechapter": "כ",
        "bookseder": "במדבר",
        "seder": "כ",
        "verseseder": "יא",
        "parasha": "בלק",
        "versenikud": "הִנֵּ֥ה בָרֵ֖ךְ לָקָ֑חְתִּי וּבֵרֵ֖ךְ וְלֹ֥א אֲשִׁיבֶֽנָּה׃ ",
        "versenonikud": "הנה ברך לקחתי וברך ולא אשיבנה "
    },
    {
        "bookchapter": "במדבר",
        "chapter": "כג",
        "versechapter": "כא",
        "bookseder": "במדבר",
        "seder": "כ",
        "verseseder": "יב",
        "parasha": "בלק",
        "versenikud": "לֹֽא־ הִבִּ֥יט אָ֙וֶן֙ בְּיַעֲקֹ֔ב וְלֹא־ רָאָ֥ה עָמָ֖ל בְּיִשְׂרָאֵ֑ל יְהוָ֤ה אֱלֹהָיו֙ עִמּ֔וֹ וּתְרוּעַ֥ת מֶ֖לֶךְ בּֽוֹ׃ ",
        "versenonikud": "לא הביט און ביעקב ולא ראה עמל בישראל יהוה אלהיו עמו ותרועת מלך בו "
    },
    {
        "bookchapter": "במדבר",
        "chapter": "כג",
        "versechapter": "כב",
        "bookseder": "במדבר",
        "seder": "כ",
        "verseseder": "יג",
        "parasha": "בלק",
        "versenikud": "אֵ֖ל מוֹצִיאָ֣ם מִמִּצְרָ֑יִם כְּתוֹעֲפֹ֥ת רְאֵ֖ם לֽוֹ׃ ",
        "versenonikud": "אל מוציאם ממצרים כתועפת ראם לו "
    },
    {
        "bookchapter": "במדבר",
        "chapter": "כג",
        "versechapter": "כג",
        "bookseder": "במדבר",
        "seder": "כ",
        "verseseder": "יד",
        "parasha": "בלק",
        "versenikud": "כִּ֤י לֹא־ נַ֙חַשׁ֙ בְּיַעֲקֹ֔ב וְלֹא־ קֶ֖סֶם בְּיִשְׂרָאֵ֑ל כָּעֵ֗ת יֵאָמֵ֤ר לְיַעֲקֹב֙ וּלְיִשְׂרָאֵ֔ל מַה־ פָּ֖עַל אֵֽל׃ ",
        "versenonikud": "כי לא נחש ביעקב ולא קסם בישראל כעת יאמר ליעקב ולישראל מה פעל אל "
    },
    {
        "bookchapter": "במדבר",
        "chapter": "כג",
        "versechapter": "כד",
        "bookseder": "במדבר",
        "seder": "כ",
        "verseseder": "טו",
        "parasha": "בלק",
        "versenikud": "הֶן־ עָם֙ כְּלָבִ֣יא יָק֔וּם וְכַאֲרִ֖י יִתְנַשָּׂ֑א לֹ֤א יִשְׁכַּב֙ עַד־ יֹ֣אכַל טֶ֔רֶף וְדַם־ חֲלָלִ֖ים יִשְׁתֶּֽה׃ ",
        "versenonikud": "הן עם כלביא יקום וכארי יתנשא לא ישכב עד יאכל טרף ודם חללים ישתה "
    },
    {
        "bookchapter": "במדבר",
        "chapter": "כג",
        "versechapter": "כה",
        "bookseder": "במדבר",
        "seder": "כ",
        "verseseder": "טז",
        "parasha": "בלק",
        "versenikud": "וַיֹּ֤אמֶר בָּלָק֙ אֶל־ בִּלְעָ֔ם גַּם־ קֹ֖ב לֹ֣א תִקֳּבֶ֑נּוּ גַּם־ בָּרֵ֖ךְ לֹ֥א תְבָרֲכֶֽנּוּ׃ ",
        "versenonikud": "ויאמר בלק אל בלעם גם קב לא תקבנו גם ברך לא תברכנו "
    },
    {
        "bookchapter": "במדבר",
        "chapter": "כג",
        "versechapter": "כו",
        "bookseder": "במדבר",
        "seder": "כ",
        "verseseder": "יז",
        "parasha": "בלק",
        "versenikud": "וַיַּ֣עַן בִּלְעָ֔ם וַיֹּ֖אמֶר אֶל־ בָּלָ֑ק הֲלֹ֗א דִּבַּ֤רְתִּי אֵלֶ֙יךָ֙ לֵאמֹ֔ר כֹּ֛ל אֲשֶׁר־ יְדַבֵּ֥ר יְהוָ֖ה אֹת֥וֹ אֶֽעֱשֶֽׂה׃ ",
        "versenonikud": "ויען בלעם ויאמר אל בלק הלא דברתי אליך לאמר כל אשר ידבר יהוה אתו אעשה "
    },
    {
        "bookchapter": "במדבר",
        "chapter": "כג",
        "versechapter": "כז",
        "bookseder": "במדבר",
        "seder": "כ",
        "verseseder": "יח",
        "parasha": "בלק",
        "versenikud": "וַיֹּ֤אמֶר בָּלָק֙ אֶל־ בִּלְעָ֔ם לְכָה־ נָּא֙ אֶקָּ֣חֲךָ֔ אֶל־ מָק֖וֹם אַחֵ֑ר אוּלַ֤י יִישַׁר֙ בְּעֵינֵ֣י הָאֱלֹהִ֔ים וְקַבֹּ֥תוֹ לִ֖י מִשָּֽׁם׃ ",
        "versenonikud": "ויאמר בלק אל בלעם לכה נא אקחך אל מקום אחר אולי יישר בעיני האלהים וקבתו לי משם "
    },
    {
        "bookchapter": "במדבר",
        "chapter": "כג",
        "versechapter": "כח",
        "bookseder": "במדבר",
        "seder": "כ",
        "verseseder": "יט",
        "parasha": "בלק",
        "versenikud": "וַיִּקַּ֥ח בָּלָ֖ק אֶת־ בִּלְעָ֑ם רֹ֣אשׁ הַפְּע֔וֹר הַנִּשְׁקָ֖ף עַל־ פְּנֵ֥י הַיְשִׁימֹֽן׃ ",
        "versenonikud": "ויקח בלק את בלעם ראש הפעור הנשקף על פני הישימן "
    },
    {
        "bookchapter": "במדבר",
        "chapter": "כג",
        "versechapter": "כט",
        "bookseder": "במדבר",
        "seder": "כ",
        "verseseder": "כ",
        "parasha": "בלק",
        "versenikud": "וַיֹּ֤אמֶר בִּלְעָם֙ אֶל־ בָּלָ֔ק בְּנֵה־ לִ֥י בָזֶ֖ה שִׁבְעָ֣ה מִזְבְּחֹ֑ת וְהָכֵ֥ן לִי֙ בָּזֶ֔ה שִׁבְעָ֥ה פָרִ֖ים וְשִׁבְעָ֥ה אֵילִֽים׃ ",
        "versenonikud": "ויאמר בלעם אל בלק בנה לי בזה שבעה מזבחת והכן לי בזה שבעה פרים ושבעה אילים "
    },
    {
        "bookchapter": "במדבר",
        "chapter": "כג",
        "versechapter": "ל",
        "bookseder": "במדבר",
        "seder": "כ",
        "verseseder": "כא",
        "parasha": "בלק",
        "versenikud": "וַיַּ֣עַשׂ בָּלָ֔ק כַּאֲשֶׁ֖ר אָמַ֣ר בִּלְעָ֑ם וַיַּ֛עַל פָּ֥ר וָאַ֖יִל בַּמִּזְבֵּֽחַ׃ ",
        "versenonikud": "ויעש בלק כאשר אמר בלעם ויעל פר ואיל במזבח "
    }
]