[
    {
        "bookchapter": "ישעיהו",
        "chapter": "ד",
        "versechapter": "ג",
        "bookseder": "ישעיהו",
        "seder": "ב",
        "verseseder": "א",
        "versenikud": "וְהָיָ֣ה ׀ הַנִּשְׁאָ֣ר בְּצִיּ֗וֹן וְהַנּוֹתָר֙ בִּיר֣וּשָׁלִַ֔ם קָד֖וֹשׁ יֵאָ֣מֶר ל֑וֹ כָּל־ הַכָּת֥וּב לַחַיִּ֖ים בִּירוּשָׁלִָֽם׃ ",
        "versenonikud": "והיה  הנשאר בציון והנותר בירושלם קדוש יאמר לו כל הכתוב לחיים בירושלם "
    },
    {
        "bookchapter": "ישעיהו",
        "chapter": "ד",
        "versechapter": "ד",
        "bookseder": "ישעיהו",
        "seder": "ב",
        "verseseder": "ב",
        "versenikud": "אִ֣ם ׀ רָחַ֣ץ אֲדֹנָ֗י אֵ֚ת צֹאַ֣ת בְּנוֹת־ צִיּ֔וֹן וְאֶת־ דְּמֵ֥י יְרוּשָׁלִַ֖ם יָדִ֣יחַ מִקִּרְבָּ֑הּ בְּר֥וּחַ מִשְׁפָּ֖ט וּבְר֥וּחַ בָּעֵֽר׃ ",
        "versenonikud": "אם  רחץ אדני את צאת בנות ציון ואת דמי ירושלם ידיח מקרבה ברוח משפט וברוח בער "
    },
    {
        "bookchapter": "ישעיהו",
        "chapter": "ד",
        "versechapter": "ה",
        "bookseder": "ישעיהו",
        "seder": "ב",
        "verseseder": "ג",
        "versenikud": "וּבָרָ֣א יְהוָ֡ה עַל֩ כָּל־ מְכ֨וֹן הַר־ צִיּ֜וֹן וְעַל־ מִקְרָאֶ֗הָ עָנָ֤ן ׀ יוֹמָם֙ וְעָשָׁ֔ן וְנֹ֛גַהּ אֵ֥שׁ לֶהָבָ֖ה לָ֑יְלָה כִּ֥י עַל־ כָּל־ כָּב֖וֹד חֻפָּֽה׃ ",
        "versenonikud": "וברא יהוה על כל מכון הר ציון ועל מקראה ענן  יומם ועשן ונגה אש להבה לילה כי על כל כבוד חפה "
    },
    {
        "bookchapter": "ישעיהו",
        "chapter": "ד",
        "versechapter": "ו",
        "bookseder": "ישעיהו",
        "seder": "ב",
        "verseseder": "ד",
        "versenikud": "וְסֻכָּ֛ה תִּהְיֶ֥ה לְצֵל־ יוֹמָ֖ם מֵחֹ֑רֶב וּלְמַחְסֶה֙ וּלְמִסְתּ֔וֹר מִזֶּ֖רֶם וּמִמָּטָֽר׃ ",
        "versenonikud": "וסכה תהיה לצל יומם מחרב ולמחסה ולמסתור מזרם וממטר "
    },
    {
        "bookchapter": "ישעיהו",
        "chapter": "ה",
        "versechapter": "א",
        "bookseder": "ישעיהו",
        "seder": "ב",
        "verseseder": "ה",
        "versenikud": "אָשִׁ֤ירָה נָּא֙ לִֽידִידִ֔י שִׁירַ֥ת דּוֹדִ֖י לְכַרְמ֑וֹ כֶּ֛רֶם הָיָ֥ה לִֽידִידִ֖י בְּקֶ֥רֶן בֶּן־ שָֽׁמֶן׃ ",
        "versenonikud": "אשירה נא לידידי שירת דודי לכרמו כרם היה לידידי בקרן בן שמן "
    },
    {
        "bookchapter": "ישעיהו",
        "chapter": "ה",
        "versechapter": "ב",
        "bookseder": "ישעיהו",
        "seder": "ב",
        "verseseder": "ו",
        "versenikud": "וַֽיְעַזְּקֵ֣הוּ וַֽיְסַקְּלֵ֗הוּ וַיִּטָּעֵ֙הוּ֙ שֹׂרֵ֔ק וַיִּ֤בֶן מִגְדָּל֙ בְּתוֹכ֔וֹ וְגַם־ יֶ֖קֶב חָצֵ֣ב בּ֑וֹ וַיְקַ֛ו לַעֲשׂ֥וֹת עֲנָבִ֖ים וַיַּ֥עַשׂ בְּאֻשִֽׁים׃ ",
        "versenonikud": "ויעזקהו ויסקלהו ויטעהו שרק ויבן מגדל בתוכו וגם יקב חצב בו ויקו לעשות ענבים ויעש באשים "
    },
    {
        "bookchapter": "ישעיהו",
        "chapter": "ה",
        "versechapter": "ג",
        "bookseder": "ישעיהו",
        "seder": "ב",
        "verseseder": "ז",
        "versenikud": "וְעַתָּ֛ה יוֹשֵׁ֥ב יְרוּשָׁלִַ֖ם וְאִ֣ישׁ יְהוּדָ֑ה שִׁפְטוּ־ נָ֕א בֵּינִ֖י וּבֵ֥ין כַּרְמִֽי׃ ",
        "versenonikud": "ועתה יושב ירושלם ואיש יהודה שפטו נא ביני ובין כרמי "
    },
    {
        "bookchapter": "ישעיהו",
        "chapter": "ה",
        "versechapter": "ד",
        "bookseder": "ישעיהו",
        "seder": "ב",
        "verseseder": "ח",
        "versenikud": "מַה־ לַּעֲשׂ֥וֹת עוֹד֙ לְכַרְמִ֔י וְלֹ֥א עָשִׂ֖יתִי בּ֑וֹ מַדּ֧וּעַ קִוֵּ֛יתִי לַעֲשׂ֥וֹת עֲנָבִ֖ים וַיַּ֥עַשׂ בְּאֻשִֽׁים׃ ",
        "versenonikud": "מה לעשות עוד לכרמי ולא עשיתי בו מדוע קויתי לעשות ענבים ויעש באשים "
    },
    {
        "bookchapter": "ישעיהו",
        "chapter": "ה",
        "versechapter": "ה",
        "bookseder": "ישעיהו",
        "seder": "ב",
        "verseseder": "ט",
        "versenikud": "וְעַתָּה֙ אוֹדִֽיעָה־ נָּ֣א אֶתְכֶ֔ם אֵ֛ת אֲשֶׁר־ אֲנִ֥י עֹשֶׂ֖ה לְכַרְמִ֑י הָסֵ֤ר מְשׂוּכָּתוֹ֙ וְהָיָ֣ה לְבָעֵ֔ר פָּרֹ֥ץ גְּדֵר֖וֹ וְהָיָ֥ה לְמִרְמָֽס׃ ",
        "versenonikud": "ועתה אודיעה נא אתכם את אשר אני עשה לכרמי הסר משוכתו והיה לבער פרץ גדרו והיה למרמס "
    },
    {
        "bookchapter": "ישעיהו",
        "chapter": "ה",
        "versechapter": "ו",
        "bookseder": "ישעיהו",
        "seder": "ב",
        "verseseder": "י",
        "versenikud": "וַאֲשִׁיתֵ֣הוּ בָתָ֗ה לֹ֤א יִזָּמֵר֙ וְלֹ֣א יֵעָדֵ֔ר וְעָלָ֥ה שָׁמִ֖יר וָשָׁ֑יִת וְעַ֤ל הֶעָבִים֙ אֲצַוֶּ֔ה מֵהַמְטִ֥יר עָלָ֖יו מָטָֽר׃ ",
        "versenonikud": "ואשיתהו בתה לא יזמר ולא יעדר ועלה שמיר ושית ועל העבים אצוה מהמטיר עליו מטר "
    },
    {
        "bookchapter": "ישעיהו",
        "chapter": "ה",
        "versechapter": "ז",
        "bookseder": "ישעיהו",
        "seder": "ב",
        "verseseder": "יא",
        "versenikud": "כִּ֣י כֶ֜רֶם יְהוָ֤ה צְבָאוֹת֙ בֵּ֣ית יִשְׂרָאֵ֔ל וְאִ֣ישׁ יְהוּדָ֔ה נְטַ֖ע שַׁעֲשׁוּעָ֑יו וַיְקַ֤ו לְמִשְׁפָּט֙ וְהִנֵּ֣ה מִשְׂפָּ֔ח לִצְדָקָ֖ה וְהִנֵּ֥ה צְעָקָֽה׃ ",
        "versenonikud": "כי כרם יהוה צבאות בית ישראל ואיש יהודה נטע שעשועיו ויקו למשפט והנה משפח לצדקה והנה צעקה "
    },
    {
        "bookchapter": "ישעיהו",
        "chapter": "ה",
        "versechapter": "ח",
        "bookseder": "ישעיהו",
        "seder": "ב",
        "verseseder": "יב",
        "versenikud": "ה֗וֹי מַגִּיעֵ֥י בַ֙יִת֙ בְּבַ֔יִת שָׂדֶ֥ה בְשָׂדֶ֖ה יַקְרִ֑יבוּ עַ֚ד אֶ֣פֶס מָק֔וֹם וְהֽוּשַׁבְתֶּ֥ם לְבַדְּכֶ֖ם בְּקֶ֥רֶב הָאָֽרֶץ׃ ",
        "versenonikud": "הוי מגיעי בית בבית שדה בשדה יקריבו עד אפס מקום והושבתם לבדכם בקרב הארץ "
    },
    {
        "bookchapter": "ישעיהו",
        "chapter": "ה",
        "versechapter": "ט",
        "bookseder": "ישעיהו",
        "seder": "ב",
        "verseseder": "יג",
        "versenikud": "בְּאָזְנָ֖י יְהוָ֣ה צְבָא֑וֹת אִם־ לֹ֞א בָּתִּ֤ים רַבִּים֙ לְשַׁמָּ֣ה יִֽהְי֔וּ גְּדֹלִ֥ים וְטוֹבִ֖ים מֵאֵ֥ין יוֹשֵֽׁב׃ ",
        "versenonikud": "באזני יהוה צבאות אם לא בתים רבים לשמה יהיו גדלים וטובים מאין יושב "
    },
    {
        "bookchapter": "ישעיהו",
        "chapter": "ה",
        "versechapter": "י",
        "bookseder": "ישעיהו",
        "seder": "ב",
        "verseseder": "יד",
        "versenikud": "כִּ֗י עֲשֶׂ֙רֶת֙ צִמְדֵּי־ כֶ֔רֶם יַעֲשׂ֖וּ בַּ֣ת אֶחָ֑ת וְזֶ֥רַע חֹ֖מֶר יַעֲשֶׂ֥ה אֵיפָֽה׃ ",
        "versenonikud": "כי עשרת צמדי כרם יעשו בת אחת וזרע חמר יעשה איפה "
    },
    {
        "bookchapter": "ישעיהו",
        "chapter": "ה",
        "versechapter": "יא",
        "bookseder": "ישעיהו",
        "seder": "ב",
        "verseseder": "טו",
        "versenikud": "ה֛וֹי מַשְׁכִּימֵ֥י בַבֹּ֖קֶר שֵׁכָ֣ר יִרְדֹּ֑פוּ מְאַחֲרֵ֣י בַנֶּ֔שֶׁף יַ֖יִן יַדְלִיקֵֽם׃ ",
        "versenonikud": "הוי משכימי בבקר שכר ירדפו מאחרי בנשף יין ידליקם "
    },
    {
        "bookchapter": "ישעיהו",
        "chapter": "ה",
        "versechapter": "יב",
        "bookseder": "ישעיהו",
        "seder": "ב",
        "verseseder": "טז",
        "versenikud": "וְהָיָ֨ה כִנּ֜וֹר וָנֶ֗בֶל תֹּ֧ף וְחָלִ֛יל וָיַ֖יִן מִשְׁתֵּיהֶ֑ם וְאֵ֨ת פֹּ֤עַל יְהוָה֙ לֹ֣א יַבִּ֔יטוּ וּמַעֲשֵׂ֥ה יָדָ֖יו לֹ֥א רָאֽוּ׃ ",
        "versenonikud": "והיה כנור ונבל תף וחליל ויין משתיהם ואת פעל יהוה לא יביטו ומעשה ידיו לא ראו "
    },
    {
        "bookchapter": "ישעיהו",
        "chapter": "ה",
        "versechapter": "יג",
        "bookseder": "ישעיהו",
        "seder": "ב",
        "verseseder": "יז",
        "versenikud": "לָכֵ֛ן גָּלָ֥ה עַמִּ֖י מִבְּלִי־ דָ֑עַת וּכְבוֹדוֹ֙ מְתֵ֣י רָעָ֔ב וַהֲמוֹנ֖וֹ צִחֵ֥ה צָמָֽא׃ ",
        "versenonikud": "לכן גלה עמי מבלי דעת וכבודו מתי רעב והמונו צחה צמא "
    },
    {
        "bookchapter": "ישעיהו",
        "chapter": "ה",
        "versechapter": "יד",
        "bookseder": "ישעיהו",
        "seder": "ב",
        "verseseder": "יח",
        "versenikud": "לָכֵ֗ן הִרְחִ֤יבָה שְּׁאוֹל֙ נַפְשָׁ֔הּ וּפָעֲרָ֥ה פִ֖יהָ לִבְלִי־ חֹ֑ק וְיָרַ֨ד הֲדָרָ֧הּ וַהֲמוֹנָ֛הּ וּשְׁאוֹנָ֖הּ וְעָלֵ֥ז בָּֽהּ׃ ",
        "versenonikud": "לכן הרחיבה שאול נפשה ופערה פיה לבלי חק וירד הדרה והמונה ושאונה ועלז בה "
    },
    {
        "bookchapter": "ישעיהו",
        "chapter": "ה",
        "versechapter": "טו",
        "bookseder": "ישעיהו",
        "seder": "ב",
        "verseseder": "יט",
        "versenikud": "וַיִּשַּׁ֥ח אָדָ֖ם וַיִּשְׁפַּל־ אִ֑ישׁ וְעֵינֵ֥י גְבֹהִ֖ים תִּשְׁפַּֽלְנָה׃ ",
        "versenonikud": "וישח אדם וישפל איש ועיני גבהים תשפלנה "
    },
    {
        "bookchapter": "ישעיהו",
        "chapter": "ה",
        "versechapter": "טז",
        "bookseder": "ישעיהו",
        "seder": "ב",
        "verseseder": "כ",
        "versenikud": "וַיִּגְבַּ֛ה יְהוָ֥ה צְבָא֖וֹת בַּמִּשְׁפָּ֑ט וְהָאֵל֙ הַקָּד֔וֹשׁ נִקְדָּ֖שׁ בִּצְדָקָֽה׃ ",
        "versenonikud": "ויגבה יהוה צבאות במשפט והאל הקדוש נקדש בצדקה "
    },
    {
        "bookchapter": "ישעיהו",
        "chapter": "ה",
        "versechapter": "יז",
        "bookseder": "ישעיהו",
        "seder": "ב",
        "verseseder": "כא",
        "versenikud": "וְרָע֥וּ כְבָשִׂ֖ים כְּדָבְרָ֑ם וְחָרְב֥וֹת מֵחִ֖ים גָּרִ֥ים יֹאכֵֽלוּ׃ ",
        "versenonikud": "ורעו כבשים כדברם וחרבות מחים גרים יאכלו "
    },
    {
        "bookchapter": "ישעיהו",
        "chapter": "ה",
        "versechapter": "יח",
        "bookseder": "ישעיהו",
        "seder": "ב",
        "verseseder": "כב",
        "versenikud": "ה֛וֹי מֹשְׁכֵ֥י הֶֽעָוֺ֖ן בְּחַבְלֵ֣י הַשָּׁ֑וְא וְכַעֲב֥וֹת הָעֲגָלָ֖ה חַטָּאָֽה׃ ",
        "versenonikud": "הוי משכי העון בחבלי השוא וכעבות העגלה חטאה "
    },
    {
        "bookchapter": "ישעיהו",
        "chapter": "ה",
        "versechapter": "יט",
        "bookseder": "ישעיהו",
        "seder": "ב",
        "verseseder": "כג",
        "versenikud": "הָאֹמְרִ֗ים יְמַהֵ֧ר ׀ יָחִ֛ישָׁה מַעֲשֵׂ֖הוּ לְמַ֣עַן נִרְאֶ֑ה וְתִקְרַ֣ב וְתָב֗וֹאָה עֲצַ֛ת קְד֥וֹשׁ יִשְׂרָאֵ֖ל וְנֵדָֽעָה׃ ",
        "versenonikud": "האמרים ימהר  יחישה מעשהו למען נראה ותקרב ותבואה עצת קדוש ישראל ונדעה "
    },
    {
        "bookchapter": "ישעיהו",
        "chapter": "ה",
        "versechapter": "כ",
        "bookseder": "ישעיהו",
        "seder": "ב",
        "verseseder": "כד",
        "versenikud": "ה֣וֹי הָאֹמְרִ֥ים לָרַ֛ע ט֖וֹב וְלַטּ֣וֹב רָ֑ע שָׂמִ֨ים חֹ֤שֶׁךְ לְאוֹר֙ וְא֣וֹר לְחֹ֔שֶׁךְ שָׂמִ֥ים מַ֛ר לְמָת֖וֹק וּמָת֥וֹק לְמָֽר׃ ",
        "versenonikud": "הוי האמרים לרע טוב ולטוב רע שמים חשך לאור ואור לחשך שמים מר למתוק ומתוק למר "
    },
    {
        "bookchapter": "ישעיהו",
        "chapter": "ה",
        "versechapter": "כא",
        "bookseder": "ישעיהו",
        "seder": "ב",
        "verseseder": "כה",
        "versenikud": "ה֖וֹי חֲכָמִ֣ים בְּעֵֽינֵיהֶ֑ם וְנֶ֥גֶד פְּנֵיהֶ֖ם נְבֹנִֽים׃ ",
        "versenonikud": "הוי חכמים בעיניהם ונגד פניהם נבנים "
    },
    {
        "bookchapter": "ישעיהו",
        "chapter": "ה",
        "versechapter": "כב",
        "bookseder": "ישעיהו",
        "seder": "ב",
        "verseseder": "כו",
        "versenikud": "ה֕וֹי גִּבּוֹרִ֖ים לִשְׁתּ֣וֹת יָ֑יִן וְאַנְשֵׁי־ חַ֖יִל לִמְסֹ֥ךְ שֵׁכָֽר׃ ",
        "versenonikud": "הוי גבורים לשתות יין ואנשי חיל למסך שכר "
    },
    {
        "bookchapter": "ישעיהו",
        "chapter": "ה",
        "versechapter": "כג",
        "bookseder": "ישעיהו",
        "seder": "ב",
        "verseseder": "כז",
        "versenikud": "מַצְדִּיקֵ֥י רָשָׁ֖ע עֵ֣קֶב שֹׁ֑חַד וְצִדְקַ֥ת צַדִּיקִ֖ים יָסִ֥ירוּ מִמֶּֽנּוּ׃ ",
        "versenonikud": "מצדיקי רשע עקב שחד וצדקת צדיקים יסירו ממנו "
    },
    {
        "bookchapter": "ישעיהו",
        "chapter": "ה",
        "versechapter": "כד",
        "bookseder": "ישעיהו",
        "seder": "ב",
        "verseseder": "כח",
        "versenikud": "לָכֵן֩ כֶּאֱכֹ֨ל קַ֜שׁ לְשׁ֣וֹן אֵ֗שׁ וַחֲשַׁ֤שׁ לֶֽהָבָה֙ יִרְפֶּ֔ה שָׁרְשָׁם֙ כַּמָּ֣ק יִֽהְיֶ֔ה וּפִרְחָ֖ם כָּאָבָ֣ק יַעֲלֶ֑ה כִּ֣י מָאֲס֗וּ אֵ֚ת תּוֹרַת֙ יְהוָ֣ה צְבָא֔וֹת וְאֵ֛ת אִמְרַ֥ת קְדֽוֹשׁ־ יִשְׂרָאֵ֖ל נִאֵֽצוּ׃ ",
        "versenonikud": "לכן כאכל קש לשון אש וחשש להבה ירפה שרשם כמק יהיה ופרחם כאבק יעלה כי מאסו את תורת יהוה צבאות ואת אמרת קדוש ישראל נאצו "
    },
    {
        "bookchapter": "ישעיהו",
        "chapter": "ה",
        "versechapter": "כה",
        "bookseder": "ישעיהו",
        "seder": "ב",
        "verseseder": "כט",
        "versenikud": "עַל־ כֵּ֡ן חָרָה֩ אַף־ יְהוָ֨ה בְּעַמּ֜וֹ וַיֵּ֣ט יָד֧וֹ עָלָ֣יו וַיַּכֵּ֗הוּ וַֽיִּרְגְּזוּ֙ הֶֽהָרִ֔ים וַתְּהִ֧י נִבְלָתָ֛ם כַּסּוּחָ֖ה בְּקֶ֣רֶב חוּצ֑וֹת בְּכָל־ זֹאת֙ לֹא־ שָׁ֣ב אַפּ֔וֹ וְע֖וֹד יָד֥וֹ נְטוּיָֽה׃ ",
        "versenonikud": "על כן חרה אף יהוה בעמו ויט ידו עליו ויכהו וירגזו ההרים ותהי נבלתם כסוחה בקרב חוצות בכל זאת לא שב אפו ועוד ידו נטויה "
    },
    {
        "bookchapter": "ישעיהו",
        "chapter": "ה",
        "versechapter": "כו",
        "bookseder": "ישעיהו",
        "seder": "ב",
        "verseseder": "ל",
        "versenikud": "וְנָֽשָׂא־ נֵ֤ס לַגּוֹיִם֙ מֵרָח֔וֹק וְשָׁ֥רַק ל֖וֹ מִקְצֵ֣ה הָאָ֑רֶץ וְהִנֵּ֥ה מְהֵרָ֖ה קַ֥ל יָבֽוֹא׃ ",
        "versenonikud": "ונשא נס לגוים מרחוק ושרק לו מקצה הארץ והנה מהרה קל יבוא "
    },
    {
        "bookchapter": "ישעיהו",
        "chapter": "ה",
        "versechapter": "כז",
        "bookseder": "ישעיהו",
        "seder": "ב",
        "verseseder": "לא",
        "versenikud": "אֵין־ עָיֵ֤ף וְאֵין־ כּוֹשֵׁל֙ בּ֔וֹ לֹ֥א יָנ֖וּם וְלֹ֣א יִישָׁ֑ן וְלֹ֤א נִפְתַּח֙ אֵז֣וֹר חֲלָצָ֔יו וְלֹ֥א נִתַּ֖ק שְׂר֥וֹךְ נְעָלָֽיו׃ ",
        "versenonikud": "אין עיף ואין כושל בו לא ינום ולא יישן ולא נפתח אזור חלציו ולא נתק שרוך נעליו "
    },
    {
        "bookchapter": "ישעיהו",
        "chapter": "ה",
        "versechapter": "כח",
        "bookseder": "ישעיהו",
        "seder": "ב",
        "verseseder": "לב",
        "versenikud": "אֲשֶׁ֤ר חִצָּיו֙ שְׁנוּנִ֔ים וְכָל־ קַשְּׁתֹתָ֖יו דְּרֻכ֑וֹת פַּרְס֤וֹת סוּסָיו֙ כַּצַּ֣ר נֶחְשָׁ֔בוּ וְגַלְגִּלָּ֖יו כַּסּוּפָֽה׃ ",
        "versenonikud": "אשר חציו שנונים וכל קשתתיו דרכות פרסות סוסיו כצר נחשבו וגלגליו כסופה "
    },
    {
        "bookchapter": "ישעיהו",
        "chapter": "ה",
        "versechapter": "כט",
        "bookseder": "ישעיהו",
        "seder": "ב",
        "verseseder": "לג",
        "versenikud": "שְׁאָגָ֥ה ל֖וֹ כַּלָּבִ֑יא ושאג יִשְׁאַ֨ג כַּכְּפִירִ֤ים וְיִנְהֹם֙ וְיֹאחֵ֣ז טֶ֔רֶף וְיַפְלִ֖יט וְאֵ֥ין מַצִּֽיל׃ ",
        "versenonikud": "שאגה לו כלביא ושאג ישאג ככפירים וינהם ויאחז טרף ויפליט ואין מציל "
    },
    {
        "bookchapter": "ישעיהו",
        "chapter": "ה",
        "versechapter": "ל",
        "bookseder": "ישעיהו",
        "seder": "ב",
        "verseseder": "לד",
        "versenikud": "וְיִנְהֹ֥ם עָלָ֛יו בַּיּ֥וֹם הַה֖וּא כְּנַהֲמַת־ יָ֑ם וְנִבַּ֤ט לָאָ֙רֶץ֙ וְהִנֵּה־ חֹ֔שֶׁךְ צַ֣ר וָא֔וֹר חָשַׁ֖ךְ בַּעֲרִיפֶֽיהָ׃ ",
        "versenonikud": "וינהם עליו ביום ההוא כנהמת ים ונבט לארץ והנה חשך צר ואור חשך בעריפיה "
    },
    {
        "bookchapter": "ישעיהו",
        "chapter": "ו",
        "versechapter": "א",
        "bookseder": "ישעיהו",
        "seder": "ב",
        "verseseder": "לה",
        "versenikud": "בִּשְׁנַת־ מוֹת֙ הַמֶּ֣לֶךְ עֻזִּיָּ֔הוּ וָאֶרְאֶ֧ה אֶת־ אֲדֹנָ֛י יֹשֵׁ֥ב עַל־ כִּסֵּ֖א רָ֣ם וְנִשָּׂ֑א וְשׁוּלָ֖יו מְלֵאִ֥ים אֶת־ הַהֵיכָֽל׃ ",
        "versenonikud": "בשנת מות המלך עזיהו ואראה את אדני ישב על כסא רם ונשא ושוליו מלאים את ההיכל "
    },
    {
        "bookchapter": "ישעיהו",
        "chapter": "ו",
        "versechapter": "ב",
        "bookseder": "ישעיהו",
        "seder": "ב",
        "verseseder": "לו",
        "versenikud": "שְׂרָפִ֨ים עֹמְדִ֤ים ׀ מִמַּ֙עַל֙ ל֔וֹ שֵׁ֧שׁ כְּנָפַ֛יִם שֵׁ֥שׁ כְּנָפַ֖יִם לְאֶחָ֑ד בִּשְׁתַּ֣יִם ׀ יְכַסֶּ֣ה פָנָ֗יו וּבִשְׁתַּ֛יִם יְכַסֶּ֥ה רַגְלָ֖יו וּבִשְׁתַּ֥יִם יְעוֹפֵֽף׃ ",
        "versenonikud": "שרפים עמדים  ממעל לו שש כנפים שש כנפים לאחד בשתים  יכסה פניו ובשתים יכסה רגליו ובשתים יעופף "
    }
]