[
    {
        "bookchapter": "ירמיהו",
        "chapter": "מד",
        "versechapter": "כ",
        "bookseder": "ירמיהו",
        "seder": "כו",
        "verseseder": "א",
        "versenikud": "וַיֹּ֥אמֶר יִרְמְיָ֖הוּ אֶל־ כָּל־ הָעָ֑ם עַל־ הַגְּבָרִ֤ים וְעַל־ הַנָּשִׁים֙ וְעַל־ כָּל־ הָעָ֔ם הָעֹנִ֥ים אֹת֛וֹ דָּבָ֖ר לֵאמֹֽר׃ ",
        "versenonikud": "ויאמר ירמיהו אל כל העם על הגברים ועל הנשים ועל כל העם הענים אתו דבר לאמר "
    },
    {
        "bookchapter": "ירמיהו",
        "chapter": "מד",
        "versechapter": "כא",
        "bookseder": "ירמיהו",
        "seder": "כו",
        "verseseder": "ב",
        "versenikud": "הֲל֣וֹא אֶת־ הַקִּטֵּ֗ר אֲשֶׁ֨ר קִטַּרְתֶּ֜ם בְּעָרֵ֤י יְהוּדָה֙ וּבְחֻצ֣וֹת יְרוּשָׁלִַ֔ם אַתֶּ֧ם וַאֲבֽוֹתֵיכֶ֛ם מַלְכֵיכֶ֥ם וְשָׂרֵיכֶ֖ם וְעַ֣ם הָאָ֑רֶץ אֹתָם֙ זָכַ֣ר יְהוָ֔ה וַֽתַּעֲלֶ֖ה עַל־ לִבּֽוֹ׃ ",
        "versenonikud": "הלוא את הקטר אשר קטרתם בערי יהודה ובחצות ירושלם אתם ואבותיכם מלכיכם ושריכם ועם הארץ אתם זכר יהוה ותעלה על לבו "
    },
    {
        "bookchapter": "ירמיהו",
        "chapter": "מד",
        "versechapter": "כב",
        "bookseder": "ירמיהו",
        "seder": "כו",
        "verseseder": "ג",
        "versenikud": "וְלֹֽא־ יוּכַל֩ יְהוָ֨ה ע֜וֹד לָשֵׂ֗את מִפְּנֵי֙ רֹ֣עַ מַעַלְלֵיכֶ֔ם מִפְּנֵ֥י הַתּוֹעֵבֹ֖ת אֲשֶׁ֣ר עֲשִׂיתֶ֑ם וַתְּהִ֣י אַ֠רְצְכֶם לְחָרְבָּ֨ה וּלְשַׁמָּ֧ה וְלִקְלָלָ֛ה מֵאֵ֥ין יוֹשֵׁ֖ב כְּהַיּ֥וֹם הַזֶּֽה׃ ",
        "versenonikud": "ולא יוכל יהוה עוד לשאת מפני רע מעלליכם מפני התועבת אשר עשיתם ותהי ארצכם לחרבה ולשמה ולקללה מאין יושב כהיום הזה "
    },
    {
        "bookchapter": "ירמיהו",
        "chapter": "מד",
        "versechapter": "כג",
        "bookseder": "ירמיהו",
        "seder": "כו",
        "verseseder": "ד",
        "versenikud": "מִפְּנֵי֩ אֲשֶׁ֨ר קִטַּרְתֶּ֜ם וַאֲשֶׁ֧ר חֲטָאתֶ֣ם לַיהוָ֗ה וְלֹ֤א שְׁמַעְתֶּם֙ בְּק֣וֹל יְהוָ֔ה וּבְתֹרָת֧וֹ וּבְחֻקֹּתָ֛יו וּבְעֵדְוֺתָ֖יו לֹ֣א הֲלַכְתֶּ֑ם עַל־ כֵּ֞ן קָרָ֥את אֶתְכֶ֛ם הָרָעָ֥ה הַזֹּ֖את כַּיּ֥וֹם הַזֶּֽה׃ ",
        "versenonikud": "מפני אשר קטרתם ואשר חטאתם ליהוה ולא שמעתם בקול יהוה ובתרתו ובחקתיו ובעדותיו לא הלכתם על כן קראת אתכם הרעה הזאת כיום הזה "
    },
    {
        "bookchapter": "ירמיהו",
        "chapter": "מד",
        "versechapter": "כד",
        "bookseder": "ירמיהו",
        "seder": "כו",
        "verseseder": "ה",
        "versenikud": "וַיֹּ֤אמֶר יִרְמְיָ֙הוּ֙ אֶל־ כָּל־ הָעָ֔ם וְאֶ֖ל כָּל־ הַנָּשִׁ֑ים שִׁמְעוּ֙ דְּבַר־ יְהוָ֔ה כָּל־ יְהוּדָ֕ה אֲשֶׁ֖ר בְּאֶ֥רֶץ מִצְרָֽיִם׃ ",
        "versenonikud": "ויאמר ירמיהו אל כל העם ואל כל הנשים שמעו דבר יהוה כל יהודה אשר בארץ מצרים "
    },
    {
        "bookchapter": "ירמיהו",
        "chapter": "מד",
        "versechapter": "כה",
        "bookseder": "ירמיהו",
        "seder": "כו",
        "verseseder": "ו",
        "versenikud": "כֹּֽה־ אָמַ֣ר יְהוָֽה־ צְבָאוֹת֩ אֱלֹהֵ֨י יִשְׂרָאֵ֜ל לֵאמֹ֗ר אַתֶּ֨ם וּנְשֵׁיכֶ֜ם וַתְּדַבֵּ֣רְנָה בְּפִיכֶם֮ וּבִידֵיכֶ֣ם מִלֵּאתֶ֣ם ׀ לֵאמֹר֒ עָשֹׂ֨ה נַעֲשֶׂ֜ה אֶת־ נְדָרֵ֗ינוּ אֲשֶׁ֤ר נָדַ֙רְנוּ֙ לְקַטֵּר֙ לִמְלֶ֣כֶת הַשָּׁמַ֔יִם וּלְהַסֵּ֥ךְ לָ֖הּ נְסָכִ֑ים הָקֵ֤ים תָּקִ֙ימְנָה֙ אֶת־ נִדְרֵיכֶ֔ם וְעָשֹׂ֥ה תַעֲשֶׂ֖ינָה אֶת־ נִדְרֵיכֶֽם׃ ",
        "versenonikud": "כה אמר יהוה צבאות אלהי ישראל לאמר אתם ונשיכם ותדברנה בפיכם ובידיכם מלאתם  לאמר עשה נעשה את נדרינו אשר נדרנו לקטר למלכת השמים ולהסך לה נסכים הקים תקימנה את נדריכם ועשה תעשינה את נדריכם "
    },
    {
        "bookchapter": "ירמיהו",
        "chapter": "מד",
        "versechapter": "כו",
        "bookseder": "ירמיהו",
        "seder": "כו",
        "verseseder": "ז",
        "versenikud": "לָכֵן֙ שִׁמְע֣וּ דְבַר־ יְהוָ֔ה כָּל־ יְהוּדָ֕ה הַיֹּשְׁבִ֖ים בְּאֶ֣רֶץ מִצְרָ֑יִם הִנְנִ֨י נִשְׁבַּ֜עְתִּי בִּשְׁמִ֤י הַגָּדוֹל֙ אָמַ֣ר יְהוָ֔ה אִם־ יִהְיֶה֩ ע֨וֹד שְׁמִ֜י נִקְרָ֣א ׀ בְּפִ֣י ׀ כָּל־ אִ֣ישׁ יְהוּדָ֗ה אֹמֵ֛ר חַי־ אֲדֹנָ֥י יְהוִ֖ה בְּכָל־ אֶ֥רֶץ מִצְרָֽיִם׃ ",
        "versenonikud": "לכן שמעו דבר יהוה כל יהודה הישבים בארץ מצרים הנני נשבעתי בשמי הגדול אמר יהוה אם יהיה עוד שמי נקרא  בפי  כל איש יהודה אמר חי אדני יהוה בכל ארץ מצרים "
    },
    {
        "bookchapter": "ירמיהו",
        "chapter": "מד",
        "versechapter": "כז",
        "bookseder": "ירמיהו",
        "seder": "כו",
        "verseseder": "ח",
        "versenikud": "הִנְנִ֨י שֹׁקֵ֧ד עֲלֵיהֶ֛ם לְרָעָ֖ה וְלֹ֣א לְטוֹבָ֑ה וְתַמּוּ֩ כָל־ אִ֨ישׁ יְהוּדָ֜ה אֲשֶׁ֧ר בְּאֶֽרֶץ־ מִצְרַ֛יִם בַּחֶ֥רֶב וּבָרָעָ֖ב עַד־ כְּלוֹתָֽם׃ ",
        "versenonikud": "הנני שקד עליהם לרעה ולא לטובה ותמו כל איש יהודה אשר בארץ מצרים בחרב וברעב עד כלותם "
    },
    {
        "bookchapter": "ירמיהו",
        "chapter": "מד",
        "versechapter": "כח",
        "bookseder": "ירמיהו",
        "seder": "כו",
        "verseseder": "ט",
        "versenikud": "וּפְלִיטֵ֨י חֶ֜רֶב יְשֻׁב֨וּן מִן־ אֶ֧רֶץ מִצְרַ֛יִם אֶ֥רֶץ יְהוּדָ֖ה מְתֵ֣י מִסְפָּ֑ר וְֽיָדְע֞וּ כָּל־ שְׁאֵרִ֣ית יְהוּדָ֗ה הַבָּאִ֤ים לְאֶֽרֶץ־ מִצְרַ֙יִם֙ לָג֣וּר שָׁ֔ם דְּבַר־ מִ֥י יָק֖וּם מִמֶּ֥נִּי וּמֵהֶֽם׃ ",
        "versenonikud": "ופליטי חרב ישבון מן ארץ מצרים ארץ יהודה מתי מספר וידעו כל שארית יהודה הבאים לארץ מצרים לגור שם דבר מי יקום ממני ומהם "
    },
    {
        "bookchapter": "ירמיהו",
        "chapter": "מד",
        "versechapter": "כט",
        "bookseder": "ירמיהו",
        "seder": "כו",
        "verseseder": "י",
        "versenikud": "וְזֹאת־ לָכֶ֤ם הָאוֹת֙ נְאֻם־ יְהוָ֔ה כִּֽי־ פֹקֵ֥ד אֲנִ֛י עֲלֵיכֶ֖ם בַּמָּק֣וֹם הַזֶּ֑ה לְמַ֙עַן֙ תֵּֽדְע֔וּ כִּי֩ ק֨וֹם יָק֧וּמוּ דְבָרַ֛י עֲלֵיכֶ֖ם לְרָעָֽה׃ ",
        "versenonikud": "וזאת לכם האות נאם יהוה כי פקד אני עליכם במקום הזה למען תדעו כי קום יקומו דברי עליכם לרעה "
    },
    {
        "bookchapter": "ירמיהו",
        "chapter": "מד",
        "versechapter": "ל",
        "bookseder": "ירמיהו",
        "seder": "כו",
        "verseseder": "יא",
        "versenikud": "כֹּ֣ה ׀ אָמַ֣ר יְהוָ֗ה הִנְנִ֣י נֹ֠תֵן אֶת־ פַּרְעֹ֨ה חָפְרַ֤ע מֶֽלֶךְ־ מִצְרַ֙יִם֙ בְּיַ֣ד אֹֽיְבָ֔יו וּבְיַ֖ד מְבַקְשֵׁ֣י נַפְשׁ֑וֹ כַּאֲשֶׁ֨ר נָתַ֜תִּי אֶת־ צִדְקִיָּ֣הוּ מֶֽלֶךְ־ יְהוּדָ֗ה בְּיַ֨ד נְבוּכַדְרֶאצַּ֧ר מֶֽלֶךְ־ בָּבֶ֛ל אֹיְב֖וֹ וּמְבַקֵּ֥שׁ נַפְשֽׁוֹ׃ ",
        "versenonikud": "כה  אמר יהוה הנני נתן את פרעה חפרע מלך מצרים ביד איביו וביד מבקשי נפשו כאשר נתתי את צדקיהו מלך יהודה ביד נבוכדראצר מלך בבל איבו ומבקש נפשו "
    },
    {
        "bookchapter": "ירמיהו",
        "chapter": "מה",
        "versechapter": "א",
        "bookseder": "ירמיהו",
        "seder": "כו",
        "verseseder": "יב",
        "versenikud": "הַדָּבָ֗ר אֲשֶׁ֤ר דִּבֶּר֙ יִרְמְיָ֣הוּ הַנָּבִ֔יא אֶל־ בָּר֖וּךְ בֶּֽן־ נֵֽרִיָּ֑ה בְּכָתְבוֹ֩ אֶת־ הַדְּבָרִ֨ים הָאֵ֤לֶּה עַל־ סֵ֙פֶר֙ מִפִּ֣י יִרְמְיָ֔הוּ בַּשָּׁנָה֙ הָֽרְבִעִ֔ית לִיהוֹיָקִ֧ים בֶּן־ יֹאשִׁיָּ֛הוּ מֶ֥לֶךְ יְהוּדָ֖ה לֵאמֹֽר׃ ",
        "versenonikud": "הדבר אשר דבר ירמיהו הנביא אל ברוך בן נריה בכתבו את הדברים האלה על ספר מפי ירמיהו בשנה הרבעית ליהויקים בן יאשיהו מלך יהודה לאמר "
    },
    {
        "bookchapter": "ירמיהו",
        "chapter": "מה",
        "versechapter": "ב",
        "bookseder": "ירמיהו",
        "seder": "כו",
        "verseseder": "יג",
        "versenikud": "כֹּֽה־ אָמַ֥ר יְהוָ֖ה אֱלֹהֵ֣י יִשְׂרָאֵ֑ל עָלֶ֖יךָ בָּרֽוּךְ׃ ",
        "versenonikud": "כה אמר יהוה אלהי ישראל עליך ברוך "
    },
    {
        "bookchapter": "ירמיהו",
        "chapter": "מה",
        "versechapter": "ג",
        "bookseder": "ירמיהו",
        "seder": "כו",
        "verseseder": "יד",
        "versenikud": "אָמַ֙רְתָּ֙ אֽוֹי־ נָ֣א לִ֔י כִּֽי־ יָסַ֧ף יְהוָ֛ה יָג֖וֹן עַל־ מַכְאֹבִ֑י יָגַ֙עְתִּי֙ בְּאַנְחָתִ֔י וּמְנוּחָ֖ה לֹ֥א מָצָֽאתִי׃ ",
        "versenonikud": "אמרת אוי נא לי כי יסף יהוה יגון על מכאבי יגעתי באנחתי ומנוחה לא מצאתי "
    },
    {
        "bookchapter": "ירמיהו",
        "chapter": "מה",
        "versechapter": "ד",
        "bookseder": "ירמיהו",
        "seder": "כו",
        "verseseder": "טו",
        "versenikud": "כֹּ֣ה ׀ תֹּאמַ֣ר אֵלָ֗יו כֹּ֚ה אָמַ֣ר יְהוָ֔ה הִנֵּ֤ה אֲשֶׁר־ בָּנִ֙יתִי֙ אֲנִ֣י הֹרֵ֔ס וְאֵ֥ת אֲשֶׁר־ נָטַ֖עְתִּי אֲנִ֣י נֹתֵ֑שׁ וְאֶת־ כָּל־ הָאָ֖רֶץ הִֽיא׃ ",
        "versenonikud": "כה  תאמר אליו כה אמר יהוה הנה אשר בניתי אני הרס ואת אשר נטעתי אני נתש ואת כל הארץ היא "
    },
    {
        "bookchapter": "ירמיהו",
        "chapter": "מה",
        "versechapter": "ה",
        "bookseder": "ירמיהו",
        "seder": "כו",
        "verseseder": "טז",
        "versenikud": "וְאַתָּ֛ה תְּבַקֶּשׁ־ לְךָ֥ גְדֹל֖וֹת אַל־ תְּבַקֵּ֑שׁ כִּ֡י הִנְנִי֩ מֵבִ֨יא רָעָ֤ה עַל־ כָּל־ בָּשָׂר֙ נְאֻם־ יְהוָ֔ה וְנָתַתִּ֨י לְךָ֤ אֶֽת־ נַפְשְׁךָ֙ לְשָׁלָ֔ל עַ֥ל כָּל־ הַמְּקֹמ֖וֹת אֲשֶׁ֥ר תֵּֽלֶךְ־ שָֽׁם׃ ",
        "versenonikud": "ואתה תבקש לך גדלות אל תבקש כי הנני מביא רעה על כל בשר נאם יהוה ונתתי לך את נפשך לשלל על כל המקמות אשר תלך שם "
    },
    {
        "bookchapter": "ירמיהו",
        "chapter": "מו",
        "versechapter": "א",
        "bookseder": "ירמיהו",
        "seder": "כו",
        "verseseder": "יז",
        "versenikud": "אֲשֶׁ֨ר הָיָ֧ה דְבַר־ יְהוָ֛ה אֶל־ יִרְמְיָ֥הוּ הַנָּבִ֖יא עַל־ הַגּוֹיִֽם׃ ",
        "versenonikud": "אשר היה דבר יהוה אל ירמיהו הנביא על הגוים "
    },
    {
        "bookchapter": "ירמיהו",
        "chapter": "מו",
        "versechapter": "ב",
        "bookseder": "ירמיהו",
        "seder": "כו",
        "verseseder": "יח",
        "versenikud": "לְמִצְרַ֗יִם עַל־ חֵ֨יל פַּרְעֹ֤ה נְכוֹ֙ מֶ֣לֶךְ מִצְרַ֔יִם אֲשֶׁר־ הָיָ֥ה עַל־ נְהַר־ פְּרָ֖ת בְּכַרְכְּמִ֑שׁ אֲשֶׁ֣ר הִכָּ֗ה נְבֽוּכַדְרֶאצַּר֙ מֶ֣לֶךְ בָּבֶ֔ל בִּשְׁנַת֙ הָֽרְבִיעִ֔ית לִיהוֹיָקִ֥ים בֶּן־ יֹאשִׁיָּ֖הוּ מֶ֥לֶךְ יְהוּדָֽה׃ ",
        "versenonikud": "למצרים על חיל פרעה נכו מלך מצרים אשר היה על נהר פרת בכרכמש אשר הכה נבוכדראצר מלך בבל בשנת הרביעית ליהויקים בן יאשיהו מלך יהודה "
    },
    {
        "bookchapter": "ירמיהו",
        "chapter": "מו",
        "versechapter": "ג",
        "bookseder": "ירמיהו",
        "seder": "כו",
        "verseseder": "יט",
        "versenikud": "עִרְכ֤וּ מָגֵן֙ וְצִנָּ֔ה וּגְשׁ֖וּ לַמִּלְחָמָֽה׃ ",
        "versenonikud": "ערכו מגן וצנה וגשו למלחמה "
    },
    {
        "bookchapter": "ירמיהו",
        "chapter": "מו",
        "versechapter": "ד",
        "bookseder": "ירמיהו",
        "seder": "כו",
        "verseseder": "כ",
        "versenikud": "אִסְר֣וּ הַסּוּסִ֗ים וַֽעֲלוּ֙ הַפָּ֣רָשִׁ֔ים וְהִֽתְיַצְּב֖וּ בְּכ֥וֹבָעִ֑ים מִרְקוּ֙ הָֽרְמָחִ֔ים לִבְשׁ֖וּ הַסִּרְיֹנֹֽת׃ ",
        "versenonikud": "אסרו הסוסים ועלו הפרשים והתיצבו בכובעים מרקו הרמחים לבשו הסרינת "
    },
    {
        "bookchapter": "ירמיהו",
        "chapter": "מו",
        "versechapter": "ה",
        "bookseder": "ירמיהו",
        "seder": "כו",
        "verseseder": "כא",
        "versenikud": "מַדּ֣וּעַ רָאִ֗יתִי הֵ֣מָּה חַתִּים֮ נְסֹגִ֣ים אָחוֹר֒ וְגִבּוֹרֵיהֶ֣ם יֻכַּ֔תּוּ וּמָנ֥וֹס נָ֖סוּ וְלֹ֣א הִפְנ֑וּ מָג֥וֹר מִסָּבִ֖יב נְאֻם־ יְהוָֽה׃ ",
        "versenonikud": "מדוע ראיתי המה חתים נסגים אחור וגבוריהם יכתו ומנוס נסו ולא הפנו מגור מסביב נאם יהוה "
    },
    {
        "bookchapter": "ירמיהו",
        "chapter": "מו",
        "versechapter": "ו",
        "bookseder": "ירמיהו",
        "seder": "כו",
        "verseseder": "כב",
        "versenikud": "אַל־ יָנ֣וּס הַקַּ֔ל וְאַל־ יִמָּלֵ֖ט הַגִּבּ֑וֹר צָפ֙וֹנָה֙ עַל־ יַ֣ד נְהַר־ פְּרָ֔ת כָּשְׁל֖וּ וְנָפָֽלוּ׃ ",
        "versenonikud": "אל ינוס הקל ואל ימלט הגבור צפונה על יד נהר פרת כשלו ונפלו "
    },
    {
        "bookchapter": "ירמיהו",
        "chapter": "מו",
        "versechapter": "ז",
        "bookseder": "ירמיהו",
        "seder": "כו",
        "verseseder": "כג",
        "versenikud": "מִי־ זֶ֖ה כַּיְאֹ֣ר יַֽעֲלֶ֑ה כַּנְּהָר֕וֹת יִֽתְגָּעֲשׁ֖וּ מֵימָֽיו׃ ",
        "versenonikud": "מי זה כיאר יעלה כנהרות יתגעשו מימיו "
    },
    {
        "bookchapter": "ירמיהו",
        "chapter": "מו",
        "versechapter": "ח",
        "bookseder": "ירמיהו",
        "seder": "כו",
        "verseseder": "כד",
        "versenikud": "מִצְרַ֙יִם֙ כַּיְאֹ֣ר יַֽעֲלֶ֔ה וְכַנְּהָר֖וֹת יִתְגֹּ֣עֲשׁוּ מָ֑יִם וַיֹּ֗אמֶר אַֽעֲלֶה֙ אֲכַסֶּה־ אֶ֔רֶץ אֹבִ֥ידָה עִ֖יר וְיֹ֥שְׁבֵי בָֽהּ׃ ",
        "versenonikud": "מצרים כיאר יעלה וכנהרות יתגעשו מים ויאמר אעלה אכסה ארץ אבידה עיר וישבי בה "
    },
    {
        "bookchapter": "ירמיהו",
        "chapter": "מו",
        "versechapter": "ט",
        "bookseder": "ירמיהו",
        "seder": "כו",
        "verseseder": "כה",
        "versenikud": "עֲל֤וּ הַסּוּסִים֙ וְהִתְהֹלְל֣וּ הָרֶ֔כֶב וְיֵצְא֖וּ הַגִּבּוֹרִ֑ים כּ֤וּשׁ וּפוּט֙ תֹּפְשֵׂ֣י מָגֵ֔ן וְלוּדִ֕ים תֹּפְשֵׂ֖י דֹּ֥רְכֵי קָֽשֶׁת׃ ",
        "versenonikud": "עלו הסוסים והתהללו הרכב ויצאו הגבורים כוש ופוט תפשי מגן ולודים תפשי דרכי קשת "
    },
    {
        "bookchapter": "ירמיהו",
        "chapter": "מו",
        "versechapter": "י",
        "bookseder": "ירמיהו",
        "seder": "כו",
        "verseseder": "כו",
        "versenikud": "וְֽהַיּ֨וֹם הַה֜וּא לַאדֹנָ֧י יְהוִ֣ה צְבָא֗וֹת י֤וֹם נְקָמָה֙ לְהִנָּקֵ֣ם מִצָּרָ֔יו וְאָכְלָ֥ה חֶ֙רֶב֙ וְשָׂ֣בְעָ֔ה וְרָוְתָ֖ה מִדָּמָ֑ם כִּ֣י זֶ֠בַח לַאדֹנָ֨י יְהוִ֧ה צְבָא֛וֹת בְּאֶ֥רֶץ צָפ֖וֹן אֶל־ נְהַר־ פְּרָֽת׃ ",
        "versenonikud": "והיום ההוא לאדני יהוה צבאות יום נקמה להנקם מצריו ואכלה חרב ושבעה ורותה מדמם כי זבח לאדני יהוה צבאות בארץ צפון אל נהר פרת "
    },
    {
        "bookchapter": "ירמיהו",
        "chapter": "מו",
        "versechapter": "יא",
        "bookseder": "ירמיהו",
        "seder": "כו",
        "verseseder": "כז",
        "versenikud": "עֲלִ֤י גִלְעָד֙ וּקְחִ֣י צֳרִ֔י בְּתוּלַ֖ת בַּת־ מִצְרָ֑יִם לַשָּׁוְא֙ הרביתי הִרְבֵּ֣ית רְפֻא֔וֹת תְּעָלָ֖ה אֵ֥ין לָֽךְ׃ ",
        "versenonikud": "עלי גלעד וקחי צרי בתולת בת מצרים לשוא הרביתי הרבית רפאות תעלה אין לך "
    },
    {
        "bookchapter": "ירמיהו",
        "chapter": "מו",
        "versechapter": "יב",
        "bookseder": "ירמיהו",
        "seder": "כו",
        "verseseder": "כח",
        "versenikud": "שָׁמְע֤וּ גוֹיִם֙ קְלוֹנֵ֔ךְ וְצִוְחָתֵ֖ךְ מָלְאָ֣ה הָאָ֑רֶץ כִּֽי־ גִבּ֤וֹר בְּגִבּוֹר֙ כָּשָׁ֔לוּ יַחְדָּ֖יו נָפְל֥וּ שְׁנֵיהֶֽם׃ ",
        "versenonikud": "שמעו גוים קלונך וצוחתך מלאה הארץ כי גבור בגבור כשלו יחדיו נפלו שניהם "
    },
    {
        "bookchapter": "ירמיהו",
        "chapter": "מו",
        "versechapter": "יג",
        "bookseder": "ירמיהו",
        "seder": "כו",
        "verseseder": "כט",
        "versenikud": "הַדָּבָר֙ אֲשֶׁ֣ר דִּבֶּ֣ר יְהוָ֔ה אֶֽל־ יִרְמְיָ֖הוּ הַנָּבִ֑יא לָב֗וֹא נְבֽוּכַדְרֶאצַּר֙ מֶ֣לֶךְ בָּבֶ֔ל לְהַכּ֖וֹת אֶת־ אֶ֥רֶץ מִצְרָֽיִם׃ ",
        "versenonikud": "הדבר אשר דבר יהוה אל ירמיהו הנביא לבוא נבוכדראצר מלך בבל להכות את ארץ מצרים "
    },
    {
        "bookchapter": "ירמיהו",
        "chapter": "מו",
        "versechapter": "יד",
        "bookseder": "ירמיהו",
        "seder": "כו",
        "verseseder": "ל",
        "versenikud": "הַגִּ֤ידוּ בְמִצְרַ֙יִם֙ וְהַשְׁמִ֣יעוּ בְמִגְדּ֔וֹל וְהַשְׁמִ֥יעוּ בְנֹ֖ף וּבְתַחְפַּנְחֵ֑ס אִמְר֗וּ הִתְיַצֵּב֙ וְהָכֵ֣ן לָ֔ךְ כִּֽי־ אָכְלָ֥ה חֶ֖רֶב סְבִיבֶֽיךָ׃ ",
        "versenonikud": "הגידו במצרים והשמיעו במגדול והשמיעו בנף ובתחפנחס אמרו התיצב והכן לך כי אכלה חרב סביביך "
    },
    {
        "bookchapter": "ירמיהו",
        "chapter": "מו",
        "versechapter": "טו",
        "bookseder": "ירמיהו",
        "seder": "כו",
        "verseseder": "לא",
        "versenikud": "מַדּ֖וּעַ נִסְחַ֣ף אַבִּירֶ֑יךָ לֹ֣א עָמַ֔ד כִּ֥י יְהוָ֖ה הֲדָפֽוֹ׃ ",
        "versenonikud": "מדוע נסחף אביריך לא עמד כי יהוה הדפו "
    },
    {
        "bookchapter": "ירמיהו",
        "chapter": "מו",
        "versechapter": "טז",
        "bookseder": "ירמיהו",
        "seder": "כו",
        "verseseder": "לב",
        "versenikud": "הִרְבָּ֖ה כּוֹשֵׁ֑ל גַּם־ נָפַ֞ל אִ֣ישׁ אֶל־ רֵעֵ֗הוּ וַיֹּֽאמְרוּ֙ ק֣וּמָה ׀ וְנָשֻׁ֣בָה אֶל־ עַמֵּ֗נוּ וְאֶל־ אֶ֙רֶץ֙ מֽוֹלַדְתֵּ֔נוּ מִפְּנֵ֖י חֶ֥רֶב הַיּוֹנָֽה׃ ",
        "versenonikud": "הרבה כושל גם נפל איש אל רעהו ויאמרו קומה  ונשבה אל עמנו ואל ארץ מולדתנו מפני חרב היונה "
    },
    {
        "bookchapter": "ירמיהו",
        "chapter": "מו",
        "versechapter": "יז",
        "bookseder": "ירמיהו",
        "seder": "כו",
        "verseseder": "לג",
        "versenikud": "קָרְא֖וּ שָׁ֑ם פַּרְעֹ֤ה מֶֽלֶךְ־ מִצְרַ֙יִם֙ שָׁא֔וֹן הֶעֱבִ֖יר הַמּוֹעֵֽד׃ ",
        "versenonikud": "קראו שם פרעה מלך מצרים שאון העביר המועד "
    },
    {
        "bookchapter": "ירמיהו",
        "chapter": "מו",
        "versechapter": "יח",
        "bookseder": "ירמיהו",
        "seder": "כו",
        "verseseder": "לד",
        "versenikud": "חַי־ אָ֙נִי֙ נְאֻם־ הַמֶּ֔לֶךְ יְהוָ֥ה צְבָא֖וֹת שְׁמ֑וֹ כִּ֚י כְּתָב֣וֹר בֶּֽהָרִ֔ים וּכְכַרְמֶ֖ל בַּיָּ֥ם יָבֽוֹא׃ ",
        "versenonikud": "חי אני נאם המלך יהוה צבאות שמו כי כתבור בהרים וככרמל בים יבוא "
    },
    {
        "bookchapter": "ירמיהו",
        "chapter": "מו",
        "versechapter": "יט",
        "bookseder": "ירמיהו",
        "seder": "כו",
        "verseseder": "לה",
        "versenikud": "כְּלֵ֤י גוֹלָה֙ עֲשִׂ֣י לָ֔ךְ יוֹשֶׁ֖בֶת בַּת־ מִצְרָ֑יִם כִּֽי־ נֹף֙ לְשַׁמָּ֣ה תִֽהְיֶ֔ה וְנִצְּתָ֖ה מֵאֵ֥ין יוֹשֵֽׁב׃ ",
        "versenonikud": "כלי גולה עשי לך יושבת בת מצרים כי נף לשמה תהיה ונצתה מאין יושב "
    },
    {
        "bookchapter": "ירמיהו",
        "chapter": "מו",
        "versechapter": "כ",
        "bookseder": "ירמיהו",
        "seder": "כו",
        "verseseder": "לו",
        "versenikud": "עֶגְלָ֥ה יְפֵֽה־ פִיָּ֖ה מִצְרָ֑יִם קֶ֥רֶץ מִצָּפ֖וֹן בָּ֥א בָֽא׃ ",
        "versenonikud": "עגלה יפה פיה מצרים קרץ מצפון בא בא "
    },
    {
        "bookchapter": "ירמיהו",
        "chapter": "מו",
        "versechapter": "כא",
        "bookseder": "ירמיהו",
        "seder": "כו",
        "verseseder": "לז",
        "versenikud": "גַּם־ שְׂכִרֶ֤יהָ בְקִרְבָּהּ֙ כְּעֶגְלֵ֣י מַרְבֵּ֔ק כִּֽי־ גַם־ הֵ֧מָּה הִפְנ֛וּ נָ֥סוּ יַחְדָּ֖יו לֹ֣א עָמָ֑דוּ כִּ֣י י֥וֹם אֵידָ֛ם בָּ֥א עֲלֵיהֶ֖ם עֵ֥ת פְּקֻדָּתָֽם׃ ",
        "versenonikud": "גם שכריה בקרבה כעגלי מרבק כי גם המה הפנו נסו יחדיו לא עמדו כי יום אידם בא עליהם עת פקדתם "
    },
    {
        "bookchapter": "ירמיהו",
        "chapter": "מו",
        "versechapter": "כב",
        "bookseder": "ירמיהו",
        "seder": "כו",
        "verseseder": "לח",
        "versenikud": "קוֹלָ֖הּ כַּנָּחָ֣שׁ יֵלֵ֑ךְ כִּֽי־ בְחַ֣יִל יֵלֵ֔כוּ וּבְקַרְדֻּמּוֹת֙ בָּ֣אוּ לָ֔הּ כְּחֹטְבֵ֖י עֵצִֽים׃ ",
        "versenonikud": "קולה כנחש ילך כי בחיל ילכו ובקרדמות באו לה כחטבי עצים "
    },
    {
        "bookchapter": "ירמיהו",
        "chapter": "מו",
        "versechapter": "כג",
        "bookseder": "ירמיהו",
        "seder": "כו",
        "verseseder": "לט",
        "versenikud": "כָּרְת֤וּ יַעְרָהּ֙ נְאֻם־ יְהוָ֔ה כִּ֖י לֹ֣א יֵֽחָקֵ֑ר כִּ֤י רַבּוּ֙ מֵֽאַרְבֶּ֔ה וְאֵ֥ין לָהֶ֖ם מִסְפָּֽר׃ ",
        "versenonikud": "כרתו יערה נאם יהוה כי לא יחקר כי רבו מארבה ואין להם מספר "
    },
    {
        "bookchapter": "ירמיהו",
        "chapter": "מו",
        "versechapter": "כד",
        "bookseder": "ירמיהו",
        "seder": "כו",
        "verseseder": "מ",
        "versenikud": "הֹבִ֖ישָׁה בַּת־ מִצְרָ֑יִם נִתְּנָ֖ה בְּיַ֥ד עַם־ צָפֽוֹן׃ ",
        "versenonikud": "הבישה בת מצרים נתנה ביד עם צפון "
    },
    {
        "bookchapter": "ירמיהו",
        "chapter": "מו",
        "versechapter": "כה",
        "bookseder": "ירמיהו",
        "seder": "כו",
        "verseseder": "מא",
        "versenikud": "אָמַר֩ יְהוָ֨ה צְבָא֜וֹת אֱלֹהֵ֣י יִשְׂרָאֵ֗ל הִנְנִ֤י פוֹקֵד֙ אֶל־ אָמ֣וֹן מִנֹּ֔א וְעַל־ פַּרְעֹה֙ וְעַל־ מִצְרַ֔יִם וְעַל־ אֱלֹהֶ֖יהָ וְעַל־ מְלָכֶ֑יהָ וְעַ֨ל־ פַּרְעֹ֔ה וְעַ֥ל הַבֹּטְחִ֖ים בּֽוֹ׃ ",
        "versenonikud": "אמר יהוה צבאות אלהי ישראל הנני פוקד אל אמון מנא ועל פרעה ועל מצרים ועל אלהיה ועל מלכיה ועל פרעה ועל הבטחים בו "
    },
    {
        "bookchapter": "ירמיהו",
        "chapter": "מו",
        "versechapter": "כו",
        "bookseder": "ירמיהו",
        "seder": "כו",
        "verseseder": "מב",
        "versenikud": "וּנְתַתִּ֗ים בְּיַד֙ מְבַקְשֵׁ֣י נַפְשָׁ֔ם וּבְיַ֛ד נְבֽוּכַדְרֶאצַּ֥ר מֶֽלֶךְ־ בָּבֶ֖ל וּבְיַד־ עֲבָדָ֑יו וְאַחֲרֵי־ כֵ֛ן תִּשְׁכֹּ֥ן כִּֽימֵי־ קֶ֖דֶם נְאֻם־ יְהוָֽה׃ ",
        "versenonikud": "ונתתים ביד מבקשי נפשם וביד נבוכדראצר מלך בבל וביד עבדיו ואחרי כן תשכן כימי קדם נאם יהוה "
    }
]