[
    {
        "bookchapter": "דברים",
        "chapter": "יב",
        "versechapter": "א",
        "bookseder": "דברים",
        "seder": "י",
        "verseseder": "כד",
        "parasha": "ראה",
        "versenikud": "אֵ֠לֶּה הַֽחֻקִּ֣ים וְהַמִּשְׁפָּטִים֮ אֲשֶׁ֣ר תִּשְׁמְר֣וּן לַעֲשׂוֹת֒ בָּאָ֕רֶץ אֲשֶׁר֩ נָתַ֨ן יְהוָ֜ה אֱלֹהֵ֧י אֲבֹתֶ֛יךָ לְךָ֖ לְרִשְׁתָּ֑הּ כָּל־ הַיָּמִ֔ים אֲשֶׁר־ אַתֶּ֥ם חַיִּ֖ים עַל־ הָאֲדָמָֽה׃ ",
        "versenonikud": "אלה החקים והמשפטים אשר תשמרון לעשות בארץ אשר נתן יהוה אלהי אבתיך לך לרשתה כל הימים אשר אתם חיים על האדמה "
    },
    {
        "bookchapter": "דברים",
        "chapter": "יב",
        "versechapter": "ב",
        "bookseder": "דברים",
        "seder": "י",
        "verseseder": "כה",
        "parasha": "ראה",
        "versenikud": "אַבֵּ֣ד תְּ֠אַבְּדוּן אֶֽת־ כָּל־ הַמְּקֹמ֞וֹת אֲשֶׁ֧ר עָֽבְדוּ־ שָׁ֣ם הַגּוֹיִ֗ם אֲשֶׁ֥ר אַתֶּ֛ם יֹרְשִׁ֥ים אֹתָ֖ם אֶת־ אֱלֹהֵיהֶ֑ם עַל־ הֶהָרִ֤ים הָֽרָמִים֙ וְעַל־ הַגְּבָע֔וֹת וְתַ֖חַת כָּל־ עֵ֥ץ רַעֲנָן׃ ",
        "versenonikud": "אבד תאבדון את כל המקמות אשר עבדו שם הגוים אשר אתם ירשים אתם את אלהיהם על ההרים הרמים ועל הגבעות ותחת כל עץ רענן "
    },
    {
        "bookchapter": "דברים",
        "chapter": "יב",
        "versechapter": "ג",
        "bookseder": "דברים",
        "seder": "י",
        "verseseder": "כו",
        "parasha": "ראה",
        "versenikud": "וְנִתַּצְתֶּ֣ם אֶת־ מִזְבּחֹתָ֗ם וְשִׁבַּרְתֶּם֙ אֶת־ מַצֵּ֣בֹתָ֔ם וַאֲשֵֽׁרֵיהֶם֙ תִּשְׂרְפ֣וּן בָּאֵ֔שׁ וּפְסִילֵ֥י אֱלֹֽהֵיהֶ֖ם תְּגַדֵּע֑וּן וְאִבַּדְתֶּ֣ם אֶת־ שְׁמָ֔ם מִן־ הַמָּק֖וֹם הַהֽוּא׃ ",
        "versenonikud": "ונתצתם את מזבחתם ושברתם את מצבתם ואשריהם תשרפון באש ופסילי אלהיהם תגדעון ואבדתם את שמם מן המקום ההוא "
    },
    {
        "bookchapter": "דברים",
        "chapter": "יב",
        "versechapter": "ד",
        "bookseder": "דברים",
        "seder": "י",
        "verseseder": "כז",
        "parasha": "ראה",
        "versenikud": "לֹֽא־ תַעֲשׂ֣וּן כֵּ֔ן לַיהוָ֖ה אֱלֹהֵיכֶֽם׃ ",
        "versenonikud": "לא תעשון כן ליהוה אלהיכם "
    },
    {
        "bookchapter": "דברים",
        "chapter": "יב",
        "versechapter": "ה",
        "bookseder": "דברים",
        "seder": "י",
        "verseseder": "כח",
        "parasha": "ראה",
        "versenikud": "כִּ֠י אִֽם־ אֶל־ הַמָּק֞וֹם אֲשֶׁר־ יִבְחַ֨ר יְהוָ֤ה אֱלֹֽהֵיכֶם֙ מִכָּל־ שִׁבְטֵיכֶ֔ם לָשׂ֥וּם אֶת־ שְׁמ֖וֹ שָׁ֑ם לְשִׁכְנ֥וֹ תִדְרְשׁ֖וּ וּבָ֥אתָ שָֽׁמָּה׃ ",
        "versenonikud": "כי אם אל המקום אשר יבחר יהוה אלהיכם מכל שבטיכם לשום את שמו שם לשכנו תדרשו ובאת שמה "
    },
    {
        "bookchapter": "דברים",
        "chapter": "יב",
        "versechapter": "ו",
        "bookseder": "דברים",
        "seder": "י",
        "verseseder": "כט",
        "parasha": "ראה",
        "versenikud": "וַהֲבֵאתֶ֣ם שָׁ֗מָּה עֹלֹֽתֵיכֶם֙ וְזִבְחֵיכֶ֔ם וְאֵת֙ מַעְשְׂרֹ֣תֵיכֶ֔ם וְאֵ֖ת תְּרוּמַ֣ת יֶדְכֶ֑ם וְנִדְרֵיכֶם֙ וְנִדְבֹ֣תֵיכֶ֔ם וּבְכֹרֹ֥ת בְּקַרְכֶ֖ם וְצֹאנְכֶֽם׃ ",
        "versenonikud": "והבאתם שמה עלתיכם וזבחיכם ואת מעשרתיכם ואת תרומת ידכם ונדריכם ונדבתיכם ובכרת בקרכם וצאנכם "
    },
    {
        "bookchapter": "דברים",
        "chapter": "יב",
        "versechapter": "ז",
        "bookseder": "דברים",
        "seder": "י",
        "verseseder": "ל",
        "parasha": "ראה",
        "versenikud": "וַאֲכַלְתֶּם־ שָׁ֗ם לִפְנֵי֙ יְהוָ֣ה אֱלֹֽהֵיכֶ֔ם וּשְׂמַחְתֶּ֗ם בְּכֹל֙ מִשְׁלַ֣ח יֶדְכֶ֔ם אַתֶּ֖ם וּבָתֵּיכֶ֑ם אֲשֶׁ֥ר בֵּֽרַכְךָ֖ יְהוָ֥ה אֱלֹהֶֽיךָ׃ ",
        "versenonikud": "ואכלתם שם לפני יהוה אלהיכם ושמחתם בכל משלח ידכם אתם ובתיכם אשר ברכך יהוה אלהיך "
    },
    {
        "bookchapter": "דברים",
        "chapter": "יב",
        "versechapter": "ח",
        "bookseder": "דברים",
        "seder": "י",
        "verseseder": "לא",
        "parasha": "ראה",
        "versenikud": "לֹ֣א תַעֲשׂ֔וּן כְּ֠כֹל אֲשֶׁ֨ר אֲנַ֧חְנוּ עֹשִׂ֛ים פֹּ֖ה הַיּ֑וֹם אִ֖ישׁ כָּל־ הַיָּשָׁ֥ר בְּעֵינָֽיו׃ ",
        "versenonikud": "לא תעשון ככל אשר אנחנו עשים פה היום איש כל הישר בעיניו "
    },
    {
        "bookchapter": "דברים",
        "chapter": "יב",
        "versechapter": "ט",
        "bookseder": "דברים",
        "seder": "י",
        "verseseder": "לב",
        "parasha": "ראה",
        "versenikud": "כִּ֥י לֹא־ בָּאתֶ֖ם עַד־ עָ֑תָּה אֶל־ הַמְּנוּחָה֙ וְאֶל־ הַֽנַּחֲלָ֔ה אֲשֶׁר־ יְהוָ֥ה אֱלֹהֶ֖יךָ נֹתֵ֥ן לָֽךְ׃ ",
        "versenonikud": "כי לא באתם עד עתה אל המנוחה ואל הנחלה אשר יהוה אלהיך נתן לך "
    },
    {
        "bookchapter": "דברים",
        "chapter": "יב",
        "versechapter": "י",
        "bookseder": "דברים",
        "seder": "י",
        "verseseder": "לג",
        "parasha": "ראה",
        "versenikud": "וַעֲבַרְתֶּם֮ אֶת־ הַיַּרְדֵּן֒ וִֽישַׁבְתֶּ֣ם בָּאָ֔רֶץ אֲשֶׁר־ יְהוָ֥ה אֱלֹהֵיכֶ֖ם מַנְחִ֣יל אֶתְכֶ֑ם וְהֵנִ֨יחַ לָכֶ֧ם מִכָּל־ אֹיְבֵיכֶ֛ם מִסָּבִ֖יב וִֽישַׁבְתֶּם־ בֶּֽטַח׃ ",
        "versenonikud": "ועברתם את הירדן וישבתם בארץ אשר יהוה אלהיכם מנחיל אתכם והניח לכם מכל איביכם מסביב וישבתם בטח "
    },
    {
        "bookchapter": "דברים",
        "chapter": "יב",
        "versechapter": "יא",
        "bookseder": "דברים",
        "seder": "י",
        "verseseder": "לד",
        "parasha": "ראה",
        "versenikud": "וְהָיָ֣ה הַמָּק֗וֹם אֲשֶׁר־ יִבְחַר֩ יְהוָ֨ה אֱלֹהֵיכֶ֥ם בּוֹ֙ לְשַׁכֵּ֤ן שְׁמוֹ֙ שָׁ֔ם שָׁ֣מָּה תָבִ֔יאוּ אֵ֛ת כָּל־ אֲשֶׁ֥ר אָנֹכִ֖י מְצַוֶּ֣ה אֶתְכֶ֑ם עוֹלֹתֵיכֶ֣ם וְזִבְחֵיכֶ֗ם מַעְשְׂרֹֽתֵיכֶם֙ וּתְרֻמַ֣ת יֶדְכֶ֔ם וְכֹל֙ מִבְחַ֣ר נִדְרֵיכֶ֔ם אֲשֶׁ֥ר תִּדְּר֖וּ לַֽיהוָֽה׃ ",
        "versenonikud": "והיה המקום אשר יבחר יהוה אלהיכם בו לשכן שמו שם שמה תביאו את כל אשר אנכי מצוה אתכם עולתיכם וזבחיכם מעשרתיכם ותרמת ידכם וכל מבחר נדריכם אשר תדרו ליהוה "
    },
    {
        "bookchapter": "דברים",
        "chapter": "יב",
        "versechapter": "יב",
        "bookseder": "דברים",
        "seder": "י",
        "verseseder": "לה",
        "parasha": "ראה",
        "versenikud": "וּשְׂמַחְתֶּ֗ם לִפְנֵי֮ יְהוָ֣ה אֱלֹֽהֵיכֶם֒ אַתֶּ֗ם וּבְנֵיכֶם֙ וּבְנֹ֣תֵיכֶ֔ם וְעַבְדֵיכֶ֖ם וְאַמְהֹתֵיכֶ֑ם וְהַלֵּוִי֙ אֲשֶׁ֣ר בְּשַֽׁעֲרֵיכֶ֔ם כִּ֣י אֵ֥ין ל֛וֹ חֵ֥לֶק וְנַחֲלָ֖ה אִתְּכֶֽם׃ ",
        "versenonikud": "ושמחתם לפני יהוה אלהיכם אתם ובניכם ובנתיכם ועבדיכם ואמהתיכם והלוי אשר בשעריכם כי אין לו חלק ונחלה אתכם "
    },
    {
        "bookchapter": "דברים",
        "chapter": "יב",
        "versechapter": "יג",
        "bookseder": "דברים",
        "seder": "י",
        "verseseder": "לו",
        "parasha": "ראה",
        "versenikud": "הִשָּׁ֣מֶר לְךָ֔ פֶּֽן־ תַּעֲלֶ֖ה עֹלֹתֶ֑יךָ בְּכָל־ מָק֖וֹם אֲשֶׁ֥ר תִּרְאֶֽה׃ ",
        "versenonikud": "השמר לך פן תעלה עלתיך בכל מקום אשר תראה "
    },
    {
        "bookchapter": "דברים",
        "chapter": "יב",
        "versechapter": "יד",
        "bookseder": "דברים",
        "seder": "י",
        "verseseder": "לז",
        "parasha": "ראה",
        "versenikud": "כִּ֣י אִם־ בַּמָּק֞וֹם אֲשֶׁר־ יִבְחַ֤ר יְהוָה֙ בְּאַחַ֣ד שְׁבָטֶ֔יךָ שָׁ֖ם תַּעֲלֶ֣ה עֹלֹתֶ֑יךָ וְשָׁ֣ם תַּעֲשֶׂ֔ה כֹּ֛ל אֲשֶׁ֥ר אָנֹכִ֖י מְצַוֶּֽךָּ׃ ",
        "versenonikud": "כי אם במקום אשר יבחר יהוה באחד שבטיך שם תעלה עלתיך ושם תעשה כל אשר אנכי מצוך "
    },
    {
        "bookchapter": "דברים",
        "chapter": "יב",
        "versechapter": "טו",
        "bookseder": "דברים",
        "seder": "י",
        "verseseder": "לח",
        "parasha": "ראה",
        "versenikud": "רַק֩ בְּכָל־ אַוַּ֨ת נַפְשְׁךָ֜ תִּזְבַּ֣ח ׀ וְאָכַלְתָּ֣ בָשָׂ֗ר כְּבִרְכַּ֨ת יְהוָ֧ה אֱלֹהֶ֛יךָ אֲשֶׁ֥ר נָֽתַן־ לְךָ֖ בְּכָל־ שְׁעָרֶ֑יךָ הַטָּמֵ֤א וְהַטָּהוֹר֙ יֹאכְלֶ֔נּוּ כַּצְּבִ֖י וְכָאַיָּֽל׃ ",
        "versenonikud": "רק בכל אות נפשך תזבח  ואכלת בשר כברכת יהוה אלהיך אשר נתן לך בכל שעריך הטמא והטהור יאכלנו כצבי וכאיל "
    },
    {
        "bookchapter": "דברים",
        "chapter": "יב",
        "versechapter": "טז",
        "bookseder": "דברים",
        "seder": "י",
        "verseseder": "לט",
        "parasha": "ראה",
        "versenikud": "רַ֥ק הַדָּ֖ם לֹ֣א תֹאכֵ֑לוּ עַל־ הָאָ֥רֶץ תִּשְׁפְּכֶ֖נּוּ כַּמָּֽיִם׃ ",
        "versenonikud": "רק הדם לא תאכלו על הארץ תשפכנו כמים "
    },
    {
        "bookchapter": "דברים",
        "chapter": "יב",
        "versechapter": "יז",
        "bookseder": "דברים",
        "seder": "י",
        "verseseder": "מ",
        "parasha": "ראה",
        "versenikud": "לֹֽא־ תוּכַ֞ל לֶאֱכֹ֣ל בִּשְׁעָרֶ֗יךָ מַעְשַׂ֤ר דְּגָֽנְךָ֙ וְתִֽירֹשְׁךָ֣ וְיִצְהָרֶ֔ךָ וּבְכֹרֹ֥ת בְּקָרְךָ֖ וְצֹאנֶ֑ךָ וְכָל־ נְדָרֶ֙יךָ֙ אֲשֶׁ֣ר תִּדֹּ֔ר וְנִדְבֹתֶ֖יךָ וּתְרוּמַ֥ת יָדֶֽךָ׃ ",
        "versenonikud": "לא תוכל לאכל בשעריך מעשר דגנך ותירשך ויצהרך ובכרת בקרך וצאנך וכל נדריך אשר תדר ונדבתיך ותרומת ידך "
    },
    {
        "bookchapter": "דברים",
        "chapter": "יב",
        "versechapter": "יח",
        "bookseder": "דברים",
        "seder": "י",
        "verseseder": "מא",
        "parasha": "ראה",
        "versenikud": "כִּ֡י אִם־ לִפְנֵי֩ יְהוָ֨ה אֱלֹהֶ֜יךָ תֹּאכְלֶ֗נּוּ בַּמָּקוֹם֙ אֲשֶׁ֨ר יִבְחַ֜ר יְהוָ֣ה אֱלֹהֶיךָ֮ בּוֹ֒ אַתָּ֨ה וּבִנְךָ֤ וּבִתֶּ֙ךָ֙ וְעַבְדְּךָ֣ וַאֲמָתֶ֔ךָ וְהַלֵּוִ֖י אֲשֶׁ֣ר בִּשְׁעָרֶ֑יךָ וְשָׂמַחְתָּ֗ לִפְנֵי֙ יְהוָ֣ה אֱלֹהֶ֔יךָ בְּכֹ֖ל מִשְׁלַ֥ח יָדֶֽךָ׃ ",
        "versenonikud": "כי אם לפני יהוה אלהיך תאכלנו במקום אשר יבחר יהוה אלהיך בו אתה ובנך ובתך ועבדך ואמתך והלוי אשר בשעריך ושמחת לפני יהוה אלהיך בכל משלח ידך "
    },
    {
        "bookchapter": "דברים",
        "chapter": "יב",
        "versechapter": "יט",
        "bookseder": "דברים",
        "seder": "י",
        "verseseder": "מב",
        "parasha": "ראה",
        "versenikud": "הִשָּׁ֣מֶר לְךָ֔ פֶּֽן־ תַּעֲזֹ֖ב אֶת־ הַלֵּוִ֑י כָּל־ יָמֶ֖יךָ עַל־ אַדְמָתֶֽךָ׃ ",
        "versenonikud": "השמר לך פן תעזב את הלוי כל ימיך על אדמתך "
    },
    {
        "bookchapter": "דברים",
        "chapter": "יב",
        "versechapter": "כ",
        "bookseder": "דברים",
        "seder": "יא",
        "verseseder": "א",
        "parasha": "ראה",
        "versenikud": "כִּֽי־ יַרְחִיב֩ יְהוָ֨ה אֱלֹהֶ֥יךָ אֶֽת־ גְּבֽוּלְךָ֮ כַּאֲשֶׁ֣ר דִּבֶּר־ לָךְ֒ וְאָמַרְתָּ֙ אֹכְלָ֣ה בָשָׂ֔ר כִּֽי־ תְאַוֶּ֥ה נַפְשְׁךָ֖ לֶאֱכֹ֣ל בָּשָׂ֑ר בְּכָל־ אַוַּ֥ת נַפְשְׁךָ֖ תֹּאכַ֥ל בָּשָֽׂר׃ ",
        "versenonikud": "כי ירחיב יהוה אלהיך את גבולך כאשר דבר לך ואמרת אכלה בשר כי תאוה נפשך לאכל בשר בכל אות נפשך תאכל בשר "
    },
    {
        "bookchapter": "דברים",
        "chapter": "יב",
        "versechapter": "כא",
        "bookseder": "דברים",
        "seder": "יא",
        "verseseder": "ב",
        "parasha": "ראה",
        "versenikud": "כִּֽי־ יִרְחַ֨ק מִמְּךָ֜ הַמָּק֗וֹם אֲשֶׁ֨ר יִבְחַ֜ר יְהוָ֣ה אֱלֹהֶיךָ֮ לָשׂ֣וּם שְׁמ֣וֹ שָׁם֒ וְזָבַחְתָּ֞ מִבְּקָרְךָ֣ וּמִצֹּֽאנְךָ֗ אֲשֶׁ֨ר נָתַ֤ן יְהוָה֙ לְךָ֔ כַּאֲשֶׁ֖ר צִוִּיתִ֑ךָ וְאָֽכַלְתָּ֙ בִּשְׁעָרֶ֔יךָ בְּכֹ֖ל אַוַּ֥ת נַפְשֶֽׁךָ׃ ",
        "versenonikud": "כי ירחק ממך המקום אשר יבחר יהוה אלהיך לשום שמו שם וזבחת מבקרך ומצאנך אשר נתן יהוה לך כאשר צויתך ואכלת בשעריך בכל אות נפשך "
    },
    {
        "bookchapter": "דברים",
        "chapter": "יב",
        "versechapter": "כב",
        "bookseder": "דברים",
        "seder": "יא",
        "verseseder": "ג",
        "parasha": "ראה",
        "versenikud": "אַ֗ךְ כַּאֲשֶׁ֨ר יֵאָכֵ֤ל אֶֽת־ הַצְּבִי֙ וְאֶת־ הָ֣אַיָּ֔ל כֵּ֖ן תֹּאכְלֶ֑נּוּ הַטָּמֵא֙ וְהַטָּה֔וֹר יַחְדָּ֖ו יֹאכְלֶֽנּוּ׃ ",
        "versenonikud": "אך כאשר יאכל את הצבי ואת האיל כן תאכלנו הטמא והטהור יחדו יאכלנו "
    },
    {
        "bookchapter": "דברים",
        "chapter": "יב",
        "versechapter": "כג",
        "bookseder": "דברים",
        "seder": "יא",
        "verseseder": "ד",
        "parasha": "ראה",
        "versenikud": "רַ֣ק חֲזַ֗ק לְבִלְתִּי֙ אֲכֹ֣ל הַדָּ֔ם כִּ֥י הַדָּ֖ם ה֣וּא הַנָּ֑פֶשׁ וְלֹא־ תֹאכַ֥ל הַנֶּ֖פֶשׁ עִם־ הַבָּשָֽׂר׃ ",
        "versenonikud": "רק חזק לבלתי אכל הדם כי הדם הוא הנפש ולא תאכל הנפש עם הבשר "
    },
    {
        "bookchapter": "דברים",
        "chapter": "יב",
        "versechapter": "כד",
        "bookseder": "דברים",
        "seder": "יא",
        "verseseder": "ה",
        "parasha": "ראה",
        "versenikud": "לֹ֖א תֹּאכְלֶ֑נּוּ עַל־ הָאָ֥רֶץ תִּשְׁפְּכֶ֖נּוּ כַּמָּֽיִם׃ ",
        "versenonikud": "לא תאכלנו על הארץ תשפכנו כמים "
    },
    {
        "bookchapter": "דברים",
        "chapter": "יב",
        "versechapter": "כה",
        "bookseder": "דברים",
        "seder": "יא",
        "verseseder": "ו",
        "parasha": "ראה",
        "versenikud": "לֹ֖א תֹּאכְלֶ֑נּוּ לְמַ֨עַן יִיטַ֤ב לְךָ֙ וּלְבָנֶ֣יךָ אַחֲרֶ֔יךָ כִּֽי־ תַעֲשֶׂ֥ה הַיָּשָׁ֖ר בְּעֵינֵ֥י יְהוָֽה׃ ",
        "versenonikud": "לא תאכלנו למען ייטב לך ולבניך אחריך כי תעשה הישר בעיני יהוה "
    },
    {
        "bookchapter": "דברים",
        "chapter": "יב",
        "versechapter": "כו",
        "bookseder": "דברים",
        "seder": "יא",
        "verseseder": "ז",
        "parasha": "ראה",
        "versenikud": "רַ֧ק קָֽדָשֶׁ֛יךָ אֲשֶׁר־ יִהְי֥וּ לְךָ֖ וּנְדָרֶ֑יךָ תִּשָּׂ֣א וּבָ֔אתָ אֶל־ הַמָּק֖וֹם אֲשֶׁר־ יִבְחַ֥ר יְהוָֽה׃ ",
        "versenonikud": "רק קדשיך אשר יהיו לך ונדריך תשא ובאת אל המקום אשר יבחר יהוה "
    },
    {
        "bookchapter": "דברים",
        "chapter": "יב",
        "versechapter": "כז",
        "bookseder": "דברים",
        "seder": "יא",
        "verseseder": "ח",
        "parasha": "ראה",
        "versenikud": "וְעָשִׂ֤יתָ עֹלֹתֶ֙יךָ֙ הַבָּשָׂ֣ר וְהַדָּ֔ם עַל־ מִזְבַּ֖ח יְהוָ֣ה אֱלֹהֶ֑יךָ וְדַם־ זְבָחֶ֗יךָ יִשָּׁפֵךְ֙ עַל־ מִזְבַּח֙ יְהוָ֣ה אֱלֹהֶ֔יךָ וְהַבָּשָׂ֖ר תֹּאכֵֽל׃ ",
        "versenonikud": "ועשית עלתיך הבשר והדם על מזבח יהוה אלהיך ודם זבחיך ישפך על מזבח יהוה אלהיך והבשר תאכל "
    },
    {
        "bookchapter": "דברים",
        "chapter": "יב",
        "versechapter": "כח",
        "bookseder": "דברים",
        "seder": "יא",
        "verseseder": "ט",
        "parasha": "ראה",
        "versenikud": "שְׁמֹ֣ר וְשָׁמַעְתָּ֗ אֵ֚ת כָּל־ הַדְּבָרִ֣ים הָאֵ֔לֶּה אֲשֶׁ֥ר אָנֹכִ֖י מְצַוֶּ֑ךָּ לְמַעַן֩ יִיטַ֨ב לְךָ֜ וּלְבָנֶ֤יךָ אַחֲרֶ֙יךָ֙ עַד־ עוֹלָ֔ם כִּ֤י תַעֲשֶׂה֙ הַטּ֣וֹב וְהַיָּשָׁ֔ר בְּעֵינֵ֖י יְהוָ֥ה אֱלֹהֶֽיךָ׃ ",
        "versenonikud": "שמר ושמעת את כל הדברים האלה אשר אנכי מצוך למען ייטב לך ולבניך אחריך עד עולם כי תעשה הטוב והישר בעיני יהוה אלהיך "
    },
    {
        "bookchapter": "דברים",
        "chapter": "יב",
        "versechapter": "כט",
        "bookseder": "דברים",
        "seder": "יא",
        "verseseder": "י",
        "parasha": "ראה",
        "versenikud": "כִּֽי־ יַכְרִית֩ יְהוָ֨ה אֱלֹהֶ֜יךָ אֶת־ הַגּוֹיִ֗ם אֲשֶׁ֨ר אַתָּ֥ה בָא־ שָׁ֛מָּה לָרֶ֥שֶׁת אוֹתָ֖ם מִפָּנֶ֑יךָ וְיָרַשְׁתָּ֣ אֹתָ֔ם וְיָשַׁבְתָּ֖ בְּאַרְצָֽם׃ ",
        "versenonikud": "כי יכרית יהוה אלהיך את הגוים אשר אתה בא שמה לרשת אותם מפניך וירשת אתם וישבת בארצם "
    },
    {
        "bookchapter": "דברים",
        "chapter": "יב",
        "versechapter": "ל",
        "bookseder": "דברים",
        "seder": "יא",
        "verseseder": "יא",
        "parasha": "ראה",
        "versenikud": "הִשָּׁ֣מֶר לְךָ֗ פֶּן־ תִּנָּקֵשׁ֙ אַחֲרֵיהֶ֔ם אַחֲרֵ֖י הִשָּׁמְדָ֣ם מִפָּנֶ֑יךָ וּפֶן־ תִּדְרֹ֨שׁ לֵֽאלֹהֵיהֶ֜ם לֵאמֹ֗ר אֵיכָ֨ה יַעַבְד֜וּ הַגּוֹיִ֤ם הָאֵ֙לֶּה֙ אֶת־ אֱלֹ֣הֵיהֶ֔ם וְאֶעֱשֶׂה־ כֵּ֖ן גַּם־ אָֽנִי׃ ",
        "versenonikud": "השמר לך פן תנקש אחריהם אחרי השמדם מפניך ופן תדרש לאלהיהם לאמר איכה יעבדו הגוים האלה את אלהיהם ואעשה כן גם אני "
    },
    {
        "bookchapter": "דברים",
        "chapter": "יב",
        "versechapter": "לא",
        "bookseder": "דברים",
        "seder": "יא",
        "verseseder": "יב",
        "parasha": "ראה",
        "versenikud": "לֹא־ תַעֲשֶׂ֣ה כֵ֔ן לַיהוָ֖ה אֱלֹהֶ֑יךָ כִּי֩ כָּל־ תּוֹעֲבַ֨ת יְהוָ֜ה אֲשֶׁ֣ר שָׂנֵ֗א עָשׂוּ֙ לֵאלֹ֣הֵיהֶ֔ם כִּ֣י גַ֤ם אֶת־ בְּנֵיהֶם֙ וְאֶת־ בְּנֹ֣תֵיהֶ֔ם יִשְׂרְפ֥וּ בָאֵ֖שׁ לֵֽאלֹהֵיהֶֽם׃ ",
        "versenonikud": "לא תעשה כן ליהוה אלהיך כי כל תועבת יהוה אשר שנא עשו לאלהיהם כי גם את בניהם ואת בנתיהם ישרפו באש לאלהיהם "
    }
]