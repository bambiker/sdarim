[
    {
        "bookchapter": "תהילים",
        "chapter": "ז",
        "versechapter": "א",
        "bookseder": "תהילים",
        "seder": "א",
        "verseseder": "סא",
        "versenikud": "שִׁגָּי֗וֹן לְדָ֫וִ֥ד אֲשֶׁר־ שָׁ֥ר לַיהוָ֑ה עַל־ דִּבְרֵי־ כ֝֗וּשׁ בֶּן־ יְמִינִֽי׃ ",
        "versenonikud": "שגיון לדוד אשר שר ליהוה על דברי כוש בן ימיני "
    },
    {
        "bookchapter": "תהילים",
        "chapter": "ז",
        "versechapter": "ב",
        "bookseder": "תהילים",
        "seder": "א",
        "verseseder": "סב",
        "versenikud": "יְהוָ֣ה אֱ֭לֹהַי בְּךָ֣ חָסִ֑יתִי הוֹשִׁיעֵ֥נִי מִכָּל־ רֹ֝דְפַ֗י וְהַצִּילֵֽנִי׃ ",
        "versenonikud": "יהוה אלהי בך חסיתי הושיעני מכל רדפי והצילני "
    },
    {
        "bookchapter": "תהילים",
        "chapter": "ז",
        "versechapter": "ג",
        "bookseder": "תהילים",
        "seder": "א",
        "verseseder": "סג",
        "versenikud": "פֶּן־ יִטְרֹ֣ף כְּאַרְיֵ֣ה נַפְשִׁ֑י פֹּ֝רֵ֗ק וְאֵ֣ין מַצִּֽיל׃ ",
        "versenonikud": "פן יטרף כאריה נפשי פרק ואין מציל "
    },
    {
        "bookchapter": "תהילים",
        "chapter": "ז",
        "versechapter": "ד",
        "bookseder": "תהילים",
        "seder": "א",
        "verseseder": "סד",
        "versenikud": "יְהוָ֣ה אֱ֭לֹהַי אִם־ עָשִׂ֣יתִי זֹ֑את אִֽם־ יֶשׁ־ עָ֥וֶל בְּכַפָּֽי׃ ",
        "versenonikud": "יהוה אלהי אם עשיתי זאת אם יש עול בכפי "
    },
    {
        "bookchapter": "תהילים",
        "chapter": "ז",
        "versechapter": "ה",
        "bookseder": "תהילים",
        "seder": "א",
        "verseseder": "סה",
        "versenikud": "אִם־ גָּ֭מַלְתִּי שֽׁוֹלְמִ֥י רָ֑ע וָאֲחַלְּצָ֖ה צוֹרְרִ֣י רֵיקָֽם׃ ",
        "versenonikud": "אם גמלתי שולמי רע ואחלצה צוררי ריקם "
    },
    {
        "bookchapter": "תהילים",
        "chapter": "ז",
        "versechapter": "ו",
        "bookseder": "תהילים",
        "seder": "א",
        "verseseder": "סו",
        "versenikud": "יִֽרַדֹּ֥ף אוֹיֵ֨ב ׀ נַפְשִׁ֡י וְיַשֵּׂ֗ג וְיִרְמֹ֣ס לָאָ֣רֶץ חַיָּ֑י וּכְבוֹדִ֓י ׀ לֶעָפָ֖ר יַשְׁכֵּ֣ן סֶֽלָה׃ ",
        "versenonikud": "ירדף אויב  נפשי וישג וירמס לארץ חיי וכבודי  לעפר ישכן סלה "
    },
    {
        "bookchapter": "תהילים",
        "chapter": "ז",
        "versechapter": "ז",
        "bookseder": "תהילים",
        "seder": "א",
        "verseseder": "סז",
        "versenikud": "ק֘וּמָ֤ה יְהוָ֨ה ׀ בְּאַפֶּ֗ךָ הִ֭נָּשֵׂא בְּעַבְר֣וֹת צוֹרְרָ֑י וְע֥וּרָה אֵ֝לַ֗י מִשְׁפָּ֥ט צִוִּֽיתָ׃ ",
        "versenonikud": "קומה יהוה  באפך הנשא בעברות צוררי ועורה אלי משפט צוית "
    },
    {
        "bookchapter": "תהילים",
        "chapter": "ז",
        "versechapter": "ח",
        "bookseder": "תהילים",
        "seder": "א",
        "verseseder": "סח",
        "versenikud": "וַעֲדַ֣ת לְ֭אֻמִּים תְּסוֹבְבֶ֑ךָּ וְ֝עָלֶ֗יהָ לַמָּר֥וֹם שֽׁוּבָה׃ ",
        "versenonikud": "ועדת לאמים תסובבך ועליה למרום שובה "
    },
    {
        "bookchapter": "תהילים",
        "chapter": "ז",
        "versechapter": "ט",
        "bookseder": "תהילים",
        "seder": "א",
        "verseseder": "סט",
        "versenikud": "יְהוָה֮ יָדִ֪ין עַ֫מִּ֥ים שָׁפְטֵ֥נִי יְהוָ֑ה כְּצִדְקִ֖י וּכְתֻמִּ֣י עָלָֽי׃ ",
        "versenonikud": "יהוה ידין עמים שפטני יהוה כצדקי וכתמי עלי "
    },
    {
        "bookchapter": "תהילים",
        "chapter": "ז",
        "versechapter": "י",
        "bookseder": "תהילים",
        "seder": "א",
        "verseseder": "ע",
        "versenikud": "יִגְמָר־ נָ֬א רַ֨ע ׀ רְשָׁעִים֮ וּתְכוֹנֵ֪ן צַ֫דִּ֥יק וּבֹחֵ֣ן לִ֭בּ֗וֹת וּכְלָי֗וֹת אֱלֹהִ֥ים צַדִּֽיק׃ ",
        "versenonikud": "יגמר נא רע  רשעים ותכונן צדיק ובחן לבות וכליות אלהים צדיק "
    },
    {
        "bookchapter": "תהילים",
        "chapter": "ז",
        "versechapter": "יא",
        "bookseder": "תהילים",
        "seder": "א",
        "verseseder": "עא",
        "versenikud": "מָֽגִנִּ֥י עַל־ אֱלֹהִ֑ים מ֝וֹשִׁ֗יעַ יִשְׁרֵי־ לֵֽב׃ ",
        "versenonikud": "מגני על אלהים מושיע ישרי לב "
    },
    {
        "bookchapter": "תהילים",
        "chapter": "ז",
        "versechapter": "יב",
        "bookseder": "תהילים",
        "seder": "א",
        "verseseder": "עב",
        "versenikud": "אֱ֭לֹהִים שׁוֹפֵ֣ט צַדִּ֑יק וְ֝אֵ֗ל זֹעֵ֥ם בְּכָל־ יֽוֹם׃ ",
        "versenonikud": "אלהים שופט צדיק ואל זעם בכל יום "
    },
    {
        "bookchapter": "תהילים",
        "chapter": "ז",
        "versechapter": "יג",
        "bookseder": "תהילים",
        "seder": "א",
        "verseseder": "עג",
        "versenikud": "אִם־ לֹ֣א יָ֭שׁוּב חַרְבּ֣וֹ יִלְט֑וֹשׁ קַשְׁתּ֥וֹ דָ֝רַ֗ךְ וַֽיְכוֹנְנֶֽהָ׃ ",
        "versenonikud": "אם לא ישוב חרבו ילטוש קשתו דרך ויכוננה "
    },
    {
        "bookchapter": "תהילים",
        "chapter": "ז",
        "versechapter": "יד",
        "bookseder": "תהילים",
        "seder": "א",
        "verseseder": "עד",
        "versenikud": "וְ֭לוֹ הֵכִ֣ין כְּלֵי־ מָ֑וֶת חִ֝צָּ֗יו לְֽדֹלְקִ֥ים יִפְעָֽל׃ ",
        "versenonikud": "ולו הכין כלי מות חציו לדלקים יפעל "
    },
    {
        "bookchapter": "תהילים",
        "chapter": "ז",
        "versechapter": "טו",
        "bookseder": "תהילים",
        "seder": "א",
        "verseseder": "עה",
        "versenikud": "הִנֵּ֥ה יְחַבֶּל־ אָ֑וֶן וְהָרָ֥ה עָ֝מָ֗ל וְיָ֣לַד שָֽׁקֶר׃ ",
        "versenonikud": "הנה יחבל און והרה עמל וילד שקר "
    },
    {
        "bookchapter": "תהילים",
        "chapter": "ז",
        "versechapter": "טז",
        "bookseder": "תהילים",
        "seder": "א",
        "verseseder": "עו",
        "versenikud": "בּ֣וֹר כָּ֭רָֽה וַֽיַּחְפְּרֵ֑הוּ וַ֝יִּפֹּ֗ל בְּשַׁ֣חַת יִפְעָֽל׃ ",
        "versenonikud": "בור כרה ויחפרהו ויפל בשחת יפעל "
    },
    {
        "bookchapter": "תהילים",
        "chapter": "ז",
        "versechapter": "יז",
        "bookseder": "תהילים",
        "seder": "א",
        "verseseder": "עז",
        "versenikud": "יָשׁ֣וּב עֲמָל֣וֹ בְרֹאשׁ֑וֹ וְעַ֥ל קָ֝דְקֳד֗וֹ חֲמָס֥וֹ יֵרֵֽד׃ ",
        "versenonikud": "ישוב עמלו בראשו ועל קדקדו חמסו ירד "
    },
    {
        "bookchapter": "תהילים",
        "chapter": "ז",
        "versechapter": "יח",
        "bookseder": "תהילים",
        "seder": "א",
        "verseseder": "עח",
        "versenikud": "אוֹדֶ֣ה יְהוָ֣ה כְּצִדְק֑וֹ וַ֝אֲזַמְּרָ֗ה שֵֽׁם־ יְהוָ֥ה עֶלְיֽוֹן׃ ",
        "versenonikud": "אודה יהוה כצדקו ואזמרה שם יהוה עליון "
    }
]