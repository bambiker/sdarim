[
    {
        "bookchapter": "תהילים",
        "chapter": "קכד",
        "versechapter": "א",
        "bookseder": "תהילים",
        "seder": "יז",
        "verseseder": "קלד",
        "versenikud": "שִׁ֥יר הַֽמַּעֲל֗וֹת לְדָ֫וִ֥ד לוּלֵ֣י יְ֭הוָה שֶׁהָ֣יָה לָ֑נוּ יֹֽאמַר־ נָ֝א יִשְׂרָאֵֽל׃ ",
        "versenonikud": "שיר המעלות לדוד לולי יהוה שהיה לנו יאמר נא ישראל "
    },
    {
        "bookchapter": "תהילים",
        "chapter": "קכד",
        "versechapter": "ב",
        "bookseder": "תהילים",
        "seder": "יז",
        "verseseder": "קלה",
        "versenikud": "לוּלֵ֣י יְ֭הוָה שֶׁהָ֣יָה לָ֑נוּ בְּק֖וּם עָלֵ֣ינוּ אָדָֽם׃ ",
        "versenonikud": "לולי יהוה שהיה לנו בקום עלינו אדם "
    },
    {
        "bookchapter": "תהילים",
        "chapter": "קכד",
        "versechapter": "ג",
        "bookseder": "תהילים",
        "seder": "יז",
        "verseseder": "קלו",
        "versenikud": "אֲ֭זַי חַיִּ֣ים בְּלָע֑וּנוּ בַּחֲר֖וֹת אַפָּ֣ם בָּֽנוּ׃ ",
        "versenonikud": "אזי חיים בלעונו בחרות אפם בנו "
    },
    {
        "bookchapter": "תהילים",
        "chapter": "קכד",
        "versechapter": "ד",
        "bookseder": "תהילים",
        "seder": "יז",
        "verseseder": "קלז",
        "versenikud": "אֲ֭זַי הַמַּ֣יִם שְׁטָפ֑וּנוּ נַ֗֜חְלָה עָבַ֥ר עַל־ נַפְשֵֽׁנוּ׃ ",
        "versenonikud": "אזי המים שטפונו נחלה עבר על נפשנו "
    },
    {
        "bookchapter": "תהילים",
        "chapter": "קכד",
        "versechapter": "ה",
        "bookseder": "תהילים",
        "seder": "יז",
        "verseseder": "קלח",
        "versenikud": "אֲ֭זַי עָבַ֣ר עַל־ נַפְשֵׁ֑נוּ הַ֝מַּ֗יִם הַזֵּֽידוֹנִֽים׃ ",
        "versenonikud": "אזי עבר על נפשנו המים הזידונים "
    },
    {
        "bookchapter": "תהילים",
        "chapter": "קכד",
        "versechapter": "ו",
        "bookseder": "תהילים",
        "seder": "יז",
        "verseseder": "קלט",
        "versenikud": "בָּר֥וּךְ יְהוָ֑ה שֶׁלֹּ֥א נְתָנָ֥נוּ טֶ֝֗רֶף לְשִׁנֵּיהֶֽם׃ ",
        "versenonikud": "ברוך יהוה שלא נתננו טרף לשניהם "
    },
    {
        "bookchapter": "תהילים",
        "chapter": "קכד",
        "versechapter": "ז",
        "bookseder": "תהילים",
        "seder": "יז",
        "verseseder": "קמ",
        "versenikud": "נַפְשֵׁ֗נוּ כְּצִפּ֥וֹר נִמְלְטָה֮ מִפַּ֪ח י֫וֹקְשִׁ֥ים הַפַּ֥ח נִשְׁבָּ֗ר וַאֲנַ֥חְנוּ נִמְלָֽטְנוּ׃ ",
        "versenonikud": "נפשנו כצפור נמלטה מפח יוקשים הפח נשבר ואנחנו נמלטנו "
    },
    {
        "bookchapter": "תהילים",
        "chapter": "קכד",
        "versechapter": "ח",
        "bookseder": "תהילים",
        "seder": "יז",
        "verseseder": "קמא",
        "versenikud": "עֶ֭זְרֵנוּ בְּשֵׁ֣ם יְהוָ֑ה עֹ֝שֵׂ֗ה שָׁמַ֥יִם וָאָֽרֶץ׃ ",
        "versenonikud": "עזרנו בשם יהוה עשה שמים וארץ "
    }
]