[
    {
        "bookchapter": "תהילים",
        "chapter": "ח",
        "versechapter": "א",
        "bookseder": "תהילים",
        "seder": "א",
        "verseseder": "עט",
        "versenikud": "לַמְנַצֵּ֥חַ עַֽל־ הַגִּתִּ֗ית מִזְמ֥וֹר לְדָוִֽד׃ ",
        "versenonikud": "למנצח על הגתית מזמור לדוד "
    },
    {
        "bookchapter": "תהילים",
        "chapter": "ח",
        "versechapter": "ב",
        "bookseder": "תהילים",
        "seder": "א",
        "verseseder": "פ",
        "versenikud": "יְהוָ֤ה אֲדֹנֵ֗ינוּ מָֽה־ אַדִּ֣יר שִׁ֭מְךָ בְּכָל־ הָאָ֑רֶץ אֲשֶׁ֥ר תְּנָ֥ה ה֝וֹדְךָ֗ עַל־ הַשָּׁמָֽיִם׃ ",
        "versenonikud": "יהוה אדנינו מה אדיר שמך בכל הארץ אשר תנה הודך על השמים "
    },
    {
        "bookchapter": "תהילים",
        "chapter": "ח",
        "versechapter": "ג",
        "bookseder": "תהילים",
        "seder": "א",
        "verseseder": "פא",
        "versenikud": "מִפִּ֤י עֽוֹלְלִ֨ים ׀ וְֽיֹנְקִים֮ יִסַּ֪דְתָּ֫ עֹ֥ז לְמַ֥עַן צוֹרְרֶ֑יךָ לְהַשְׁבִּ֥ית א֝וֹיֵ֗ב וּמִתְנַקֵּֽם׃ ",
        "versenonikud": "מפי עוללים  וינקים יסדת עז למען צורריך להשבית אויב ומתנקם "
    },
    {
        "bookchapter": "תהילים",
        "chapter": "ח",
        "versechapter": "ד",
        "bookseder": "תהילים",
        "seder": "א",
        "verseseder": "פב",
        "versenikud": "כִּֽי־ אֶרְאֶ֣ה שָׁ֭מֶיךָ מַעֲשֵׂ֣י אֶצְבְּעֹתֶ֑יךָ יָרֵ֥חַ וְ֝כוֹכָבִ֗ים אֲשֶׁ֣ר כּוֹנָֽנְתָּה׃ ",
        "versenonikud": "כי אראה שמיך מעשי אצבעתיך ירח וכוכבים אשר כוננתה "
    },
    {
        "bookchapter": "תהילים",
        "chapter": "ח",
        "versechapter": "ה",
        "bookseder": "תהילים",
        "seder": "א",
        "verseseder": "פג",
        "versenikud": "מָֽה־ אֱנ֥וֹשׁ כִּֽי־ תִזְכְּרֶ֑נּוּ וּבֶן־ אָ֝דָ֗ם כִּ֣י תִפְקְדֶֽנּוּ׃ ",
        "versenonikud": "מה אנוש כי תזכרנו ובן אדם כי תפקדנו "
    },
    {
        "bookchapter": "תהילים",
        "chapter": "ח",
        "versechapter": "ו",
        "bookseder": "תהילים",
        "seder": "א",
        "verseseder": "פד",
        "versenikud": "וַתְּחַסְּרֵ֣הוּ מְּ֭עַט מֵאֱלֹהִ֑ים וְכָב֖וֹד וְהָדָ֣ר תְּעַטְּרֵֽהוּ׃ ",
        "versenonikud": "ותחסרהו מעט מאלהים וכבוד והדר תעטרהו "
    },
    {
        "bookchapter": "תהילים",
        "chapter": "ח",
        "versechapter": "ז",
        "bookseder": "תהילים",
        "seder": "א",
        "verseseder": "פה",
        "versenikud": "תַּ֭מְשִׁילֵהוּ בְּמַעֲשֵׂ֣י יָדֶ֑יךָ כֹּ֝ל שַׁ֣תָּה תַֽחַת־ רַגְלָֽיו׃ ",
        "versenonikud": "תמשילהו במעשי ידיך כל שתה תחת רגליו "
    },
    {
        "bookchapter": "תהילים",
        "chapter": "ח",
        "versechapter": "ח",
        "bookseder": "תהילים",
        "seder": "א",
        "verseseder": "פו",
        "versenikud": "צֹנֶ֣ה וַאֲלָפִ֣ים כֻּלָּ֑ם וְ֝גַ֗ם בַּהֲמ֥וֹת שָׂדָֽי׃ ",
        "versenonikud": "צנה ואלפים כלם וגם בהמות שדי "
    },
    {
        "bookchapter": "תהילים",
        "chapter": "ח",
        "versechapter": "ט",
        "bookseder": "תהילים",
        "seder": "א",
        "verseseder": "פז",
        "versenikud": "צִפּ֣וֹר שָׁ֭מַיִם וּדְגֵ֣י הַיָּ֑ם עֹ֝בֵ֗ר אָרְח֥וֹת יַמִּֽים׃ ",
        "versenonikud": "צפור שמים ודגי הים עבר ארחות ימים "
    },
    {
        "bookchapter": "תהילים",
        "chapter": "ח",
        "versechapter": "י",
        "bookseder": "תהילים",
        "seder": "א",
        "verseseder": "פח",
        "versenikud": "יְהוָ֥ה אֲדֹנֵ֑ינוּ מָֽה־ אַדִּ֥יר שִׁ֝מְךָ֗ בְּכָל־ הָאָֽרֶץ׃ ",
        "versenonikud": "יהוה אדנינו מה אדיר שמך בכל הארץ "
    }
]