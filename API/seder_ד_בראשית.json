[
    {
        "bookchapter": "בראשית",
        "chapter": "ה",
        "versechapter": "א",
        "bookseder": "בראשית",
        "seder": "ד",
        "verseseder": "א",
        "parasha": "בראשית",
        "versenikud": "זֶ֣ה סֵ֔פֶר תּוֹלְדֹ֖ת אָדָ֑ם בְּי֗וֹם בְּרֹ֤א אֱלֹהִים֙ אָדָ֔ם בִּדְמ֥וּת אֱלֹהִ֖ים עָשָׂ֥ה אֹתֽוֹ׃ ",
        "versenonikud": "זה ספר תולדת אדם ביום ברא אלהים אדם בדמות אלהים עשה אתו "
    },
    {
        "bookchapter": "בראשית",
        "chapter": "ה",
        "versechapter": "ב",
        "bookseder": "בראשית",
        "seder": "ד",
        "verseseder": "ב",
        "parasha": "בראשית",
        "versenikud": "זָכָ֥ר וּנְקֵבָ֖ה בְּרָאָ֑ם וַיְבָ֣רֶךְ אֹתָ֗ם וַיִּקְרָ֤א אֶת־ שְׁמָם֙ אָדָ֔ם בְּי֖וֹם הִבָּֽרְאָֽם׃ ",
        "versenonikud": "זכר ונקבה בראם ויברך אתם ויקרא את שמם אדם ביום הבראם "
    },
    {
        "bookchapter": "בראשית",
        "chapter": "ה",
        "versechapter": "ג",
        "bookseder": "בראשית",
        "seder": "ד",
        "verseseder": "ג",
        "parasha": "בראשית",
        "versenikud": "וַֽיְחִ֣י אָדָ֗ם שְׁלֹשִׁ֤ים וּמְאַת֙ שָׁנָ֔ה וַיּ֥וֹלֶד בִּדְמוּת֖וֹ כְּצַלְמ֑וֹ וַיִּקְרָ֥א אֶת־ שְׁמ֖וֹ שֵֽׁת׃",
        "versenonikud": "ויחי אדם שלשים ומאת שנה ויולד בדמותו כצלמו ויקרא את שמו שת "
    },
    {
        "bookchapter": "בראשית",
        "chapter": "ה",
        "versechapter": "ד",
        "bookseder": "בראשית",
        "seder": "ד",
        "verseseder": "ד",
        "parasha": "בראשית",
        "versenikud": "וַיִּֽהְי֣וּ יְמֵי־ אָדָ֗ם אַֽחֲרֵי֙ הוֹלִיד֣וֹ אֶת־ שֵׁ֔ת שְׁמֹנֶ֥ה מֵאֹ֖ת שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ",
        "versenonikud": "ויהיו ימי אדם אחרי הולידו את שת שמנה מאת שנה ויולד בנים ובנות "
    },
    {
        "bookchapter": "בראשית",
        "chapter": "ה",
        "versechapter": "ה",
        "bookseder": "בראשית",
        "seder": "ד",
        "verseseder": "ה",
        "parasha": "בראשית",
        "versenikud": "וַיִּֽהְי֞וּ כָּל־ יְמֵ֤י אָדָם֙ אֲשֶׁר־ חַ֔י תְּשַׁ֤ע מֵאוֹת֙ שָׁנָ֔ה וּשְׁלֹשִׁ֖ים שָׁנָ֑ה וַיָּמֹֽת׃ {ס}",
        "versenonikud": "ויהיו כל ימי אדם אשר חי תשע מאות שנה ושלשים שנה וימת "
    },
    {
        "bookchapter": "בראשית",
        "chapter": "ה",
        "versechapter": "ו",
        "bookseder": "בראשית",
        "seder": "ד",
        "verseseder": "ו",
        "parasha": "בראשית",
        "versenikud": "וַֽיְחִי־ שֵׁ֕ת חָמֵ֥שׁ שָׁנִ֖ים וּמְאַ֣ת שָׁנָ֑ה וַיּ֖וֹלֶד אֶת־ אֱנֽוֹשׁ׃ ",
        "versenonikud": "ויחי שת חמש שנים ומאת שנה ויולד את אנוש "
    },
    {
        "bookchapter": "בראשית",
        "chapter": "ה",
        "versechapter": "ז",
        "bookseder": "בראשית",
        "seder": "ד",
        "verseseder": "ז",
        "parasha": "בראשית",
        "versenikud": "וַֽיְחִי־ שֵׁ֗ת אַֽחֲרֵי֙ הוֹלִיד֣וֹ אֶת־ אֱנ֔וֹשׁ שֶׁ֣בַע שָׁנִ֔ים וּשְׁמֹנֶ֥ה מֵא֖וֹת שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ",
        "versenonikud": "ויחי שת אחרי הולידו את אנוש שבע שנים ושמנה מאות שנה ויולד בנים ובנות "
    },
    {
        "bookchapter": "בראשית",
        "chapter": "ה",
        "versechapter": "ח",
        "bookseder": "בראשית",
        "seder": "ד",
        "verseseder": "ח",
        "parasha": "בראשית",
        "versenikud": "וַיִּֽהְיוּ֙ כָּל־ יְמֵי־ שֵׁ֔ת שְׁתֵּ֤ים עֶשְׂרֵה֙ שָׁנָ֔ה וּתְשַׁ֥ע מֵא֖וֹת שָׁנָ֑ה וַיָּמֹֽת׃ {ס}",
        "versenonikud": "ויהיו כל ימי שת שתים עשרה שנה ותשע מאות שנה וימת "
    },
    {
        "bookchapter": "בראשית",
        "chapter": "ה",
        "versechapter": "ט",
        "bookseder": "בראשית",
        "seder": "ד",
        "verseseder": "ט",
        "parasha": "בראשית",
        "versenikud": "וַֽיְחִ֥י אֱנ֖וֹשׁ תִּשְׁעִ֣ים שָׁנָ֑ה וַיּ֖וֹלֶד אֶת־ קֵינָֽן׃ ",
        "versenonikud": "ויחי אנוש תשעים שנה ויולד את קינן "
    },
    {
        "bookchapter": "בראשית",
        "chapter": "ה",
        "versechapter": "י",
        "bookseder": "בראשית",
        "seder": "ד",
        "verseseder": "י",
        "parasha": "בראשית",
        "versenikud": "וַֽיְחִ֣י אֱנ֗וֹשׁ אַֽחֲרֵי֙ הוֹלִיד֣וֹ אֶת־ קֵינָ֔ן חֲמֵ֤שׁ עֶשְׂרֵה֙ שָׁנָ֔ה וּשְׁמֹנֶ֥ה מֵא֖וֹת שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ",
        "versenonikud": "ויחי אנוש אחרי הולידו את קינן חמש עשרה שנה ושמנה מאות שנה ויולד בנים ובנות "
    },
    {
        "bookchapter": "בראשית",
        "chapter": "ה",
        "versechapter": "יא",
        "bookseder": "בראשית",
        "seder": "ד",
        "verseseder": "יא",
        "parasha": "בראשית",
        "versenikud": "וַיִּֽהְיוּ֙ כָּל־ יְמֵ֣י אֱנ֔וֹשׁ חָמֵ֣שׁ שָׁנִ֔ים וּתְשַׁ֥ע מֵא֖וֹת שָׁנָ֑ה וַיָּמֹֽת׃ {ס}",
        "versenonikud": "ויהיו כל ימי אנוש חמש שנים ותשע מאות שנה וימת "
    },
    {
        "bookchapter": "בראשית",
        "chapter": "ה",
        "versechapter": "יב",
        "bookseder": "בראשית",
        "seder": "ד",
        "verseseder": "יב",
        "parasha": "בראשית",
        "versenikud": "וַֽיְחִ֥י קֵינָ֖ן שִׁבְעִ֣ים שָׁנָ֑ה וַיּ֖וֹלֶד אֶת־ מַֽהֲלַלְאֵֽל׃ ",
        "versenonikud": "ויחי קינן שבעים שנה ויולד את מהללאל "
    },
    {
        "bookchapter": "בראשית",
        "chapter": "ה",
        "versechapter": "יג",
        "bookseder": "בראשית",
        "seder": "ד",
        "verseseder": "יג",
        "parasha": "בראשית",
        "versenikud": "וַיְחִ֣י קֵינָ֗ן אַחֲרֵי֙ הוֹלִיד֣וֹ אֶת־ מַֽהֲלַלְאֵ֔ל אַרְבָּעִ֣ים שָׁנָ֔ה וּשְׁמֹנֶ֥ה מֵא֖וֹת שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ",
        "versenonikud": "ויחי קינן אחרי הולידו את מהללאל ארבעים שנה ושמנה מאות שנה ויולד בנים ובנות "
    },
    {
        "bookchapter": "בראשית",
        "chapter": "ה",
        "versechapter": "יד",
        "bookseder": "בראשית",
        "seder": "ד",
        "verseseder": "יד",
        "parasha": "בראשית",
        "versenikud": "וַיִּֽהְיוּ֙ כָּל־ יְמֵ֣י קֵינָ֔ן עֶ֣שֶׂר שָׁנִ֔ים וּתְשַׁ֥ע מֵא֖וֹת שָׁנָ֑ה וַיָּמֹֽת׃ {ס}",
        "versenonikud": "ויהיו כל ימי קינן עשר שנים ותשע מאות שנה וימת "
    },
    {
        "bookchapter": "בראשית",
        "chapter": "ה",
        "versechapter": "טו",
        "bookseder": "בראשית",
        "seder": "ד",
        "verseseder": "טו",
        "parasha": "בראשית",
        "versenikud": "וַֽיְחִ֣י מַֽהֲלַלְאֵ֔ל חָמֵ֥שׁ שָׁנִ֖ים וְשִׁשִּׁ֣ים שָׁנָ֑ה וַיּ֖וֹלֶד אֶת־ יָֽרֶד׃ ",
        "versenonikud": "ויחי מהללאל חמש שנים וששים שנה ויולד את ירד "
    },
    {
        "bookchapter": "בראשית",
        "chapter": "ה",
        "versechapter": "טז",
        "bookseder": "בראשית",
        "seder": "ד",
        "verseseder": "טז",
        "parasha": "בראשית",
        "versenikud": "וַֽיְחִ֣י מַֽהֲלַלְאֵ֗ל אַֽחֲרֵי֙ הוֹלִיד֣וֹ אֶת־ יֶ֔רֶד שְׁלֹשִׁ֣ים שָׁנָ֔ה וּשְׁמֹנֶ֥ה מֵא֖וֹת שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ",
        "versenonikud": "ויחי מהללאל אחרי הולידו את ירד שלשים שנה ושמנה מאות שנה ויולד בנים ובנות "
    },
    {
        "bookchapter": "בראשית",
        "chapter": "ה",
        "versechapter": "יז",
        "bookseder": "בראשית",
        "seder": "ד",
        "verseseder": "יז",
        "parasha": "בראשית",
        "versenikud": "וַיִּהְיוּ֙ כָּל־ יְמֵ֣י מַהֲלַלְאֵ֔ל חָמֵ֤שׁ וְתִשְׁעִים֙ שָׁנָ֔ה וּשְׁמֹנֶ֥ה מֵא֖וֹת שָׁנָ֑ה וַיָּמֹֽת׃ {ס}",
        "versenonikud": "ויהיו כל ימי מהללאל חמש ותשעים שנה ושמנה מאות שנה וימת "
    },
    {
        "bookchapter": "בראשית",
        "chapter": "ה",
        "versechapter": "יח",
        "bookseder": "בראשית",
        "seder": "ד",
        "verseseder": "יח",
        "parasha": "בראשית",
        "versenikud": "וַֽיְחִי־ יֶ֕רֶד שְׁתַּ֧יִם וְשִׁשִּׁ֛ים שָׁנָ֖ה וּמְאַ֣ת שָׁנָ֑ה וַיּ֖וֹלֶד אֶת־ חֲנֽוֹךְ׃ ",
        "versenonikud": "ויחי ירד שתים וששים שנה ומאת שנה ויולד את חנוך "
    },
    {
        "bookchapter": "בראשית",
        "chapter": "ה",
        "versechapter": "יט",
        "bookseder": "בראשית",
        "seder": "ד",
        "verseseder": "יט",
        "parasha": "בראשית",
        "versenikud": "וַֽיְחִי־ יֶ֗רֶד אַֽחֲרֵי֙ הוֹלִיד֣וֹ אֶת־ חֲנ֔וֹךְ שְׁמֹנֶ֥ה מֵא֖וֹת שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ",
        "versenonikud": "ויחי ירד אחרי הולידו את חנוך שמנה מאות שנה ויולד בנים ובנות "
    },
    {
        "bookchapter": "בראשית",
        "chapter": "ה",
        "versechapter": "כ",
        "bookseder": "בראשית",
        "seder": "ד",
        "verseseder": "כ",
        "parasha": "בראשית",
        "versenikud": "וַיִּֽהְיוּ֙ כָּל־ יְמֵי־ יֶ֔רֶד שְׁתַּ֤יִם וְשִׁשִּׁים֙ שָׁנָ֔ה וּתְשַׁ֥ע מֵא֖וֹת שָׁנָ֑ה וַיָּמֹֽת׃ {ס}",
        "versenonikud": "ויהיו כל ימי ירד שתים וששים שנה ותשע מאות שנה וימת "
    },
    {
        "bookchapter": "בראשית",
        "chapter": "ה",
        "versechapter": "כא",
        "bookseder": "בראשית",
        "seder": "ד",
        "verseseder": "כא",
        "parasha": "בראשית",
        "versenikud": "וַֽיְחִ֣י חֲנ֔וֹךְ חָמֵ֥שׁ וְשִׁשִּׁ֖ים שָׁנָ֑ה וַיּ֖וֹלֶד אֶת־ מְתוּשָֽׁלַח׃ ",
        "versenonikud": "ויחי חנוך חמש וששים שנה ויולד את מתושלח "
    },
    {
        "bookchapter": "בראשית",
        "chapter": "ה",
        "versechapter": "כב",
        "bookseder": "בראשית",
        "seder": "ד",
        "verseseder": "כב",
        "parasha": "בראשית",
        "versenikud": "וַיִּתְהַלֵּ֨ךְ חֲנ֜וֹךְ אֶת־ הָֽאֱלֹהִ֗ים אַֽחֲרֵי֙ הוֹלִיד֣וֹ אֶת־ מְתוּשֶׁ֔לַח שְׁלֹ֥שׁ מֵא֖וֹת שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ",
        "versenonikud": "ויתהלך חנוך את האלהים אחרי הולידו את מתושלח שלש מאות שנה ויולד בנים ובנות "
    },
    {
        "bookchapter": "בראשית",
        "chapter": "ה",
        "versechapter": "כג",
        "bookseder": "בראשית",
        "seder": "ד",
        "verseseder": "כג",
        "parasha": "בראשית",
        "versenikud": "וַיְהִ֖י כָּל־ יְמֵ֣י חֲנ֑וֹךְ חָמֵ֤שׁ וְשִׁשִּׁים֙ שָׁנָ֔ה וּשְׁלֹ֥שׁ מֵא֖וֹת שָׁנָֽה׃ ",
        "versenonikud": "ויהי כל ימי חנוך חמש וששים שנה ושלש מאות שנה "
    },
    {
        "bookchapter": "בראשית",
        "chapter": "ה",
        "versechapter": "כד",
        "bookseder": "בראשית",
        "seder": "ד",
        "verseseder": "כד",
        "parasha": "בראשית",
        "versenikud": "וַיִּתְהַלֵּ֥ךְ חֲנ֖וֹךְ אֶת־ הָֽאֱלֹהִ֑ים וְאֵינֶ֕נּוּ כִּֽי־ לָקַ֥ח אֹת֖וֹ אֱלֹהִֽים׃ {ס}",
        "versenonikud": "ויתהלך חנוך את האלהים ואיננו כי לקח אתו אלהים "
    },
    {
        "bookchapter": "בראשית",
        "chapter": "ה",
        "versechapter": "כה",
        "bookseder": "בראשית",
        "seder": "ד",
        "verseseder": "כה",
        "parasha": "בראשית",
        "versenikud": "וַיְחִ֣י מְתוּשֶׁ֔לַח שֶׁ֧בַע וּשְׁמֹנִ֛ים שָׁנָ֖ה וּמְאַ֣ת שָׁנָ֑ה וַיּ֖וֹלֶד אֶת־ לָֽמֶךְ׃ ",
        "versenonikud": "ויחי מתושלח שבע ושמנים שנה ומאת שנה ויולד את למך "
    },
    {
        "bookchapter": "בראשית",
        "chapter": "ה",
        "versechapter": "כו",
        "bookseder": "בראשית",
        "seder": "ד",
        "verseseder": "כו",
        "parasha": "בראשית",
        "versenikud": "וַֽיְחִ֣י מְתוּשֶׁ֗לַח אַֽחֲרֵי֙ הוֹלִיד֣וֹ אֶת־ לֶ֔מֶךְ שְׁתַּ֤יִם וּשְׁמוֹנִים֙ שָׁנָ֔ה וּשְׁבַ֥ע מֵא֖וֹת שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ",
        "versenonikud": "ויחי מתושלח אחרי הולידו את למך שתים ושמונים שנה ושבע מאות שנה ויולד בנים ובנות "
    },
    {
        "bookchapter": "בראשית",
        "chapter": "ה",
        "versechapter": "כז",
        "bookseder": "בראשית",
        "seder": "ד",
        "verseseder": "כז",
        "parasha": "בראשית",
        "versenikud": "וַיִּהְיוּ֙ כָּל־ יְמֵ֣י מְתוּשֶׁ֔לַח תֵּ֤שַׁע וְשִׁשִּׁים֙ שָׁנָ֔ה וּתְשַׁ֥ע מֵא֖וֹת שָׁנָ֑ה וַיָּמֹֽת׃ {ס}",
        "versenonikud": "ויהיו כל ימי מתושלח תשע וששים שנה ותשע מאות שנה וימת "
    },
    {
        "bookchapter": "בראשית",
        "chapter": "ה",
        "versechapter": "כח",
        "bookseder": "בראשית",
        "seder": "ד",
        "verseseder": "כח",
        "parasha": "בראשית",
        "versenikud": "וַֽיְחִי־ לֶ֕מֶךְ שְׁתַּ֧יִם וּשְׁמֹנִ֛ים שָׁנָ֖ה וּמְאַ֣ת שָׁנָ֑ה וַיּ֖וֹלֶד בֵּֽן׃ ",
        "versenonikud": "ויחי למך שתים ושמנים שנה ומאת שנה ויולד בן "
    },
    {
        "bookchapter": "בראשית",
        "chapter": "ה",
        "versechapter": "כט",
        "bookseder": "בראשית",
        "seder": "ד",
        "verseseder": "כט",
        "parasha": "בראשית",
        "versenikud": "וַיִּקְרָ֧א אֶת־ שְׁמ֛וֹ נֹ֖חַ לֵאמֹ֑ר זֶ֞֠ה יְנַחֲמֵ֤נוּ מִֽמַּעֲשֵׂ֙נוּ֙ וּמֵעִצְּב֣וֹן יָדֵ֔ינוּ מִן־ הָ֣אֲדָמָ֔ה אֲשֶׁ֥ר אֵֽרְרָ֖הּ יְהוָֽה׃ ",
        "versenonikud": "ויקרא את שמו נח לאמר זה ינחמנו ממעשנו ומעצבון ידינו מן האדמה אשר אררה יהוה "
    },
    {
        "bookchapter": "בראשית",
        "chapter": "ה",
        "versechapter": "ל",
        "bookseder": "בראשית",
        "seder": "ד",
        "verseseder": "ל",
        "parasha": "בראשית",
        "versenikud": "וַֽיְחִי־ לֶ֗מֶךְ אַֽחֲרֵי֙ הוֹלִיד֣וֹ אֶת־ נֹ֔חַ חָמֵ֤שׁ וְתִשְׁעִים֙ שָׁנָ֔ה וַחֲמֵ֥שׁ מֵאֹ֖ת שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ",
        "versenonikud": "ויחי למך אחרי הולידו את נח חמש ותשעים שנה וחמש מאת שנה ויולד בנים ובנות "
    },
    {
        "bookchapter": "בראשית",
        "chapter": "ה",
        "versechapter": "לא",
        "bookseder": "בראשית",
        "seder": "ד",
        "verseseder": "לא",
        "parasha": "בראשית",
        "versenikud": "וַֽיְהִי֙ כָּל־ יְמֵי־ לֶ֔מֶךְ שֶׁ֤בַע וְשִׁבְעִים֙ שָׁנָ֔ה וּשְׁבַ֥ע מֵא֖וֹת שָׁנָ֑ה וַיָּמֹֽת׃ {ס}",
        "versenonikud": "ויהי כל ימי למך שבע ושבעים שנה ושבע מאות שנה וימת "
    },
    {
        "bookchapter": "בראשית",
        "chapter": "ה",
        "versechapter": "לב",
        "bookseder": "בראשית",
        "seder": "ד",
        "verseseder": "לב",
        "parasha": "בראשית",
        "versenikud": "וַֽיְהִי־ נֹ֕חַ בֶּן־ חֲמֵ֥שׁ מֵא֖וֹת שָׁנָ֑ה וַיּ֣וֹלֶד נֹ֔חַ אֶת־ שֵׁ֖ם אֶת־ חָ֥ם וְאֶת־ יָֽפֶת׃ ",
        "versenonikud": "ויהי נח בן חמש מאות שנה ויולד נח את שם את חם ואת יפת "
    },
    {
        "bookchapter": "בראשית",
        "chapter": "ו",
        "versechapter": "א",
        "bookseder": "בראשית",
        "seder": "ד",
        "verseseder": "לג",
        "parasha": "בראשית",
        "versenikud": "וַֽיְהִי֙ כִּֽי־ הֵחֵ֣ל הָֽאָדָ֔ם לָרֹ֖ב עַל־ פְּנֵ֣י הָֽאֲדָמָ֑ה וּבָנ֖וֹת יֻלְּד֥וּ לָהֶֽם׃ ",
        "versenonikud": "ויהי כי החל האדם לרב על פני האדמה ובנות ילדו להם "
    },
    {
        "bookchapter": "בראשית",
        "chapter": "ו",
        "versechapter": "ב",
        "bookseder": "בראשית",
        "seder": "ד",
        "verseseder": "לד",
        "parasha": "בראשית",
        "versenikud": "וַיִּרְא֤וּ בְנֵי־ הָֽאֱלֹהִים֙ אֶת־ בְּנ֣וֹת הָֽאָדָ֔ם כִּ֥י טֹבֹ֖ת הֵ֑נָּה וַיִּקְח֤וּ לָהֶם֙ נָשִׁ֔ים מִכֹּ֖ל אֲשֶׁ֥ר בָּחָֽרוּ׃ ",
        "versenonikud": "ויראו בני האלהים את בנות האדם כי טבת הנה ויקחו להם נשים מכל אשר בחרו "
    },
    {
        "bookchapter": "בראשית",
        "chapter": "ו",
        "versechapter": "ג",
        "bookseder": "בראשית",
        "seder": "ד",
        "verseseder": "לה",
        "parasha": "בראשית",
        "versenikud": "וַיֹּ֣אמֶר יְהוָ֗ה לֹֽא־ יָד֨וֹן רוּחִ֤י בָֽאָדָם֙ לְעֹלָ֔ם בְּשַׁגַּ֖ם ה֣וּא בָשָׂ֑ר וְהָי֣וּ יָמָ֔יו מֵאָ֥ה וְעֶשְׂרִ֖ים שָׁנָֽה׃ ",
        "versenonikud": "ויאמר יהוה לא ידון רוחי באדם לעלם בשגם הוא בשר והיו ימיו מאה ועשרים שנה "
    },
    {
        "bookchapter": "בראשית",
        "chapter": "ו",
        "versechapter": "ד",
        "bookseder": "בראשית",
        "seder": "ד",
        "verseseder": "לו",
        "parasha": "בראשית",
        "versenikud": "הַנְּפִלִ֞ים הָי֣וּ בָאָרֶץ֮ בַּיָּמִ֣ים הָהֵם֒ וְגַ֣ם אַֽחֲרֵי־ כֵ֗ן אֲשֶׁ֨ר יָבֹ֜אוּ בְּנֵ֤י הָֽאֱלֹהִים֙ אֶל־ בְּנ֣וֹת הָֽאָדָ֔ם וְיָלְד֖וּ לָהֶ֑ם הֵ֧מָּה הַגִּבֹּרִ֛ים אֲשֶׁ֥ר מֵעוֹלָ֖ם אַנְשֵׁ֥י הַשֵּֽׁם׃ {פ}",
        "versenonikud": "הנפלים היו בארץ בימים ההם וגם אחרי כן אשר יבאו בני האלהים אל בנות האדם וילדו להם המה הגברים אשר מעולם אנשי השם "
    },
    {
        "bookchapter": "בראשית",
        "chapter": "ו",
        "versechapter": "ה",
        "bookseder": "בראשית",
        "seder": "ד",
        "verseseder": "לז",
        "parasha": "בראשית",
        "versenikud": "וַיַּ֣רְא יְהוָ֔ה כִּ֥י רַבָּ֛ה רָעַ֥ת הָאָדָ֖ם בָּאָ֑רֶץ וְכָל־ יֵ֙צֶר֙ מַחְשְׁבֹ֣ת לִבּ֔וֹ רַ֥ק רַ֖ע כָּל־ הַיּֽוֹם׃ ",
        "versenonikud": "וירא יהוה כי רבה רעת האדם בארץ וכל יצר מחשבת לבו רק רע כל היום "
    },
    {
        "bookchapter": "בראשית",
        "chapter": "ו",
        "versechapter": "ו",
        "bookseder": "בראשית",
        "seder": "ד",
        "verseseder": "לח",
        "parasha": "בראשית",
        "versenikud": "וַיִּנָּ֣חֶם יְהוָ֔ה כִּֽי־ עָשָׂ֥ה אֶת־ הָֽאָדָ֖ם בָּאָ֑רֶץ וַיִּתְעַצֵּ֖ב אֶל־ לִבּֽוֹ׃ ",
        "versenonikud": "וינחם יהוה כי עשה את האדם בארץ ויתעצב אל לבו "
    },
    {
        "bookchapter": "בראשית",
        "chapter": "ו",
        "versechapter": "ז",
        "bookseder": "בראשית",
        "seder": "ד",
        "verseseder": "לט",
        "parasha": "בראשית",
        "versenikud": "וַיֹּ֣אמֶר יְהוָ֗ה אֶמְחֶ֨ה אֶת־ הָאָדָ֤ם אֲשֶׁר־ בָּרָ֙אתִי֙ מֵעַל֙ פְּנֵ֣י הָֽאֲדָמָ֔ה מֵֽאָדָם֙ עַד־ בְּהֵמָ֔ה עַד־ רֶ֖מֶשׂ וְעַד־ ע֣וֹף הַשָּׁמָ֑יִם כִּ֥י נִחַ֖מְתִּי כִּ֥י עֲשִׂיתִֽם׃ ",
        "versenonikud": "ויאמר יהוה אמחה את האדם אשר בראתי מעל פני האדמה מאדם עד בהמה עד רמש ועד עוף השמים כי נחמתי כי עשיתם "
    },
    {
        "bookchapter": "בראשית",
        "chapter": "ו",
        "versechapter": "ח",
        "bookseder": "בראשית",
        "seder": "ד",
        "verseseder": "מ",
        "parasha": "בראשית",
        "versenikud": "וְנֹ֕חַ מָ֥צָא חֵ֖ן בְּעֵינֵ֥י יְהוָֽה׃ {פ}",
        "versenonikud": "ונח מצא חן בעיני יהוה "
    }
]