[
    {
        "bookchapter": "ויקרא",
        "chapter": "טו",
        "versechapter": "כה",
        "bookseder": "ויקרא",
        "seder": "יב",
        "verseseder": "א",
        "parasha": "מצורע",
        "versenikud": "וְאִשָּׁ֡ה כִּֽי־ יָזוּב֩ ז֨וֹב דָּמָ֜הּ יָמִ֣ים רַבִּ֗ים בְּלֹא֙ עֶת־ נִדָּתָ֔הּ א֥וֹ כִֽי־ תָז֖וּב עַל־ נִדָּתָ֑הּ כָּל־ יְמֵ֞י ז֣וֹב טֻמְאָתָ֗הּ כִּימֵ֧י נִדָּתָ֛הּ תִּהְיֶ֖ה טְמֵאָ֥ה הִֽוא׃ ",
        "versenonikud": "ואשה כי יזוב זוב דמה ימים רבים בלא עת נדתה או כי תזוב על נדתה כל ימי זוב טמאתה כימי נדתה תהיה טמאה הוא "
    },
    {
        "bookchapter": "ויקרא",
        "chapter": "טו",
        "versechapter": "כו",
        "bookseder": "ויקרא",
        "seder": "יב",
        "verseseder": "ב",
        "parasha": "מצורע",
        "versenikud": "כָּל־ הַמִּשְׁכָּ֞ב אֲשֶׁר־ תִּשְׁכַּ֤ב עָלָיו֙ כָּל־ יְמֵ֣י זוֹבָ֔הּ כְּמִשְׁכַּ֥ב נִדָּתָ֖הּ יִֽהְיֶה־ לָּ֑הּ וְכָֽל־ הַכְּלִי֙ אֲשֶׁ֣ר תֵּשֵׁ֣ב עָלָ֔יו טָמֵ֣א יִהְיֶ֔ה כְּטֻמְאַ֖ת נִדָּתָֽהּ׃ ",
        "versenonikud": "כל המשכב אשר תשכב עליו כל ימי זובה כמשכב נדתה יהיה לה וכל הכלי אשר תשב עליו טמא יהיה כטמאת נדתה "
    },
    {
        "bookchapter": "ויקרא",
        "chapter": "טו",
        "versechapter": "כז",
        "bookseder": "ויקרא",
        "seder": "יב",
        "verseseder": "ג",
        "parasha": "מצורע",
        "versenikud": "וְכָל־ הַנּוֹגֵ֥עַ בָּ֖ם יִטְמָ֑א וְכִבֶּ֧ס בְּגָדָ֛יו וְרָחַ֥ץ בַּמַּ֖יִם וְטָמֵ֥א עַד־ הָעָֽרֶב׃ ",
        "versenonikud": "וכל הנוגע בם יטמא וכבס בגדיו ורחץ במים וטמא עד הערב "
    },
    {
        "bookchapter": "ויקרא",
        "chapter": "טו",
        "versechapter": "כח",
        "bookseder": "ויקרא",
        "seder": "יב",
        "verseseder": "ד",
        "parasha": "מצורע",
        "versenikud": "וְאִֽם־ טָהֲרָ֖ה מִזּוֹבָ֑הּ וְסָ֥פְרָה לָּ֛הּ שִׁבְעַ֥ת יָמִ֖ים וְאַחַ֥ר תִּטְהָֽר׃ ",
        "versenonikud": "ואם טהרה מזובה וספרה לה שבעת ימים ואחר תטהר "
    },
    {
        "bookchapter": "ויקרא",
        "chapter": "טו",
        "versechapter": "כט",
        "bookseder": "ויקרא",
        "seder": "יב",
        "verseseder": "ה",
        "parasha": "מצורע",
        "versenikud": "וּבַיּ֣וֹם הַשְּׁמִינִ֗י תִּֽקַּֽח־ לָהּ֙ שְׁתֵּ֣י תֹרִ֔ים א֥וֹ שְׁנֵ֖י בְּנֵ֣י יוֹנָ֑ה וְהֵבִיאָ֤ה אוֹתָם֙ אֶל־ הַכֹּהֵ֔ן אֶל־ פֶּ֖תַח אֹ֥הֶל מוֹעֵֽד׃ ",
        "versenonikud": "וביום השמיני תקח לה שתי תרים או שני בני יונה והביאה אותם אל הכהן אל פתח אהל מועד "
    },
    {
        "bookchapter": "ויקרא",
        "chapter": "טו",
        "versechapter": "ל",
        "bookseder": "ויקרא",
        "seder": "יב",
        "verseseder": "ו",
        "parasha": "מצורע",
        "versenikud": "וְעָשָׂ֤ה הַכֹּהֵן֙ אֶת־ הָאֶחָ֣ד חַטָּ֔את וְאֶת־ הָאֶחָ֖ד עֹלָ֑ה וְכִפֶּ֨ר עָלֶ֤יהָ הַכֹּהֵן֙ לִפְנֵ֣י יְהוָ֔ה מִזּ֖וֹב טֻמְאָתָֽהּ׃ ",
        "versenonikud": "ועשה הכהן את האחד חטאת ואת האחד עלה וכפר עליה הכהן לפני יהוה מזוב טמאתה "
    },
    {
        "bookchapter": "ויקרא",
        "chapter": "טו",
        "versechapter": "לא",
        "bookseder": "ויקרא",
        "seder": "יב",
        "verseseder": "ז",
        "parasha": "מצורע",
        "versenikud": "וְהִזַּרְתֶּ֥ם אֶת־ בְּנֵי־ יִשְׂרָאֵ֖ל מִטֻּמְאָתָ֑ם וְלֹ֤א יָמֻ֙תוּ֙ בְּטֻמְאָתָ֔ם בְּטַמְּאָ֥ם אֶת־ מִשְׁכָּנִ֖י אֲשֶׁ֥ר בְּתוֹכָֽם׃ ",
        "versenonikud": "והזרתם את בני ישראל מטמאתם ולא ימתו בטמאתם בטמאם את משכני אשר בתוכם "
    },
    {
        "bookchapter": "ויקרא",
        "chapter": "טו",
        "versechapter": "לב",
        "bookseder": "ויקרא",
        "seder": "יב",
        "verseseder": "ח",
        "parasha": "מצורע",
        "versenikud": "זֹ֥את תּוֹרַ֖ת הַזָּ֑ב וַאֲשֶׁ֨ר תֵּצֵ֥א מִמֶּ֛נּוּ שִׁכְבַת־ זֶ֖רַע לְטָמְאָה־ בָֽהּ׃ ",
        "versenonikud": "זאת תורת הזב ואשר תצא ממנו שכבת זרע לטמאה בה "
    },
    {
        "bookchapter": "ויקרא",
        "chapter": "טו",
        "versechapter": "לג",
        "bookseder": "ויקרא",
        "seder": "יב",
        "verseseder": "ט",
        "parasha": "מצורע",
        "versenikud": "וְהַדָּוָה֙ בְּנִדָּתָ֔הּ וְהַזָּב֙ אֶת־ זוֹב֔וֹ לַזָּכָ֖ר וְלַנְּקֵבָ֑ה וּלְאִ֕ישׁ אֲשֶׁ֥ר יִשְׁכַּ֖ב עִם־ טְמֵאָֽה׃ ",
        "versenonikud": "והדוה בנדתה והזב את זובו לזכר ולנקבה ולאיש אשר ישכב עם טמאה "
    },
    {
        "bookchapter": "ויקרא",
        "chapter": "טז",
        "versechapter": "א",
        "bookseder": "ויקרא",
        "seder": "יב",
        "verseseder": "י",
        "parasha": "אחרי מות",
        "versenikud": "וַיְדַבֵּ֤ר יְהוָה֙ אֶל־ מֹשֶׁ֔ה אַחֲרֵ֣י מ֔וֹת שְׁנֵ֖י בְּנֵ֣י אַהֲרֹ֑ן בְּקָרְבָתָ֥ם לִפְנֵי־ יְהוָ֖ה וַיָּמֻֽתוּ׃ ",
        "versenonikud": "וידבר יהוה אל משה אחרי מות שני בני אהרן בקרבתם לפני יהוה וימתו "
    },
    {
        "bookchapter": "ויקרא",
        "chapter": "טז",
        "versechapter": "ב",
        "bookseder": "ויקרא",
        "seder": "יב",
        "verseseder": "יא",
        "parasha": "אחרי מות",
        "versenikud": "וַיֹּ֨אמֶר יְהוָ֜ה אֶל־ מֹשֶׁ֗ה דַּבֵּר֮ אֶל־ אַהֲרֹ֣ן אָחִיךָ֒ וְאַל־ יָבֹ֤א בְכָל־ עֵת֙ אֶל־ הַקֹּ֔דֶשׁ מִבֵּ֖ית לַפָּרֹ֑כֶת אֶל־ פְּנֵ֨י הַכַּפֹּ֜רֶת אֲשֶׁ֤ר עַל־ הָאָרֹן֙ וְלֹ֣א יָמ֔וּת כִּ֚י בֶּֽעָנָ֔ן אֵרָאֶ֖ה עַל־ הַכַּפֹּֽרֶת׃ ",
        "versenonikud": "ויאמר יהוה אל משה דבר אל אהרן אחיך ואל יבא בכל עת אל הקדש מבית לפרכת אל פני הכפרת אשר על הארן ולא ימות כי בענן אראה על הכפרת "
    },
    {
        "bookchapter": "ויקרא",
        "chapter": "טז",
        "versechapter": "ג",
        "bookseder": "ויקרא",
        "seder": "יב",
        "verseseder": "יב",
        "parasha": "אחרי מות",
        "versenikud": "בְּזֹ֛את יָבֹ֥א אַהֲרֹ֖ן אֶל־ הַקֹּ֑דֶשׁ בְּפַ֧ר בֶּן־ בָּקָ֛ר לְחַטָּ֖את וְאַ֥יִל לְעֹלָֽה׃ ",
        "versenonikud": "בזאת יבא אהרן אל הקדש בפר בן בקר לחטאת ואיל לעלה "
    },
    {
        "bookchapter": "ויקרא",
        "chapter": "טז",
        "versechapter": "ד",
        "bookseder": "ויקרא",
        "seder": "יב",
        "verseseder": "יג",
        "parasha": "אחרי מות",
        "versenikud": "כְּתֹֽנֶת־ בַּ֨ד קֹ֜דֶשׁ יִלְבָּ֗שׁ וּמִֽכְנְסֵי־ בַד֮ יִהְי֣וּ עַל־ בְּשָׂרוֹ֒ וּבְאַבְנֵ֥ט בַּד֙ יַחְגֹּ֔ר וּבְמִצְנֶ֥פֶת בַּ֖ד יִצְנֹ֑ף בִּגְדֵי־ קֹ֣דֶשׁ הֵ֔ם וְרָחַ֥ץ בַּמַּ֛יִם אֶת־ בְּשָׂר֖וֹ וּלְבֵשָֽׁם׃ ",
        "versenonikud": "כתנת בד קדש ילבש ומכנסי בד יהיו על בשרו ובאבנט בד יחגר ובמצנפת בד יצנף בגדי קדש הם ורחץ במים את בשרו ולבשם "
    },
    {
        "bookchapter": "ויקרא",
        "chapter": "טז",
        "versechapter": "ה",
        "bookseder": "ויקרא",
        "seder": "יב",
        "verseseder": "יד",
        "parasha": "אחרי מות",
        "versenikud": "וּמֵאֵ֗ת עֲדַת֙ בְּנֵ֣י יִשְׂרָאֵ֔ל יִקַּ֛ח שְׁנֵֽי־ שְׂעִירֵ֥י עִזִּ֖ים לְחַטָּ֑את וְאַ֥יִל אֶחָ֖ד לְעֹלָֽה׃ ",
        "versenonikud": "ומאת עדת בני ישראל יקח שני שעירי עזים לחטאת ואיל אחד לעלה "
    },
    {
        "bookchapter": "ויקרא",
        "chapter": "טז",
        "versechapter": "ו",
        "bookseder": "ויקרא",
        "seder": "יב",
        "verseseder": "טו",
        "parasha": "אחרי מות",
        "versenikud": "וְהִקְרִ֧יב אַהֲרֹ֛ן אֶת־ פַּ֥ר הַחַטָּ֖את אֲשֶׁר־ ל֑וֹ וְכִפֶּ֥ר בַּעֲד֖וֹ וּבְעַ֥ד בֵּיתֽוֹ׃ ",
        "versenonikud": "והקריב אהרן את פר החטאת אשר לו וכפר בעדו ובעד ביתו "
    },
    {
        "bookchapter": "ויקרא",
        "chapter": "טז",
        "versechapter": "ז",
        "bookseder": "ויקרא",
        "seder": "יב",
        "verseseder": "טז",
        "parasha": "אחרי מות",
        "versenikud": "וְלָקַ֖ח אֶת־ שְׁנֵ֣י הַשְּׂעִירִ֑ם וְהֶעֱמִ֤יד אֹתָם֙ לִפְנֵ֣י יְהוָ֔ה פֶּ֖תַח אֹ֥הֶל מוֹעֵֽד׃ ",
        "versenonikud": "ולקח את שני השעירם והעמיד אתם לפני יהוה פתח אהל מועד "
    },
    {
        "bookchapter": "ויקרא",
        "chapter": "טז",
        "versechapter": "ח",
        "bookseder": "ויקרא",
        "seder": "יב",
        "verseseder": "יז",
        "parasha": "אחרי מות",
        "versenikud": "וְנָתַ֧ן אַהֲרֹ֛ן עַל־ שְׁנֵ֥י הַשְּׂעִירִ֖ם גּוֹרָל֑וֹת גּוֹרָ֤ל אֶחָד֙ לַיהוָ֔ה וְגוֹרָ֥ל אֶחָ֖ד לַעֲזָאזֵֽל׃ ",
        "versenonikud": "ונתן אהרן על שני השעירם גורלות גורל אחד ליהוה וגורל אחד לעזאזל "
    },
    {
        "bookchapter": "ויקרא",
        "chapter": "טז",
        "versechapter": "ט",
        "bookseder": "ויקרא",
        "seder": "יב",
        "verseseder": "יח",
        "parasha": "אחרי מות",
        "versenikud": "וְהִקְרִ֤יב אַהֲרֹן֙ אֶת־ הַשָּׂעִ֔יר אֲשֶׁ֨ר עָלָ֥ה עָלָ֛יו הַגּוֹרָ֖ל לַיהוָ֑ה וְעָשָׂ֖הוּ חַטָּֽאת׃ ",
        "versenonikud": "והקריב אהרן את השעיר אשר עלה עליו הגורל ליהוה ועשהו חטאת "
    },
    {
        "bookchapter": "ויקרא",
        "chapter": "טז",
        "versechapter": "י",
        "bookseder": "ויקרא",
        "seder": "יב",
        "verseseder": "יט",
        "parasha": "אחרי מות",
        "versenikud": "וְהַשָּׂעִ֗יר אֲשֶׁר֩ עָלָ֨ה עָלָ֤יו הַגּוֹרָל֙ לַעֲזָאזֵ֔ל יָֽעֳמַד־ חַ֛י לִפְנֵ֥י יְהוָ֖ה לְכַפֵּ֣ר עָלָ֑יו לְשַׁלַּ֥ח אֹת֛וֹ לַעֲזָאזֵ֖ל הַמִּדְבָּֽרָה׃ ",
        "versenonikud": "והשעיר אשר עלה עליו הגורל לעזאזל יעמד חי לפני יהוה לכפר עליו לשלח אתו לעזאזל המדברה "
    },
    {
        "bookchapter": "ויקרא",
        "chapter": "טז",
        "versechapter": "יא",
        "bookseder": "ויקרא",
        "seder": "יב",
        "verseseder": "כ",
        "parasha": "אחרי מות",
        "versenikud": "וְהִקְרִ֨יב אַהֲרֹ֜ן אֶת־ פַּ֤ר הַֽחַטָּאת֙ אֲשֶׁר־ ל֔וֹ וְכִפֶּ֥ר בַּֽעֲד֖וֹ וּבְעַ֣ד בֵּית֑וֹ וְשָׁחַ֛ט אֶת־ פַּ֥ר הַֽחַטָּ֖את אֲשֶׁר־ לֽוֹ׃ ",
        "versenonikud": "והקריב אהרן את פר החטאת אשר לו וכפר בעדו ובעד ביתו ושחט את פר החטאת אשר לו "
    },
    {
        "bookchapter": "ויקרא",
        "chapter": "טז",
        "versechapter": "יב",
        "bookseder": "ויקרא",
        "seder": "יב",
        "verseseder": "כא",
        "parasha": "אחרי מות",
        "versenikud": "וְלָקַ֣ח מְלֹֽא־ הַ֠מַּחְתָּה גַּֽחֲלֵי־ אֵ֞שׁ מֵעַ֤ל הַמִּזְבֵּ֙חַ֙ מִלִּפְנֵ֣י יְהוָ֔ה וּמְלֹ֣א חָפְנָ֔יו קְטֹ֥רֶת סַמִּ֖ים דַּקָּ֑ה וְהֵבִ֖יא מִבֵּ֥ית לַפָּרֹֽכֶת׃ ",
        "versenonikud": "ולקח מלא המחתה גחלי אש מעל המזבח מלפני יהוה ומלא חפניו קטרת סמים דקה והביא מבית לפרכת "
    },
    {
        "bookchapter": "ויקרא",
        "chapter": "טז",
        "versechapter": "יג",
        "bookseder": "ויקרא",
        "seder": "יב",
        "verseseder": "כב",
        "parasha": "אחרי מות",
        "versenikud": "וְנָתַ֧ן אֶֽת־ הַקְּטֹ֛רֶת עַל־ הָאֵ֖שׁ לִפְנֵ֣י יְהוָ֑ה וְכִסָּ֣ה ׀ עֲנַ֣ן הַקְּטֹ֗רֶת אֶת־ הַכַּפֹּ֛רֶת אֲשֶׁ֥ר עַל־ הָעֵד֖וּת וְלֹ֥א יָמֽוּת׃ ",
        "versenonikud": "ונתן את הקטרת על האש לפני יהוה וכסה  ענן הקטרת את הכפרת אשר על העדות ולא ימות "
    },
    {
        "bookchapter": "ויקרא",
        "chapter": "טז",
        "versechapter": "יד",
        "bookseder": "ויקרא",
        "seder": "יב",
        "verseseder": "כג",
        "parasha": "אחרי מות",
        "versenikud": "וְלָקַח֙ מִדַּ֣ם הַפָּ֔ר וְהִזָּ֧ה בְאֶצְבָּע֛וֹ עַל־ פְּנֵ֥י הַכַּפֹּ֖רֶת קֵ֑דְמָה וְלִפְנֵ֣י הַכַּפֹּ֗רֶת יַזֶּ֧ה שֶֽׁבַע־ פְּעָמִ֛ים מִן־ הַדָּ֖ם בְּאֶצְבָּעֽוֹ׃ ",
        "versenonikud": "ולקח מדם הפר והזה באצבעו על פני הכפרת קדמה ולפני הכפרת יזה שבע פעמים מן הדם באצבעו "
    },
    {
        "bookchapter": "ויקרא",
        "chapter": "טז",
        "versechapter": "טו",
        "bookseder": "ויקרא",
        "seder": "יב",
        "verseseder": "כד",
        "parasha": "אחרי מות",
        "versenikud": "וְשָׁחַ֞ט אֶת־ שְׂעִ֤יר הַֽחַטָּאת֙ אֲשֶׁ֣ר לָעָ֔ם וְהֵבִיא֙ אֶת־ דָּמ֔וֹ אֶל־ מִבֵּ֖ית לַפָּרֹ֑כֶת וְעָשָׂ֣ה אֶת־ דָּמ֗וֹ כַּאֲשֶׁ֤ר עָשָׂה֙ לְדַ֣ם הַפָּ֔ר וְהִזָּ֥ה אֹת֛וֹ עַל־ הַכַּפֹּ֖רֶת וְלִפְנֵ֥י הַכַּפֹּֽרֶת׃ ",
        "versenonikud": "ושחט את שעיר החטאת אשר לעם והביא את דמו אל מבית לפרכת ועשה את דמו כאשר עשה לדם הפר והזה אתו על הכפרת ולפני הכפרת "
    },
    {
        "bookchapter": "ויקרא",
        "chapter": "טז",
        "versechapter": "טז",
        "bookseder": "ויקרא",
        "seder": "יב",
        "verseseder": "כה",
        "parasha": "אחרי מות",
        "versenikud": "וְכִפֶּ֣ר עַל־ הַקֹּ֗דֶשׁ מִטֻּמְאֹת֙ בְּנֵ֣י יִשְׂרָאֵ֔ל וּמִפִּשְׁעֵיהֶ֖ם לְכָל־ חַטֹּאתָ֑ם וְכֵ֤ן יַעֲשֶׂה֙ לְאֹ֣הֶל מוֹעֵ֔ד הַשֹּׁכֵ֣ן אִתָּ֔ם בְּת֖וֹךְ טֻמְאֹתָֽם׃ ",
        "versenonikud": "וכפר על הקדש מטמאת בני ישראל ומפשעיהם לכל חטאתם וכן יעשה לאהל מועד השכן אתם בתוך טמאתם "
    },
    {
        "bookchapter": "ויקרא",
        "chapter": "טז",
        "versechapter": "יז",
        "bookseder": "ויקרא",
        "seder": "יב",
        "verseseder": "כו",
        "parasha": "אחרי מות",
        "versenikud": "וְכָל־ אָדָ֞ם לֹא־ יִהְיֶ֣ה ׀ בְּאֹ֣הֶל מוֹעֵ֗ד בְּבֹא֛וֹ לְכַפֵּ֥ר בַּקֹּ֖דֶשׁ עַד־ צֵאת֑וֹ וְכִפֶּ֤ר בַּעֲדוֹ֙ וּבְעַ֣ד בֵּית֔וֹ וּבְעַ֖ד כָּל־ קְהַ֥ל יִשְׂרָאֵֽל׃ ",
        "versenonikud": "וכל אדם לא יהיה  באהל מועד בבאו לכפר בקדש עד צאתו וכפר בעדו ובעד ביתו ובעד כל קהל ישראל "
    },
    {
        "bookchapter": "ויקרא",
        "chapter": "טז",
        "versechapter": "יח",
        "bookseder": "ויקרא",
        "seder": "יב",
        "verseseder": "כז",
        "parasha": "אחרי מות",
        "versenikud": "וְיָצָ֗א אֶל־ הַמִּזְבֵּ֛חַ אֲשֶׁ֥ר לִפְנֵֽי־ יְהוָ֖ה וְכִפֶּ֣ר עָלָ֑יו וְלָקַ֞ח מִדַּ֤ם הַפָּר֙ וּמִדַּ֣ם הַשָּׂעִ֔יר וְנָתַ֛ן עַל־ קַרְנ֥וֹת הַמִּזְבֵּ֖חַ סָבִֽיב׃ ",
        "versenonikud": "ויצא אל המזבח אשר לפני יהוה וכפר עליו ולקח מדם הפר ומדם השעיר ונתן על קרנות המזבח סביב "
    },
    {
        "bookchapter": "ויקרא",
        "chapter": "טז",
        "versechapter": "יט",
        "bookseder": "ויקרא",
        "seder": "יב",
        "verseseder": "כח",
        "parasha": "אחרי מות",
        "versenikud": "וְהִזָּ֨ה עָלָ֧יו מִן־ הַדָּ֛ם בְּאֶצְבָּע֖וֹ שֶׁ֣בַע פְּעָמִ֑ים וְטִהֲר֣וֹ וְקִדְּשׁ֔וֹ מִטֻּמְאֹ֖ת בְּנֵ֥י יִשְׂרָאֵֽל׃ ",
        "versenonikud": "והזה עליו מן הדם באצבעו שבע פעמים וטהרו וקדשו מטמאת בני ישראל "
    },
    {
        "bookchapter": "ויקרא",
        "chapter": "טז",
        "versechapter": "כ",
        "bookseder": "ויקרא",
        "seder": "יב",
        "verseseder": "כט",
        "parasha": "אחרי מות",
        "versenikud": "וְכִלָּה֙ מִכַּפֵּ֣ר אֶת־ הַקֹּ֔דֶשׁ וְאֶת־ אֹ֥הֶל מוֹעֵ֖ד וְאֶת־ הַמִּזְבֵּ֑חַ וְהִקְרִ֖יב אֶת־ הַשָּׂעִ֥יר הֶחָֽי׃ ",
        "versenonikud": "וכלה מכפר את הקדש ואת אהל מועד ואת המזבח והקריב את השעיר החי "
    },
    {
        "bookchapter": "ויקרא",
        "chapter": "טז",
        "versechapter": "כא",
        "bookseder": "ויקרא",
        "seder": "יב",
        "verseseder": "ל",
        "parasha": "אחרי מות",
        "versenikud": "וְסָמַ֨ךְ אַהֲרֹ֜ן אֶת־ שְׁתֵּ֣י ידו יָדָ֗יו עַ֨ל רֹ֣אשׁ הַשָּׂעִיר֮ הַחַי֒ וְהִתְוַדָּ֣ה עָלָ֗יו אֶת־ כָּל־ עֲוֺנֹת֙ בְּנֵ֣י יִשְׂרָאֵ֔ל וְאֶת־ כָּל־ פִּשְׁעֵיהֶ֖ם לְכָל־ חַטֹּאתָ֑ם וְנָתַ֤ן אֹתָם֙ עַל־ רֹ֣אשׁ הַשָּׂעִ֔יר וְשִׁלַּ֛ח בְּיַד־ אִ֥ישׁ עִתִּ֖י הַמִּדְבָּֽרָה׃ ",
        "versenonikud": "וסמך אהרן את שתי ידו ידיו על ראש השעיר החי והתודה עליו את כל עונת בני ישראל ואת כל פשעיהם לכל חטאתם ונתן אתם על ראש השעיר ושלח ביד איש עתי המדברה "
    },
    {
        "bookchapter": "ויקרא",
        "chapter": "טז",
        "versechapter": "כב",
        "bookseder": "ויקרא",
        "seder": "יב",
        "verseseder": "לא",
        "parasha": "אחרי מות",
        "versenikud": "וְנָשָׂ֨א הַשָּׂעִ֥יר עָלָ֛יו אֶת־ כָּל־ עֲוֺנֹתָ֖ם אֶל־ אֶ֣רֶץ גְּזֵרָ֑ה וְשִׁלַּ֥ח אֶת־ הַשָּׂעִ֖יר בַּמִּדְבָּֽר׃ ",
        "versenonikud": "ונשא השעיר עליו את כל עונתם אל ארץ גזרה ושלח את השעיר במדבר "
    },
    {
        "bookchapter": "ויקרא",
        "chapter": "טז",
        "versechapter": "כג",
        "bookseder": "ויקרא",
        "seder": "יב",
        "verseseder": "לב",
        "parasha": "אחרי מות",
        "versenikud": "וּבָ֤א אַהֲרֹן֙ אֶל־ אֹ֣הֶל מוֹעֵ֔ד וּפָשַׁט֙ אֶת־ בִּגְדֵ֣י הַבָּ֔ד אֲשֶׁ֥ר לָבַ֖שׁ בְּבֹא֣וֹ אֶל־ הַקֹּ֑דֶשׁ וְהִנִּיחָ֖ם שָֽׁם׃ ",
        "versenonikud": "ובא אהרן אל אהל מועד ופשט את בגדי הבד אשר לבש בבאו אל הקדש והניחם שם "
    },
    {
        "bookchapter": "ויקרא",
        "chapter": "טז",
        "versechapter": "כד",
        "bookseder": "ויקרא",
        "seder": "יב",
        "verseseder": "לג",
        "parasha": "אחרי מות",
        "versenikud": "וְרָחַ֨ץ אֶת־ בְּשָׂר֤וֹ בַמַּ֙יִם֙ בְּמָק֣וֹם קָד֔וֹשׁ וְלָבַ֖שׁ אֶת־ בְּגָדָ֑יו וְיָצָ֗א וְעָשָׂ֤ה אֶת־ עֹֽלָתוֹ֙ וְאֶת־ עֹלַ֣ת הָעָ֔ם וְכִפֶּ֥ר בַּעֲד֖וֹ וּבְעַ֥ד הָעָֽם׃ ",
        "versenonikud": "ורחץ את בשרו במים במקום קדוש ולבש את בגדיו ויצא ועשה את עלתו ואת עלת העם וכפר בעדו ובעד העם "
    },
    {
        "bookchapter": "ויקרא",
        "chapter": "טז",
        "versechapter": "כה",
        "bookseder": "ויקרא",
        "seder": "יב",
        "verseseder": "לד",
        "parasha": "אחרי מות",
        "versenikud": "וְאֵ֛ת חֵ֥לֶב הַֽחַטָּ֖את יַקְטִ֥יר הַמִּזְבֵּֽחָה׃ ",
        "versenonikud": "ואת חלב החטאת יקטיר המזבחה "
    },
    {
        "bookchapter": "ויקרא",
        "chapter": "טז",
        "versechapter": "כו",
        "bookseder": "ויקרא",
        "seder": "יב",
        "verseseder": "לה",
        "parasha": "אחרי מות",
        "versenikud": "וְהַֽמְשַׁלֵּ֤חַ אֶת־ הַשָּׂעִיר֙ לַֽעֲזָאזֵ֔ל יְכַבֵּ֣ס בְּגָדָ֔יו וְרָחַ֥ץ אֶת־ בְּשָׂר֖וֹ בַּמָּ֑יִם וְאַחֲרֵי־ כֵ֖ן יָב֥וֹא אֶל־ הַֽמַּחֲנֶֽה׃ ",
        "versenonikud": "והמשלח את השעיר לעזאזל יכבס בגדיו ורחץ את בשרו במים ואחרי כן יבוא אל המחנה "
    },
    {
        "bookchapter": "ויקרא",
        "chapter": "טז",
        "versechapter": "כז",
        "bookseder": "ויקרא",
        "seder": "יב",
        "verseseder": "לו",
        "parasha": "אחרי מות",
        "versenikud": "וְאֵת֩ פַּ֨ר הַֽחַטָּ֜את וְאֵ֣ת ׀ שְׂעִ֣יר הַֽחַטָּ֗את אֲשֶׁ֨ר הוּבָ֤א אֶת־ דָּמָם֙ לְכַפֵּ֣ר בַּקֹּ֔דֶשׁ יוֹצִ֖יא אֶל־ מִח֣וּץ לַֽמַּחֲנֶ֑ה וְשָׂרְפ֣וּ בָאֵ֔שׁ אֶת־ עֹרֹתָ֥ם וְאֶת־ בְּשָׂרָ֖ם וְאֶת־ פִּרְשָֽׁם׃ ",
        "versenonikud": "ואת פר החטאת ואת  שעיר החטאת אשר הובא את דמם לכפר בקדש יוציא אל מחוץ למחנה ושרפו באש את ערתם ואת בשרם ואת פרשם "
    },
    {
        "bookchapter": "ויקרא",
        "chapter": "טז",
        "versechapter": "כח",
        "bookseder": "ויקרא",
        "seder": "יב",
        "verseseder": "לז",
        "parasha": "אחרי מות",
        "versenikud": "וְהַשֹּׂרֵ֣ף אֹתָ֔ם יְכַבֵּ֣ס בְּגָדָ֔יו וְרָחַ֥ץ אֶת־ בְּשָׂר֖וֹ בַּמָּ֑יִם וְאַחֲרֵי־ כֵ֖ן יָב֥וֹא אֶל־ הַֽמַּחֲנֶֽה׃ ",
        "versenonikud": "והשרף אתם יכבס בגדיו ורחץ את בשרו במים ואחרי כן יבוא אל המחנה "
    },
    {
        "bookchapter": "ויקרא",
        "chapter": "טז",
        "versechapter": "כט",
        "bookseder": "ויקרא",
        "seder": "יב",
        "verseseder": "לח",
        "parasha": "אחרי מות",
        "versenikud": "וְהָיְתָ֥ה לָכֶ֖ם לְחֻקַּ֣ת עוֹלָ֑ם בַּחֹ֣דֶשׁ הַ֠שְּׁבִיעִי בֶּֽעָשׂ֨וֹר לַחֹ֜דֶשׁ תְּעַנּ֣וּ אֶת־ נַפְשֹֽׁתֵיכֶ֗ם וְכָל־ מְלָאכָה֙ לֹ֣א תַעֲשׂ֔וּ הָֽאֶזְרָ֔ח וְהַגֵּ֖ר הַגָּ֥ר בְּתוֹכְכֶֽם׃ ",
        "versenonikud": "והיתה לכם לחקת עולם בחדש השביעי בעשור לחדש תענו את נפשתיכם וכל מלאכה לא תעשו האזרח והגר הגר בתוככם "
    },
    {
        "bookchapter": "ויקרא",
        "chapter": "טז",
        "versechapter": "ל",
        "bookseder": "ויקרא",
        "seder": "יב",
        "verseseder": "לט",
        "parasha": "אחרי מות",
        "versenikud": "כִּֽי־ בַיּ֥וֹם הַזֶּ֛ה יְכַפֵּ֥ר עֲלֵיכֶ֖ם לְטַהֵ֣ר אֶתְכֶ֑ם מִכֹּל֙ חַטֹּ֣אתֵיכֶ֔ם לִפְנֵ֥י יְהוָ֖ה תִּטְהָֽרוּ׃ ",
        "versenonikud": "כי ביום הזה יכפר עליכם לטהר אתכם מכל חטאתיכם לפני יהוה תטהרו "
    },
    {
        "bookchapter": "ויקרא",
        "chapter": "טז",
        "versechapter": "לא",
        "bookseder": "ויקרא",
        "seder": "יב",
        "verseseder": "מ",
        "parasha": "אחרי מות",
        "versenikud": "שַׁבַּ֨ת שַׁבָּת֥וֹן הִיא֙ לָכֶ֔ם וְעִנִּיתֶ֖ם אֶת־ נַפְשֹׁתֵיכֶ֑ם חֻקַּ֖ת עוֹלָֽם׃ ",
        "versenonikud": "שבת שבתון היא לכם ועניתם את נפשתיכם חקת עולם "
    },
    {
        "bookchapter": "ויקרא",
        "chapter": "טז",
        "versechapter": "לב",
        "bookseder": "ויקרא",
        "seder": "יב",
        "verseseder": "מא",
        "parasha": "אחרי מות",
        "versenikud": "וְכִפֶּ֨ר הַכֹּהֵ֜ן אֲשֶׁר־ יִמְשַׁ֣ח אֹת֗וֹ וַאֲשֶׁ֤ר יְמַלֵּא֙ אֶת־ יָד֔וֹ לְכַהֵ֖ן תַּ֣חַת אָבִ֑יו וְלָבַ֛שׁ אֶת־ בִּגְדֵ֥י הַבָּ֖ד בִּגְדֵ֥י הַקֹּֽדֶשׁ׃ ",
        "versenonikud": "וכפר הכהן אשר ימשח אתו ואשר ימלא את ידו לכהן תחת אביו ולבש את בגדי הבד בגדי הקדש "
    },
    {
        "bookchapter": "ויקרא",
        "chapter": "טז",
        "versechapter": "לג",
        "bookseder": "ויקרא",
        "seder": "יב",
        "verseseder": "מב",
        "parasha": "אחרי מות",
        "versenikud": "וְכִפֶּר֙ אֶת־ מִקְדַּ֣שׁ הַקֹּ֔דֶשׁ וְאֶת־ אֹ֧הֶל מוֹעֵ֛ד וְאֶת־ הַמִּזְבֵּ֖חַ יְכַפֵּ֑ר וְעַ֧ל הַכֹּהֲנִ֛ים וְעַל־ כָּל־ עַ֥ם הַקָּהָ֖ל יְכַפֵּֽר׃ ",
        "versenonikud": "וכפר את מקדש הקדש ואת אהל מועד ואת המזבח יכפר ועל הכהנים ועל כל עם הקהל יכפר "
    },
    {
        "bookchapter": "ויקרא",
        "chapter": "טז",
        "versechapter": "לד",
        "bookseder": "ויקרא",
        "seder": "יב",
        "verseseder": "מג",
        "parasha": "אחרי מות",
        "versenikud": "וְהָֽיְתָה־ זֹּ֨את לָכֶ֜ם לְחֻקַּ֣ת עוֹלָ֗ם לְכַפֵּ֞ר עַל־ בְּנֵ֤י יִשְׂרָאֵל֙ מִכָּל־ חַטֹּאתָ֔ם אַחַ֖ת בַּשָּׁנָ֑ה וַיַּ֕עַשׂ כַּאֲשֶׁ֛ר צִוָּ֥ה יְהוָ֖ה אֶת־ מֹשֶֽׁה׃ ",
        "versenonikud": "והיתה זאת לכם לחקת עולם לכפר על בני ישראל מכל חטאתם אחת בשנה ויעש כאשר צוה יהוה את משה "
    }
]