[
    {
        "bookchapter": "דניאל",
        "chapter": "א",
        "versechapter": "א",
        "bookseder": "דניאל",
        "seder": "א",
        "verseseder": "א",
        "versenikud": "בִּשְׁנַ֣ת שָׁל֔וֹשׁ לְמַלְכ֖וּת יְהוֹיָקִ֣ים מֶֽלֶךְ־ יְהוּדָ֑ה בָּ֣א נְבוּכַדְנֶאצַּ֧ר מֶֽלֶךְ־ בָּבֶ֛ל יְרוּשָׁלִַ֖ם וַיָּ֥צַר עָלֶֽיהָ׃ ",
        "versenonikud": "בשנת שלוש למלכות יהויקים מלך יהודה בא נבוכדנאצר מלך בבל ירושלם ויצר עליה "
    },
    {
        "bookchapter": "דניאל",
        "chapter": "א",
        "versechapter": "ב",
        "bookseder": "דניאל",
        "seder": "א",
        "verseseder": "ב",
        "versenikud": "וַיִּתֵּן֩ אֲדֹנָ֨י בְּיָד֜וֹ אֶת־ יְהוֹיָקִ֣ים מֶֽלֶךְ־ יְהוּדָ֗ה וּמִקְצָת֙ כְּלֵ֣י בֵית־ הָֽאֱלֹהִ֔ים וַיְבִיאֵ֥ם אֶֽרֶץ־ שִׁנְעָ֖ר בֵּ֣ית אֱלֹהָ֑יו וְאֶת־ הַכֵּלִ֣ים הֵבִ֔יא בֵּ֖ית אוֹצַ֥ר אֱלֹהָֽיו׃ ",
        "versenonikud": "ויתן אדני בידו את יהויקים מלך יהודה ומקצת כלי בית האלהים ויביאם ארץ שנער בית אלהיו ואת הכלים הביא בית אוצר אלהיו "
    },
    {
        "bookchapter": "דניאל",
        "chapter": "א",
        "versechapter": "ג",
        "bookseder": "דניאל",
        "seder": "א",
        "verseseder": "ג",
        "versenikud": "וַיֹּ֣אמֶר הַמֶּ֔לֶךְ לְאַשְׁפְּנַ֖ז רַ֣ב סָרִיסָ֑יו לְהָבִ֞יא מִבְּנֵ֧י יִשְׂרָאֵ֛ל וּמִזֶּ֥רַע הַמְּלוּכָ֖ה וּמִן־ הַֽפַּרְתְּמִֽים׃ ",
        "versenonikud": "ויאמר המלך לאשפנז רב סריסיו להביא מבני ישראל ומזרע המלוכה ומן הפרתמים "
    },
    {
        "bookchapter": "דניאל",
        "chapter": "א",
        "versechapter": "ד",
        "bookseder": "דניאל",
        "seder": "א",
        "verseseder": "ד",
        "versenikud": "יְלָדִ֣ים אֲשֶׁ֣ר אֵֽין־ בָּהֶ֣ם כָּל־ מאום מוּם֩ וְטוֹבֵ֨י מַרְאֶ֜ה וּמַשְׂכִּילִ֣ים בְּכָל־ חָכְמָ֗ה וְיֹ֤דְעֵי דַ֙עַת֙ וּמְבִינֵ֣י מַדָּ֔ע וַאֲשֶׁר֙ כֹּ֣חַ בָּהֶ֔ם לַעֲמֹ֖ד בְּהֵיכַ֣ל הַמֶּ֑לֶךְ וּֽלֲלַמְּדָ֥ם סֵ֖פֶר וּלְשׁ֥וֹן כַּשְׂדִּֽים׃ ",
        "versenonikud": "ילדים אשר אין בהם כל מאום מום וטובי מראה ומשכילים בכל חכמה וידעי דעת ומביני מדע ואשר כח בהם לעמד בהיכל המלך וללמדם ספר ולשון כשדים "
    },
    {
        "bookchapter": "דניאל",
        "chapter": "א",
        "versechapter": "ה",
        "bookseder": "דניאל",
        "seder": "א",
        "verseseder": "ה",
        "versenikud": "וַיְמַן֩ לָהֶ֨ם הַמֶּ֜לֶךְ דְּבַר־ י֣וֹם בְּיוֹמ֗וֹ מִפַּת־ בַּ֤ג הַמֶּ֙לֶךְ֙ וּמִיֵּ֣ין מִשְׁתָּ֔יו וּֽלְגַדְּלָ֖ם שָׁנִ֣ים שָׁל֑וֹשׁ וּמִ֨קְצָתָ֔ם יַֽעַמְד֖וּ לִפְנֵ֥י הַמֶּֽלֶךְ׃ ",
        "versenonikud": "וימן להם המלך דבר יום ביומו מפת בג המלך ומיין משתיו ולגדלם שנים שלוש ומקצתם יעמדו לפני המלך "
    },
    {
        "bookchapter": "דניאל",
        "chapter": "א",
        "versechapter": "ו",
        "bookseder": "דניאל",
        "seder": "א",
        "verseseder": "ו",
        "versenikud": "וַיְהִ֥י בָהֶ֖ם מִבְּנֵ֣י יְהוּדָ֑ה דָּנִיֵּ֣אל חֲנַנְיָ֔ה מִֽישָׁאֵ֖ל וַעֲזַרְיָֽה׃ ",
        "versenonikud": "ויהי בהם מבני יהודה דניאל חנניה מישאל ועזריה "
    },
    {
        "bookchapter": "דניאל",
        "chapter": "א",
        "versechapter": "ז",
        "bookseder": "דניאל",
        "seder": "א",
        "verseseder": "ז",
        "versenikud": "וַיָּ֧שֶׂם לָהֶ֛ם שַׂ֥ר הַסָּרִיסִ֖ים שֵׁמ֑וֹת וַיָּ֨שֶׂם לְדָֽנִיֵּ֜אל בֵּ֣לְטְשַׁאצַּ֗ר וְלַֽחֲנַנְיָה֙ שַׁדְרַ֔ךְ וּלְמִֽישָׁאֵ֣ל מֵישַׁ֔ךְ וְלַעֲזַרְיָ֖ה עֲבֵ֥ד נְגֽוֹ׃ ",
        "versenonikud": "וישם להם שר הסריסים שמות וישם לדניאל בלטשאצר ולחנניה שדרך ולמישאל מישך ולעזריה עבד נגו "
    },
    {
        "bookchapter": "דניאל",
        "chapter": "א",
        "versechapter": "ח",
        "bookseder": "דניאל",
        "seder": "א",
        "verseseder": "ח",
        "versenikud": "וַיָּ֤שֶׂם דָּנִיֵּאל֙ עַל־ לִבּ֔וֹ אֲשֶׁ֧ר לֹֽא־ יִתְגָּאַ֛ל בְּפַתְבַּ֥ג הַמֶּ֖לֶךְ וּבְיֵ֣ין מִשְׁתָּ֑יו וַיְבַקֵּשׁ֙ מִשַּׂ֣ר הַסָּרִיסִ֔ים אֲשֶׁ֖ר לֹ֥א יִתְגָּאָֽל׃ ",
        "versenonikud": "וישם דניאל על לבו אשר לא יתגאל בפתבג המלך וביין משתיו ויבקש משר הסריסים אשר לא יתגאל "
    },
    {
        "bookchapter": "דניאל",
        "chapter": "א",
        "versechapter": "ט",
        "bookseder": "דניאל",
        "seder": "א",
        "verseseder": "ט",
        "versenikud": "וַיִּתֵּ֤ן הָֽאֱלֹהִים֙ אֶת־ דָּ֣נִיֵּ֔אל לְחֶ֖סֶד וּֽלְרַחֲמִ֑ים לִפְנֵ֖י שַׂ֥ר הַסָּרִיסִֽים׃ ",
        "versenonikud": "ויתן האלהים את דניאל לחסד ולרחמים לפני שר הסריסים "
    },
    {
        "bookchapter": "דניאל",
        "chapter": "א",
        "versechapter": "י",
        "bookseder": "דניאל",
        "seder": "א",
        "verseseder": "י",
        "versenikud": "וַיֹּ֜אמֶר שַׂ֤ר הַסָּרִיסִים֙ לְדָ֣נִיֵּ֔אל יָרֵ֤א אֲנִי֙ אֶת־ אֲדֹנִ֣י הַמֶּ֔לֶךְ אֲשֶׁ֣ר מִנָּ֔ה אֶת־ מַאֲכַלְכֶ֖ם וְאֶת־ מִשְׁתֵּיכֶ֑ם אֲשֶׁ֡ר לָמָּה֩ יִרְאֶ֨ה אֶת־ פְּנֵיכֶ֜ם זֹֽעֲפִ֗ים מִן־ הַיְלָדִים֙ אֲשֶׁ֣ר כְּגִֽילְכֶ֔ם וְחִיַּבְתֶּ֥ם אֶת־ רֹאשִׁ֖י לַמֶּֽלֶךְ׃ ",
        "versenonikud": "ויאמר שר הסריסים לדניאל ירא אני את אדני המלך אשר מנה את מאכלכם ואת משתיכם אשר למה יראה את פניכם זעפים מן הילדים אשר כגילכם וחיבתם את ראשי למלך "
    },
    {
        "bookchapter": "דניאל",
        "chapter": "א",
        "versechapter": "יא",
        "bookseder": "דניאל",
        "seder": "א",
        "verseseder": "יא",
        "versenikud": "וַיֹּ֥אמֶר דָּנִיֵּ֖אל אֶל־ הַמֶּלְצַ֑ר אֲשֶׁ֤ר מִנָּה֙ שַׂ֣ר הַסָּֽרִיסִ֔ים עַל־ דָּנִיֵּ֣אל חֲנַנְיָ֔ה מִֽישָׁאֵ֖ל וַעֲזַרְיָֽה׃ ",
        "versenonikud": "ויאמר דניאל אל המלצר אשר מנה שר הסריסים על דניאל חנניה מישאל ועזריה "
    },
    {
        "bookchapter": "דניאל",
        "chapter": "א",
        "versechapter": "יב",
        "bookseder": "דניאל",
        "seder": "א",
        "verseseder": "יב",
        "versenikud": "נַס־ נָ֥א אֶת־ עֲבָדֶ֖יךָ יָמִ֣ים עֲשָׂרָ֑ה וְיִתְּנוּ־ לָ֜נוּ מִן־ הַזֵּרֹעִ֛ים וְנֹאכְלָ֖ה וּמַ֥יִם וְנִשְׁתֶּֽה׃ ",
        "versenonikud": "נס נא את עבדיך ימים עשרה ויתנו לנו מן הזרעים ונאכלה ומים ונשתה "
    },
    {
        "bookchapter": "דניאל",
        "chapter": "א",
        "versechapter": "יג",
        "bookseder": "דניאל",
        "seder": "א",
        "verseseder": "יג",
        "versenikud": "וְיֵרָא֤וּ לְפָנֶ֙יךָ֙ מַרְאֵ֔ינוּ וּמַרְאֵה֙ הַיְלָדִ֔ים הָאֹ֣כְלִ֔ים אֵ֖ת פַּתְבַּ֣ג הַמֶּ֑לֶךְ וְכַאֲשֶׁ֣ר תִּרְאֵ֔ה עֲשֵׂ֖ה עִם־ עֲבָדֶֽיךָ׃ ",
        "versenonikud": "ויראו לפניך מראינו ומראה הילדים האכלים את פתבג המלך וכאשר תראה עשה עם עבדיך "
    },
    {
        "bookchapter": "דניאל",
        "chapter": "א",
        "versechapter": "יד",
        "bookseder": "דניאל",
        "seder": "א",
        "verseseder": "יד",
        "versenikud": "וַיִּשְׁמַ֥ע לָהֶ֖ם לַדָּבָ֣ר הַזֶּ֑ה וַיְנַסֵּ֖ם יָמִ֥ים עֲשָׂרָֽה׃ ",
        "versenonikud": "וישמע להם לדבר הזה וינסם ימים עשרה "
    },
    {
        "bookchapter": "דניאל",
        "chapter": "א",
        "versechapter": "טו",
        "bookseder": "דניאל",
        "seder": "א",
        "verseseder": "טו",
        "versenikud": "וּמִקְצָת֙ יָמִ֣ים עֲשָׂרָ֔ה נִרְאָ֤ה מַרְאֵיהֶם֙ ט֔וֹב וּבְרִיאֵ֖י בָּשָׂ֑ר מִן־ כָּל־ הַיְלָדִ֔ים הָאֹ֣כְלִ֔ים אֵ֖ת פַּתְבַּ֥ג הַמֶּֽלֶךְ׃ ",
        "versenonikud": "ומקצת ימים עשרה נראה מראיהם טוב ובריאי בשר מן כל הילדים האכלים את פתבג המלך "
    },
    {
        "bookchapter": "דניאל",
        "chapter": "א",
        "versechapter": "טז",
        "bookseder": "דניאל",
        "seder": "א",
        "verseseder": "טז",
        "versenikud": "וַיְהִ֣י הַמֶּלְצַ֗ר נֹשֵׂא֙ אֶת־ פַּתְבָּגָ֔ם וְיֵ֖ין מִשְׁתֵּיהֶ֑ם וְנֹתֵ֥ן לָהֶ֖ם זֵרְעֹנִֽים׃ ",
        "versenonikud": "ויהי המלצר נשא את פתבגם ויין משתיהם ונתן להם זרענים "
    },
    {
        "bookchapter": "דניאל",
        "chapter": "א",
        "versechapter": "יז",
        "bookseder": "דניאל",
        "seder": "א",
        "verseseder": "יז",
        "versenikud": "וְהַיְלָדִ֤ים הָאֵ֙לֶּה֙ אַרְבַּעְתָּ֔ם נָתַ֨ן לָהֶ֧ם הָֽאֱלֹהִ֛ים מַדָּ֥ע וְהַשְׂכֵּ֖ל בְּכָל־ סֵ֣פֶר וְחָכְמָ֑ה וְדָנִיֵּ֣אל הֵבִ֔ין בְּכָל־ חָז֖וֹן וַחֲלֹמֽוֹת׃ ",
        "versenonikud": "והילדים האלה ארבעתם נתן להם האלהים מדע והשכל בכל ספר וחכמה ודניאל הבין בכל חזון וחלמות "
    },
    {
        "bookchapter": "דניאל",
        "chapter": "א",
        "versechapter": "יח",
        "bookseder": "דניאל",
        "seder": "א",
        "verseseder": "יח",
        "versenikud": "וּלְמִקְצָת֙ הַיָּמִ֔ים אֲשֶׁר־ אָמַ֥ר הַמֶּ֖לֶךְ לַהֲבִיאָ֑ם וַיְבִיאֵם֙ שַׂ֣ר הַסָּרִיסִ֔ים לִפְנֵ֖י נְבֻכַדְנֶצַּֽר׃ ",
        "versenonikud": "ולמקצת הימים אשר אמר המלך להביאם ויביאם שר הסריסים לפני נבכדנצר "
    },
    {
        "bookchapter": "דניאל",
        "chapter": "א",
        "versechapter": "יט",
        "bookseder": "דניאל",
        "seder": "א",
        "verseseder": "יט",
        "versenikud": "וַיְדַבֵּ֣ר אִתָּם֮ הַמֶּלֶךְ֒ וְלֹ֤א נִמְצָא֙ מִכֻּלָּ֔ם כְּדָנִיֵּ֣אל חֲנַנְיָ֔ה מִֽישָׁאֵ֖ל וַעֲזַרְיָ֑ה וַיַּֽעַמְד֖וּ לִפְנֵ֥י הַמֶּֽלֶךְ׃ ",
        "versenonikud": "וידבר אתם המלך ולא נמצא מכלם כדניאל חנניה מישאל ועזריה ויעמדו לפני המלך "
    },
    {
        "bookchapter": "דניאל",
        "chapter": "א",
        "versechapter": "כ",
        "bookseder": "דניאל",
        "seder": "א",
        "verseseder": "כ",
        "versenikud": "וְכֹ֗ל דְּבַר֙ חָכְמַ֣ת בִּינָ֔ה אֲשֶׁר־ בִּקֵּ֥שׁ מֵהֶ֖ם הַמֶּ֑לֶךְ וַֽיִּמְצָאֵ֞ם עֶ֣שֶׂר יָד֗וֹת עַ֤ל כָּל־ הַֽחַרְטֻמִּים֙ הָֽאַשָּׁפִ֔ים אֲשֶׁ֖ר בְּכָל־ מַלְכוּתֽוֹ׃ ",
        "versenonikud": "וכל דבר חכמת בינה אשר בקש מהם המלך וימצאם עשר ידות על כל החרטמים האשפים אשר בכל מלכותו "
    },
    {
        "bookchapter": "דניאל",
        "chapter": "א",
        "versechapter": "כא",
        "bookseder": "דניאל",
        "seder": "א",
        "verseseder": "כא",
        "versenikud": "וַֽיְהִי֙ דָּֽנִיֵּ֔אל עַד־ שְׁנַ֥ת אַחַ֖ת לְכ֥וֹרֶשׁ הַמֶּֽלֶךְ׃ ",
        "versenonikud": "ויהי דניאל עד שנת אחת לכורש המלך "
    }
]