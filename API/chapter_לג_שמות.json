[
    {
        "bookchapter": "שמות",
        "chapter": "לג",
        "versechapter": "א",
        "bookseder": "שמות",
        "seder": "כה",
        "verseseder": "כב",
        "parasha": "כי תשא",
        "versenikud": "וַיְדַבֵּ֨ר יְהוָ֤ה אֶל־ מֹשֶׁה֙ לֵ֣ךְ עֲלֵ֣ה מִזֶּ֔ה אַתָּ֣ה וְהָעָ֔ם אֲשֶׁ֥ר הֶֽעֱלִ֖יתָ מֵאֶ֣רֶץ מִצְרָ֑יִם אֶל־ הָאָ֗רֶץ אֲשֶׁ֣ר נִ֠שְׁבַּעְתִּי לְאַבְרָהָ֨ם לְיִצְחָ֤ק וּֽלְיַעֲקֹב֙ לֵאמֹ֔ר לְזַרְעֲךָ֖ אֶתְּנֶֽנָּה׃ ",
        "versenonikud": "וידבר יהוה אל משה לך עלה מזה אתה והעם אשר העלית מארץ מצרים אל הארץ אשר נשבעתי לאברהם ליצחק וליעקב לאמר לזרעך אתננה "
    },
    {
        "bookchapter": "שמות",
        "chapter": "לג",
        "versechapter": "ב",
        "bookseder": "שמות",
        "seder": "כה",
        "verseseder": "כג",
        "parasha": "כי תשא",
        "versenikud": "וְשָׁלַחְתִּ֥י לְפָנֶ֖יךָ מַלְאָ֑ךְ וְגֵֽרַשְׁתִּ֗י אֶת־ הַֽכְּנַעֲנִי֙ הָֽאֱמֹרִ֔י וְהַֽחִתִּי֙ וְהַפְּרִזִּ֔י הַחִוִּ֖י וְהַיְבוּסִֽי׃ ",
        "versenonikud": "ושלחתי לפניך מלאך וגרשתי את הכנעני האמרי והחתי והפרזי החוי והיבוסי "
    },
    {
        "bookchapter": "שמות",
        "chapter": "לג",
        "versechapter": "ג",
        "bookseder": "שמות",
        "seder": "כה",
        "verseseder": "כד",
        "parasha": "כי תשא",
        "versenikud": "אֶל־ אֶ֛רֶץ זָבַ֥ת חָלָ֖ב וּדְבָ֑שׁ כִּי֩ לֹ֨א אֶֽעֱלֶ֜ה בְּקִרְבְּךָ֗ כִּ֤י עַם־ קְשֵׁה־ עֹ֙רֶף֙ אַ֔תָּה פֶּן־ אֲכֶלְךָ֖ בַּדָּֽרֶךְ׃ ",
        "versenonikud": "אל ארץ זבת חלב ודבש כי לא אעלה בקרבך כי עם קשה ערף אתה פן אכלך בדרך "
    },
    {
        "bookchapter": "שמות",
        "chapter": "לג",
        "versechapter": "ד",
        "bookseder": "שמות",
        "seder": "כה",
        "verseseder": "כה",
        "parasha": "כי תשא",
        "versenikud": "וַיִּשְׁמַ֣ע הָעָ֗ם אֶת־ הַדָּבָ֥ר הָרָ֛ע הַזֶּ֖ה וַיִּתְאַבָּ֑לוּ וְלֹא־ שָׁ֛תוּ אִ֥ישׁ עֶדְי֖וֹ עָלָֽיו׃ ",
        "versenonikud": "וישמע העם את הדבר הרע הזה ויתאבלו ולא שתו איש עדיו עליו "
    },
    {
        "bookchapter": "שמות",
        "chapter": "לג",
        "versechapter": "ה",
        "bookseder": "שמות",
        "seder": "כה",
        "verseseder": "כו",
        "parasha": "כי תשא",
        "versenikud": "וַיֹּ֨אמֶר יְהוָ֜ה אֶל־ מֹשֶׁ֗ה אֱמֹ֤ר אֶל־ בְּנֵֽי־ יִשְׂרָאֵל֙ אַתֶּ֣ם עַם־ קְשֵׁה־ עֹ֔רֶף רֶ֧גַע אֶחָ֛ד אֶֽעֱלֶ֥ה בְקִרְבְּךָ֖ וְכִלִּיתִ֑יךָ וְעַתָּ֗ה הוֹרֵ֤ד עֶדְיְךָ֙ מֵֽעָלֶ֔יךָ וְאֵדְעָ֖ה מָ֥ה אֶֽעֱשֶׂה־ לָּֽךְ׃ ",
        "versenonikud": "ויאמר יהוה אל משה אמר אל בני ישראל אתם עם קשה ערף רגע אחד אעלה בקרבך וכליתיך ועתה הורד עדיך מעליך ואדעה מה אעשה לך "
    },
    {
        "bookchapter": "שמות",
        "chapter": "לג",
        "versechapter": "ו",
        "bookseder": "שמות",
        "seder": "כה",
        "verseseder": "כז",
        "parasha": "כי תשא",
        "versenikud": "וַיִּֽתְנַצְּל֧וּ בְנֵֽי־ יִשְׂרָאֵ֛ל אֶת־ עֶדְיָ֖ם מֵהַ֥ר חוֹרֵֽב׃ ",
        "versenonikud": "ויתנצלו בני ישראל את עדים מהר חורב "
    },
    {
        "bookchapter": "שמות",
        "chapter": "לג",
        "versechapter": "ז",
        "bookseder": "שמות",
        "seder": "כה",
        "verseseder": "כח",
        "parasha": "כי תשא",
        "versenikud": "וּמֹשֶׁה֩ יִקַּ֨ח אֶת־ הָאֹ֜הֶל וְנָֽטָה־ ל֣וֹ ׀ מִח֣וּץ לַֽמַּחֲנֶ֗ה הַרְחֵק֙ מִן־ הַֽמַּחֲנֶ֔ה וְקָ֥רָא ל֖וֹ אֹ֣הֶל מוֹעֵ֑ד וְהָיָה֙ כָּל־ מְבַקֵּ֣שׁ יְהוָ֔ה יֵצֵא֙ אֶל־ אֹ֣הֶל מוֹעֵ֔ד אֲשֶׁ֖ר מִח֥וּץ לַֽמַּחֲנֶֽה׃ ",
        "versenonikud": "ומשה יקח את האהל ונטה לו  מחוץ למחנה הרחק מן המחנה וקרא לו אהל מועד והיה כל מבקש יהוה יצא אל אהל מועד אשר מחוץ למחנה "
    },
    {
        "bookchapter": "שמות",
        "chapter": "לג",
        "versechapter": "ח",
        "bookseder": "שמות",
        "seder": "כה",
        "verseseder": "כט",
        "parasha": "כי תשא",
        "versenikud": "וְהָיָ֗ה כְּצֵ֤את מֹשֶׁה֙ אֶל־ הָאֹ֔הֶל יָק֙וּמוּ֙ כָּל־ הָעָ֔ם וְנִ֨צְּב֔וּ אִ֖ישׁ פֶּ֣תַח אָהֳל֑וֹ וְהִבִּ֙יטוּ֙ אַחֲרֵ֣י מֹשֶׁ֔ה עַד־ בֹּא֖וֹ הָאֹֽהֱלָה׃ ",
        "versenonikud": "והיה כצאת משה אל האהל יקומו כל העם ונצבו איש פתח אהלו והביטו אחרי משה עד באו האהלה "
    },
    {
        "bookchapter": "שמות",
        "chapter": "לג",
        "versechapter": "ט",
        "bookseder": "שמות",
        "seder": "כה",
        "verseseder": "ל",
        "parasha": "כי תשא",
        "versenikud": "וְהָיָ֗ה כְּבֹ֤א מֹשֶׁה֙ הָאֹ֔הֱלָה יֵרֵד֙ עַמּ֣וּד הֶֽעָנָ֔ן וְעָמַ֖ד פֶּ֣תַח הָאֹ֑הֶל וְדִבֶּ֖ר עִם־ מֹשֶֽׁה׃ ",
        "versenonikud": "והיה כבא משה האהלה ירד עמוד הענן ועמד פתח האהל ודבר עם משה "
    },
    {
        "bookchapter": "שמות",
        "chapter": "לג",
        "versechapter": "י",
        "bookseder": "שמות",
        "seder": "כה",
        "verseseder": "לא",
        "parasha": "כי תשא",
        "versenikud": "וְרָאָ֤ה כָל־ הָעָם֙ אֶת־ עַמּ֣וּד הֶֽעָנָ֔ן עֹמֵ֖ד פֶּ֣תַח הָאֹ֑הֶל וְקָ֤ם כָּל־ הָעָם֙ וְהִֽשְׁתַּחֲוּ֔וּ אִ֖ישׁ פֶּ֥תַח אָהֳלֽוֹ׃ ",
        "versenonikud": "וראה כל העם את עמוד הענן עמד פתח האהל וקם כל העם והשתחוו איש פתח אהלו "
    },
    {
        "bookchapter": "שמות",
        "chapter": "לג",
        "versechapter": "יא",
        "bookseder": "שמות",
        "seder": "כה",
        "verseseder": "לב",
        "parasha": "כי תשא",
        "versenikud": "וְדִבֶּ֨ר יְהוָ֤ה אֶל־ מֹשֶׁה֙ פָּנִ֣ים אֶל־ פָּנִ֔ים כַּאֲשֶׁ֛ר יְדַבֵּ֥ר אִ֖ישׁ אֶל־ רֵעֵ֑הוּ וְשָׁב֙ אֶל־ הַֽמַּחֲנֶ֔ה וּמְשָׁ֨רְת֜וֹ יְהוֹשֻׁ֤עַ בִּן־ נוּן֙ נַ֔עַר לֹ֥א יָמִ֖ישׁ מִתּ֥וֹךְ הָאֹֽהֶל׃ ",
        "versenonikud": "ודבר יהוה אל משה פנים אל פנים כאשר ידבר איש אל רעהו ושב אל המחנה ומשרתו יהושע בן נון נער לא ימיש מתוך האהל "
    },
    {
        "bookchapter": "שמות",
        "chapter": "לג",
        "versechapter": "יב",
        "bookseder": "שמות",
        "seder": "כה",
        "verseseder": "לג",
        "parasha": "כי תשא",
        "versenikud": "וַיֹּ֨אמֶר מֹשֶׁ֜ה אֶל־ יְהוָ֗ה רְ֠אֵה אַתָּ֞ה אֹמֵ֤ר אֵלַי֙ הַ֚עַל אֶת־ הָעָ֣ם הַזֶּ֔ה וְאַתָּה֙ לֹ֣א הֽוֹדַעְתַּ֔נִי אֵ֥ת אֲשֶׁר־ תִּשְׁלַ֖ח עִמִּ֑י וְאַתָּ֤ה אָמַ֙רְתָּ֙ יְדַעְתִּ֣יךָֽ בְשֵׁ֔ם וְגַם־ מָצָ֥אתָ חֵ֖ן בְּעֵינָֽי׃ ",
        "versenonikud": "ויאמר משה אל יהוה ראה אתה אמר אלי העל את העם הזה ואתה לא הודעתני את אשר תשלח עמי ואתה אמרת ידעתיך בשם וגם מצאת חן בעיני "
    },
    {
        "bookchapter": "שמות",
        "chapter": "לג",
        "versechapter": "יג",
        "bookseder": "שמות",
        "seder": "כה",
        "verseseder": "לד",
        "parasha": "כי תשא",
        "versenikud": "וְעַתָּ֡ה אִם־ נָא֩ מָצָ֨אתִי חֵ֜ן בְּעֵינֶ֗יךָ הוֹדִעֵ֤נִי נָא֙ אֶת־ דְּרָכֶ֔ךָ וְאֵדָ֣עֲךָ֔ לְמַ֥עַן אֶמְצָא־ חֵ֖ן בְּעֵינֶ֑יךָ וּרְאֵ֕ה כִּ֥י עַמְּךָ֖ הַגּ֥וֹי הַזֶּֽה׃ ",
        "versenonikud": "ועתה אם נא מצאתי חן בעיניך הודעני נא את דרכך ואדעך למען אמצא חן בעיניך וראה כי עמך הגוי הזה "
    },
    {
        "bookchapter": "שמות",
        "chapter": "לג",
        "versechapter": "יד",
        "bookseder": "שמות",
        "seder": "כה",
        "verseseder": "לה",
        "parasha": "כי תשא",
        "versenikud": "וַיֹּאמַ֑ר פָּנַ֥י יֵלֵ֖כוּ וַהֲנִחֹ֥תִי לָֽךְ׃ ",
        "versenonikud": "ויאמר פני ילכו והנחתי לך "
    },
    {
        "bookchapter": "שמות",
        "chapter": "לג",
        "versechapter": "טו",
        "bookseder": "שמות",
        "seder": "כה",
        "verseseder": "לו",
        "parasha": "כי תשא",
        "versenikud": "וַיֹּ֖אמֶר אֵלָ֑יו אִם־ אֵ֤ין פָּנֶ֙יךָ֙ הֹלְכִ֔ים אַֽל־ תַּעֲלֵ֖נוּ מִזֶּֽה׃ ",
        "versenonikud": "ויאמר אליו אם אין פניך הלכים אל תעלנו מזה "
    },
    {
        "bookchapter": "שמות",
        "chapter": "לג",
        "versechapter": "טז",
        "bookseder": "שמות",
        "seder": "כה",
        "verseseder": "לז",
        "parasha": "כי תשא",
        "versenikud": "וּבַמֶּ֣ה ׀ יִוָּדַ֣ע אֵפ֗וֹא כִּֽי־ מָצָ֨אתִי חֵ֤ן בְּעֵינֶ֙יךָ֙ אֲנִ֣י וְעַמֶּ֔ךָ הֲל֖וֹא בְּלֶכְתְּךָ֣ עִמָּ֑נוּ וְנִפְלֵ֙ינוּ֙ אֲנִ֣י וְעַמְּךָ֔ מִכָּ֨ל־ הָעָ֔ם אֲשֶׁ֖ר עַל־ פְּנֵ֥י הָאֲדָמָֽה׃ ",
        "versenonikud": "ובמה  יודע אפוא כי מצאתי חן בעיניך אני ועמך הלוא בלכתך עמנו ונפלינו אני ועמך מכל העם אשר על פני האדמה "
    },
    {
        "bookchapter": "שמות",
        "chapter": "לג",
        "versechapter": "יז",
        "bookseder": "שמות",
        "seder": "כה",
        "verseseder": "לח",
        "parasha": "כי תשא",
        "versenikud": "וַיֹּ֤אמֶר יְהוָה֙ אֶל־ מֹשֶׁ֔ה גַּ֣ם אֶת־ הַדָּבָ֥ר הַזֶּ֛ה אֲשֶׁ֥ר דִּבַּ֖רְתָּ אֶֽעֱשֶׂ֑ה כִּֽי־ מָצָ֤אתָ חֵן֙ בְּעֵינַ֔י וָאֵדָעֲךָ֖ בְּשֵֽׁם׃ ",
        "versenonikud": "ויאמר יהוה אל משה גם את הדבר הזה אשר דברת אעשה כי מצאת חן בעיני ואדעך בשם "
    },
    {
        "bookchapter": "שמות",
        "chapter": "לג",
        "versechapter": "יח",
        "bookseder": "שמות",
        "seder": "כה",
        "verseseder": "לט",
        "parasha": "כי תשא",
        "versenikud": "וַיֹּאמַ֑ר הַרְאֵ֥נִי נָ֖א אֶת־ כְּבֹדֶֽךָ׃ ",
        "versenonikud": "ויאמר הראני נא את כבדך "
    },
    {
        "bookchapter": "שמות",
        "chapter": "לג",
        "versechapter": "יט",
        "bookseder": "שמות",
        "seder": "כה",
        "verseseder": "מ",
        "parasha": "כי תשא",
        "versenikud": "וַיֹּ֗אמֶר אֲנִ֨י אַעֲבִ֤יר כָּל־ טוּבִי֙ עַל־ פָּנֶ֔יךָ וְקָרָ֧אתִֽי בְשֵׁ֛ם יְהוָ֖ה לְפָנֶ֑יךָ וְחַנֹּתִי֙ אֶת־ אֲשֶׁ֣ר אָחֹ֔ן וְרִחַמְתִּ֖י אֶת־ אֲשֶׁ֥ר אֲרַחֵֽם׃ ",
        "versenonikud": "ויאמר אני אעביר כל טובי על פניך וקראתי בשם יהוה לפניך וחנתי את אשר אחן ורחמתי את אשר ארחם "
    },
    {
        "bookchapter": "שמות",
        "chapter": "לג",
        "versechapter": "כ",
        "bookseder": "שמות",
        "seder": "כה",
        "verseseder": "מא",
        "parasha": "כי תשא",
        "versenikud": "וַיֹּ֕אמֶר לֹ֥א תוּכַ֖ל לִרְאֹ֣ת אֶת־ פָּנָ֑י כִּ֛י לֹֽא־ יִרְאַ֥נִי הָאָדָ֖ם וָחָֽי׃ ",
        "versenonikud": "ויאמר לא תוכל לראת את פני כי לא יראני האדם וחי "
    },
    {
        "bookchapter": "שמות",
        "chapter": "לג",
        "versechapter": "כא",
        "bookseder": "שמות",
        "seder": "כה",
        "verseseder": "מב",
        "parasha": "כי תשא",
        "versenikud": "וַיֹּ֣אמֶר יְהוָ֔ה הִנֵּ֥ה מָק֖וֹם אִתִּ֑י וְנִצַּבְתָּ֖ עַל־ הַצּֽוּר׃ ",
        "versenonikud": "ויאמר יהוה הנה מקום אתי ונצבת על הצור "
    },
    {
        "bookchapter": "שמות",
        "chapter": "לג",
        "versechapter": "כב",
        "bookseder": "שמות",
        "seder": "כה",
        "verseseder": "מג",
        "parasha": "כי תשא",
        "versenikud": "וְהָיָה֙ בַּעֲבֹ֣ר כְּבֹדִ֔י וְשַׂמְתִּ֖יךָ בְּנִקְרַ֣ת הַצּ֑וּר וְשַׂכֹּתִ֥י כַפִּ֛י עָלֶ֖יךָ עַד־ עָבְרִֽי׃ ",
        "versenonikud": "והיה בעבר כבדי ושמתיך בנקרת הצור ושכתי כפי עליך עד עברי "
    },
    {
        "bookchapter": "שמות",
        "chapter": "לג",
        "versechapter": "כג",
        "bookseder": "שמות",
        "seder": "כה",
        "verseseder": "מד",
        "parasha": "כי תשא",
        "versenikud": "וַהֲסִרֹתִי֙ אֶת־ כַּפִּ֔י וְרָאִ֖יתָ אֶת־ אֲחֹרָ֑י וּפָנַ֖י לֹ֥א יֵרָאֽוּ׃ ",
        "versenonikud": "והסרתי את כפי וראית את אחרי ופני לא יראו "
    }
]