[
    {
        "bookchapter": "יחזקאל",
        "chapter": "כח",
        "versechapter": "א",
        "bookseder": "יחזקאל",
        "seder": "טז",
        "verseseder": "לט",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "כח",
        "versechapter": "ב",
        "bookseder": "יחזקאל",
        "seder": "טז",
        "verseseder": "מ",
        "versenikud": "בֶּן־ אָדָ֡ם אֱמֹר֩ לִנְגִ֨יד צֹ֜ר כֹּֽה־ אָמַ֣ר ׀ אֲדֹנָ֣י יְהֹוִ֗ה יַ֣עַן גָּבַ֤הּ לִבְּךָ֙ וַתֹּ֙אמֶר֙ אֵ֣ל אָ֔נִי מוֹשַׁ֧ב אֱלֹהִ֛ים יָשַׁ֖בְתִּי בְּלֵ֣ב יַמִּ֑ים וְאַתָּ֤ה אָדָם֙ וְֽלֹא־ אֵ֔ל וַתִּתֵּ֥ן לִבְּךָ֖ כְּלֵ֥ב אֱלֹהִֽים׃ ",
        "versenonikud": "בן אדם אמר לנגיד צר כה אמר  אדני יהוה יען גבה לבך ותאמר אל אני מושב אלהים ישבתי בלב ימים ואתה אדם ולא אל ותתן לבך כלב אלהים "
    },
    {
        "bookchapter": "יחזקאל",
        "chapter": "כח",
        "versechapter": "ג",
        "bookseder": "יחזקאל",
        "seder": "טז",
        "verseseder": "מא",
        "versenikud": "הִנֵּ֥ה חָכָ֛ם אַתָּ֖ה מדנאל מִדָּֽנִיֵּ֑אל כָּל־ סָת֖וּם לֹ֥א עֲמָמֽוּךָ׃ ",
        "versenonikud": "הנה חכם אתה מדנאל מדניאל כל סתום לא עממוך "
    },
    {
        "bookchapter": "יחזקאל",
        "chapter": "כח",
        "versechapter": "ד",
        "bookseder": "יחזקאל",
        "seder": "טז",
        "verseseder": "מב",
        "versenikud": "בְּחָכְמָֽתְךָ֙ וּבִתְבוּנָ֣תְךָ֔ עָשִׂ֥יתָ לְּךָ֖ חָ֑יִל וַתַּ֛עַשׂ זָהָ֥ב וָכֶ֖סֶף בְּאוֹצְרוֹתֶֽיךָ׃ ",
        "versenonikud": "בחכמתך ובתבונתך עשית לך חיל ותעש זהב וכסף באוצרותיך "
    },
    {
        "bookchapter": "יחזקאל",
        "chapter": "כח",
        "versechapter": "ה",
        "bookseder": "יחזקאל",
        "seder": "טז",
        "verseseder": "מג",
        "versenikud": "בְּרֹ֧ב חָכְמָתְךָ֛ בִּרְכֻלָּתְךָ֖ הִרְבִּ֣יתָ חֵילֶ֑ךָ וַיִּגְבַּ֥הּ לְבָבְךָ֖ בְּחֵילֶֽךָ׃ ",
        "versenonikud": "ברב חכמתך ברכלתך הרבית חילך ויגבה לבבך בחילך "
    },
    {
        "bookchapter": "יחזקאל",
        "chapter": "כח",
        "versechapter": "ו",
        "bookseder": "יחזקאל",
        "seder": "טז",
        "verseseder": "מד",
        "versenikud": "לָכֵ֕ן כֹּ֥ה אָמַ֖ר אֲדֹנָ֣י יְהוִ֑ה יַ֛עַן תִּתְּךָ֥ אֶת־ לְבָבְךָ֖ כְּלֵ֥ב אֱלֹהִֽים׃ ",
        "versenonikud": "לכן כה אמר אדני יהוה יען תתך את לבבך כלב אלהים "
    },
    {
        "bookchapter": "יחזקאל",
        "chapter": "כח",
        "versechapter": "ז",
        "bookseder": "יחזקאל",
        "seder": "טז",
        "verseseder": "מה",
        "versenikud": "לָכֵ֗ן הִנְנִ֨י מֵבִ֤יא עָלֶ֙יךָ֙ זָרִ֔ים עָרִיצֵ֖י גּוֹיִ֑ם וְהֵרִ֤יקוּ חַרְבוֹתָם֙ עַל־ יְפִ֣י חָכְמָתֶ֔ךָ וְחִלְּל֖וּ יִפְעָתֶֽךָ׃ ",
        "versenonikud": "לכן הנני מביא עליך זרים עריצי גוים והריקו חרבותם על יפי חכמתך וחללו יפעתך "
    },
    {
        "bookchapter": "יחזקאל",
        "chapter": "כח",
        "versechapter": "ח",
        "bookseder": "יחזקאל",
        "seder": "טז",
        "verseseder": "מו",
        "versenikud": "לַשַּׁ֖חַת יֽוֹרִד֑וּךָ וָמַ֛תָּה מְמוֹתֵ֥י חָלָ֖ל בְּלֵ֥ב יַמִּֽים׃ ",
        "versenonikud": "לשחת יורדוך ומתה ממותי חלל בלב ימים "
    },
    {
        "bookchapter": "יחזקאל",
        "chapter": "כח",
        "versechapter": "ט",
        "bookseder": "יחזקאל",
        "seder": "טז",
        "verseseder": "מז",
        "versenikud": "הֶאָמֹ֤ר תֹּאמַר֙ אֱלֹהִ֣ים אָ֔נִי לִפְנֵ֖י הֹֽרְגֶ֑ךָ וְאַתָּ֥ה אָדָ֛ם וְלֹא־ אֵ֖ל בְּיַ֥ד מְחַלְלֶֽיךָ׃ ",
        "versenonikud": "האמר תאמר אלהים אני לפני הרגך ואתה אדם ולא אל ביד מחלליך "
    },
    {
        "bookchapter": "יחזקאל",
        "chapter": "כח",
        "versechapter": "י",
        "bookseder": "יחזקאל",
        "seder": "טז",
        "verseseder": "מח",
        "versenikud": "מוֹתֵ֧י עֲרֵלִ֛ים תָּמ֖וּת בְּיַד־ זָרִ֑ים כִּ֚י אֲנִ֣י דִבַּ֔רְתִּי נְאֻ֖ם אֲדֹנָ֥י יְהוִֽה׃ ",
        "versenonikud": "מותי ערלים תמות ביד זרים כי אני דברתי נאם אדני יהוה "
    },
    {
        "bookchapter": "יחזקאל",
        "chapter": "כח",
        "versechapter": "יא",
        "bookseder": "יחזקאל",
        "seder": "טז",
        "verseseder": "מט",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "כח",
        "versechapter": "יב",
        "bookseder": "יחזקאל",
        "seder": "טז",
        "verseseder": "נ",
        "versenikud": "בֶּן־ אָדָ֕ם שָׂ֥א קִינָ֖ה עַל־ מֶ֣לֶךְ צ֑וֹר וְאָמַ֣רְתָּ לּ֗וֹ כֹּ֤ה אָמַר֙ אֲדֹנָ֣י יְהוִ֔ה אַתָּה֙ חוֹתֵ֣ם תָּכְנִ֔ית מָלֵ֥א חָכְמָ֖ה וּכְלִ֥יל יֹֽפִי׃ ",
        "versenonikud": "בן אדם שא קינה על מלך צור ואמרת לו כה אמר אדני יהוה אתה חותם תכנית מלא חכמה וכליל יפי "
    },
    {
        "bookchapter": "יחזקאל",
        "chapter": "כח",
        "versechapter": "יג",
        "bookseder": "יחזקאל",
        "seder": "יז",
        "verseseder": "א",
        "versenikud": "בְּעֵ֨דֶן גַּן־ אֱלֹהִ֜ים הָיִ֗יתָ כָּל־ אֶ֨בֶן יְקָרָ֤ה מְסֻכָתֶ֙ךָ֙ אֹ֣דֶם פִּטְדָ֞ה וְיָהֲלֹ֗ם תַּרְשִׁ֥ישׁ שֹׁ֙הַם֙ וְיָ֣שְׁפֵ֔ה סַפִּ֣יר נֹ֔פֶךְ וּבָרְקַ֖ת וְזָהָ֑ב מְלֶ֨אכֶת תֻּפֶּ֤יךָ וּנְקָבֶ֙יךָ֙ בָּ֔ךְ בְּי֥וֹם הִבָּרַאֲךָ֖ כּוֹנָֽנוּ׃ ",
        "versenonikud": "בעדן גן אלהים היית כל אבן יקרה מסכתך אדם פטדה ויהלם תרשיש שהם וישפה ספיר נפך וברקת וזהב מלאכת תפיך ונקביך בך ביום הבראך כוננו "
    },
    {
        "bookchapter": "יחזקאל",
        "chapter": "כח",
        "versechapter": "יד",
        "bookseder": "יחזקאל",
        "seder": "יז",
        "verseseder": "ב",
        "versenikud": "אַ֨תְּ־ כְּר֔וּב מִמְשַׁ֖ח הַסּוֹכֵ֑ךְ וּנְתַתִּ֗יךָ בְּהַ֨ר קֹ֤דֶשׁ אֱלֹהִים֙ הָיִ֔יתָ בְּת֥וֹךְ אַבְנֵי־ אֵ֖שׁ הִתְהַלָּֽכְתָּ׃ ",
        "versenonikud": "את כרוב ממשח הסוכך ונתתיך בהר קדש אלהים היית בתוך אבני אש התהלכת "
    },
    {
        "bookchapter": "יחזקאל",
        "chapter": "כח",
        "versechapter": "טו",
        "bookseder": "יחזקאל",
        "seder": "יז",
        "verseseder": "ג",
        "versenikud": "תָּמִ֤ים אַתָּה֙ בִּדְרָכֶ֔יךָ מִיּ֖וֹם הִבָּֽרְאָ֑ךְ עַד־ נִמְצָ֥א עַוְלָ֖תָה בָּֽךְ׃ ",
        "versenonikud": "תמים אתה בדרכיך מיום הבראך עד נמצא עולתה בך "
    },
    {
        "bookchapter": "יחזקאל",
        "chapter": "כח",
        "versechapter": "טז",
        "bookseder": "יחזקאל",
        "seder": "יז",
        "verseseder": "ד",
        "versenikud": "בְּרֹ֣ב רְכֻלָּתְךָ֗ מָל֧וּ תוֹכְךָ֛ חָמָ֖ס וַֽתֶּחֱטָ֑א וָאֶחַלֶּלְךָ֩ מֵהַ֨ר אֱלֹהִ֤ים וָֽאַבֶּדְךָ֙ כְּר֣וּב הַסֹּכֵ֔ךְ מִתּ֖וֹךְ אַבְנֵי־ אֵֽשׁ׃ ",
        "versenonikud": "ברב רכלתך מלו תוכך חמס ותחטא ואחללך מהר אלהים ואבדך כרוב הסכך מתוך אבני אש "
    },
    {
        "bookchapter": "יחזקאל",
        "chapter": "כח",
        "versechapter": "יז",
        "bookseder": "יחזקאל",
        "seder": "יז",
        "verseseder": "ה",
        "versenikud": "גָּבַ֤הּ לִבְּךָ֙ בְּיָפְיֶ֔ךָ שִׁחַ֥תָּ חָכְמָתְךָ֖ עַל־ יִפְעָתֶ֑ךָ עַל־ אֶ֣רֶץ הִשְׁלַכְתִּ֗יךָ לִפְנֵ֧י מְלָכִ֛ים נְתַתִּ֖יךָ לְרַ֥אֲוָה בָֽךְ׃ ",
        "versenonikud": "גבה לבך ביפיך שחת חכמתך על יפעתך על ארץ השלכתיך לפני מלכים נתתיך לראוה בך "
    },
    {
        "bookchapter": "יחזקאל",
        "chapter": "כח",
        "versechapter": "יח",
        "bookseder": "יחזקאל",
        "seder": "יז",
        "verseseder": "ו",
        "versenikud": "מֵרֹ֣ב עֲוֺנֶ֗יךָ בְּעֶ֙וֶל֙ רְכֻלָּ֣תְךָ֔ חִלַּ֖לְתָּ מִקְדָּשֶׁ֑יךָ וָֽאוֹצִא־ אֵ֤שׁ מִתּֽוֹכְךָ֙ הִ֣יא אֲכָלַ֔תְךָ וָאֶתֶּנְךָ֤ לְאֵ֙פֶר֙ עַל־ הָאָ֔רֶץ לְעֵינֵ֖י כָּל־ רֹאֶֽיךָ׃ ",
        "versenonikud": "מרב עוניך בעול רכלתך חללת מקדשיך ואוצא אש מתוכך היא אכלתך ואתנך לאפר על הארץ לעיני כל ראיך "
    },
    {
        "bookchapter": "יחזקאל",
        "chapter": "כח",
        "versechapter": "יט",
        "bookseder": "יחזקאל",
        "seder": "יז",
        "verseseder": "ז",
        "versenikud": "כָּל־ יוֹדְעֶ֙יךָ֙ בָּֽעַמִּ֔ים שָׁמְמ֖וּ עָלֶ֑יךָ בַּלָּה֣וֹת הָיִ֔יתָ וְאֵינְךָ֖ עַד־ עוֹלָֽם׃ ",
        "versenonikud": "כל יודעיך בעמים שממו עליך בלהות היית ואינך עד עולם "
    },
    {
        "bookchapter": "יחזקאל",
        "chapter": "כח",
        "versechapter": "כ",
        "bookseder": "יחזקאל",
        "seder": "יז",
        "verseseder": "ח",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "כח",
        "versechapter": "כא",
        "bookseder": "יחזקאל",
        "seder": "יז",
        "verseseder": "ט",
        "versenikud": "בֶּן־ אָדָ֕ם שִׂ֥ים פָּנֶ֖יךָ אֶל־ צִיד֑וֹן וְהִנָּבֵ֖א עָלֶֽיהָ׃ ",
        "versenonikud": "בן אדם שים פניך אל צידון והנבא עליה "
    },
    {
        "bookchapter": "יחזקאל",
        "chapter": "כח",
        "versechapter": "כב",
        "bookseder": "יחזקאל",
        "seder": "יז",
        "verseseder": "י",
        "versenikud": "וְאָמַרְתָּ֗ כֹּ֤ה אָמַר֙ אֲדֹנָ֣י יְהוִ֔ה הִנְנִ֤י עָלַ֙יִךְ֙ צִיד֔וֹן וְנִכְבַּדְתִּ֖י בְּתוֹכֵ֑ךְ וְֽיָדְע֞וּ כִּֽי־ אֲנִ֣י יְהוָ֗ה בַּעֲשׂ֥וֹתִי בָ֛הּ שְׁפָטִ֖ים וְנִקְדַּ֥שְׁתִּי בָֽהּ׃ ",
        "versenonikud": "ואמרת כה אמר אדני יהוה הנני עליך צידון ונכבדתי בתוכך וידעו כי אני יהוה בעשותי בה שפטים ונקדשתי בה "
    },
    {
        "bookchapter": "יחזקאל",
        "chapter": "כח",
        "versechapter": "כג",
        "bookseder": "יחזקאל",
        "seder": "יז",
        "verseseder": "יא",
        "versenikud": "וְשִׁלַּחְתִּי־ בָ֞הּ דֶּ֤בֶר וָדָם֙ בְּח֣וּצוֹתֶ֔יהָ וְנִפְלַ֤ל חָלָל֙ בְּתוֹכָ֔הּ בְּחֶ֥רֶב עָלֶ֖יהָ מִסָּבִ֑יב וְיָדְע֖וּ כִּֽי־ אֲנִ֥י יְהוָֽה׃ ",
        "versenonikud": "ושלחתי בה דבר ודם בחוצותיה ונפלל חלל בתוכה בחרב עליה מסביב וידעו כי אני יהוה "
    },
    {
        "bookchapter": "יחזקאל",
        "chapter": "כח",
        "versechapter": "כד",
        "bookseder": "יחזקאל",
        "seder": "יז",
        "verseseder": "יב",
        "versenikud": "וְלֹֽא־ יִהְיֶ֨ה ע֜וֹד לְבֵ֣ית יִשְׂרָאֵ֗ל סִלּ֤וֹן מַמְאִיר֙ וְק֣וֹץ מַכְאִ֔ב מִכֹּל֙ סְבִ֣יבֹתָ֔ם הַשָּׁאטִ֖ים אוֹתָ֑ם וְיָ֣דְע֔וּ כִּ֥י אֲנִ֖י אֲדֹנָ֥י יְהוִֽה׃ ",
        "versenonikud": "ולא יהיה עוד לבית ישראל סלון ממאיר וקוץ מכאב מכל סביבתם השאטים אותם וידעו כי אני אדני יהוה "
    },
    {
        "bookchapter": "יחזקאל",
        "chapter": "כח",
        "versechapter": "כה",
        "bookseder": "יחזקאל",
        "seder": "יז",
        "verseseder": "יג",
        "versenikud": "כֹּֽה־ אָמַר֮ אֲדֹנָ֣י יְהוִה֒ בְּקַבְּצִ֣י ׀ אֶת־ בֵּ֣ית יִשְׂרָאֵ֗ל מִן־ הָֽעַמִּים֙ אֲשֶׁ֣ר נָפֹ֣צוּ בָ֔ם וְנִקְדַּ֥שְׁתִּי בָ֖ם לְעֵינֵ֣י הַגּוֹיִ֑ם וְיָֽשְׁבוּ֙ עַל־ אַדְמָתָ֔ם אֲשֶׁ֥ר נָתַ֖תִּי לְעַבְדִּ֥י לְיַעֲקֹֽב׃ ",
        "versenonikud": "כה אמר אדני יהוה בקבצי  את בית ישראל מן העמים אשר נפצו בם ונקדשתי בם לעיני הגוים וישבו על אדמתם אשר נתתי לעבדי ליעקב "
    },
    {
        "bookchapter": "יחזקאל",
        "chapter": "כח",
        "versechapter": "כו",
        "bookseder": "יחזקאל",
        "seder": "יז",
        "verseseder": "יד",
        "versenikud": "וְיָשְׁב֣וּ עָלֶיהָ֮ לָבֶטַח֒ וּבָנ֤וּ בָתִּים֙ וְנָטְע֣וּ כְרָמִ֔ים וְיָשְׁב֖וּ לָבֶ֑טַח בַּעֲשׂוֹתִ֣י שְׁפָטִ֗ים בְּכֹ֨ל הַשָּׁאטִ֤ים אֹתָם֙ מִסְּבִ֣יבוֹתָ֔ם וְיָ֣דְע֔וּ כִּ֛י אֲנִ֥י יְהוָ֖ה אֱלֹהֵיהֶֽם׃ ",
        "versenonikud": "וישבו עליה לבטח ובנו בתים ונטעו כרמים וישבו לבטח בעשותי שפטים בכל השאטים אתם מסביבותם וידעו כי אני יהוה אלהיהם "
    }
]