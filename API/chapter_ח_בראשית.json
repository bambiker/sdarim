[
    {
        "bookchapter": "בראשית",
        "chapter": "ח",
        "versechapter": "א",
        "bookseder": "בראשית",
        "seder": "ו",
        "verseseder": "א",
        "parasha": "נח",
        "versenikud": "וַיִּזְכֹּ֤ר אֱלֹהִים֙ אֶת־ נֹ֔חַ וְאֵ֤ת כָּל־ הַֽחַיָּה֙ וְאֶת־ כָּל־ הַבְּהֵמָ֔ה אֲשֶׁ֥ר אִתּ֖וֹ בַּתֵּבָ֑ה וַיַּעֲבֵ֨ר אֱלֹהִ֥ים ר֙וּחַ֙ עַל־ הָאָ֔רֶץ וַיָּשֹׁ֖כּוּ הַמָּֽיִם׃ ",
        "versenonikud": "ויזכר אלהים את נח ואת כל החיה ואת כל הבהמה אשר אתו בתבה ויעבר אלהים רוח על הארץ וישכו המים "
    },
    {
        "bookchapter": "בראשית",
        "chapter": "ח",
        "versechapter": "ב",
        "bookseder": "בראשית",
        "seder": "ו",
        "verseseder": "ב",
        "parasha": "נח",
        "versenikud": "וַיִּסָּֽכְרוּ֙ מַעְיְנֹ֣ת תְּה֔וֹם וַֽאֲרֻבֹּ֖ת הַשָּׁמָ֑יִם וַיִּכָּלֵ֥א הַגֶּ֖שֶׁם מִן־ הַשָּׁמָֽיִם׃ ",
        "versenonikud": "ויסכרו מעינת תהום וארבת השמים ויכלא הגשם מן השמים "
    },
    {
        "bookchapter": "בראשית",
        "chapter": "ח",
        "versechapter": "ג",
        "bookseder": "בראשית",
        "seder": "ו",
        "verseseder": "ג",
        "parasha": "נח",
        "versenikud": "וַיָּשֻׁ֧בוּ הַמַּ֛יִם מֵעַ֥ל הָאָ֖רֶץ הָל֣וֹךְ וָשׁ֑וֹב וַיַּחְסְר֣וּ הַמַּ֔יִם מִקְצֵ֕ה חֲמִשִּׁ֥ים וּמְאַ֖ת יֽוֹם׃ ",
        "versenonikud": "וישבו המים מעל הארץ הלוך ושוב ויחסרו המים מקצה חמשים ומאת יום "
    },
    {
        "bookchapter": "בראשית",
        "chapter": "ח",
        "versechapter": "ד",
        "bookseder": "בראשית",
        "seder": "ו",
        "verseseder": "ד",
        "parasha": "נח",
        "versenikud": "וַתָּ֤נַח הַתֵּבָה֙ בַּחֹ֣דֶשׁ הַשְּׁבִיעִ֔י בְּשִׁבְעָה־ עָשָׂ֥ר י֖וֹם לַחֹ֑דֶשׁ עַ֖ל הָרֵ֥י אֲרָרָֽט׃ ",
        "versenonikud": "ותנח התבה בחדש השביעי בשבעה עשר יום לחדש על הרי אררט "
    },
    {
        "bookchapter": "בראשית",
        "chapter": "ח",
        "versechapter": "ה",
        "bookseder": "בראשית",
        "seder": "ו",
        "verseseder": "ה",
        "parasha": "נח",
        "versenikud": "וְהַמַּ֗יִם הָיוּ֙ הָל֣וֹךְ וְחָס֔וֹר עַ֖ד הַחֹ֣דֶשׁ הָֽעֲשִׂירִ֑י בָּֽעֲשִׂירִי֙ בְּאֶחָ֣ד לַחֹ֔דֶשׁ נִרְא֖וּ רָאשֵׁ֥י הֶֽהָרִֽים׃ ",
        "versenonikud": "והמים היו הלוך וחסור עד החדש העשירי בעשירי באחד לחדש נראו ראשי ההרים "
    },
    {
        "bookchapter": "בראשית",
        "chapter": "ח",
        "versechapter": "ו",
        "bookseder": "בראשית",
        "seder": "ו",
        "verseseder": "ו",
        "parasha": "נח",
        "versenikud": "וַֽיְהִ֕י מִקֵּ֖ץ אַרְבָּעִ֣ים י֑וֹם וַיִּפְתַּ֣ח נֹ֔חַ אֶת־ חַלּ֥וֹן הַתֵּבָ֖ה אֲשֶׁ֥ר עָשָֽׂה׃ ",
        "versenonikud": "ויהי מקץ ארבעים יום ויפתח נח את חלון התבה אשר עשה "
    },
    {
        "bookchapter": "בראשית",
        "chapter": "ח",
        "versechapter": "ז",
        "bookseder": "בראשית",
        "seder": "ו",
        "verseseder": "ז",
        "parasha": "נח",
        "versenikud": "וַיְשַׁלַּ֖ח אֶת־ הָֽעֹרֵ֑ב וַיֵּצֵ֤א יָצוֹא֙ וָשׁ֔וֹב עַד־ יְבֹ֥שֶׁת הַמַּ֖יִם מֵעַ֥ל הָאָֽרֶץ׃ ",
        "versenonikud": "וישלח את הערב ויצא יצוא ושוב עד יבשת המים מעל הארץ "
    },
    {
        "bookchapter": "בראשית",
        "chapter": "ח",
        "versechapter": "ח",
        "bookseder": "בראשית",
        "seder": "ו",
        "verseseder": "ח",
        "parasha": "נח",
        "versenikud": "וַיְשַׁלַּ֥ח אֶת־ הַיּוֹנָ֖ה מֵאִתּ֑וֹ לִרְאוֹת֙ הֲקַ֣לּוּ הַמַּ֔יִם מֵעַ֖ל פְּנֵ֥י הָֽאֲדָמָֽה׃ ",
        "versenonikud": "וישלח את היונה מאתו לראות הקלו המים מעל פני האדמה "
    },
    {
        "bookchapter": "בראשית",
        "chapter": "ח",
        "versechapter": "ט",
        "bookseder": "בראשית",
        "seder": "ו",
        "verseseder": "ט",
        "parasha": "נח",
        "versenikud": "וְלֹֽא־ מָצְאָה֩ הַיּוֹנָ֨ה מָנ֜וֹחַ לְכַף־ רַגְלָ֗הּ וַתָּ֤שָׁב אֵלָיו֙ אֶל־ הַתֵּבָ֔ה כִּי־ מַ֖יִם עַל־ פְּנֵ֣י כָל־ הָאָ֑רֶץ וַיִּשְׁלַ֤ח יָדוֹ֙ וַיִּקָּחֶ֔הָ וַיָּבֵ֥א אֹתָ֛הּ אֵלָ֖יו אֶל־ הַתֵּבָֽה׃ ",
        "versenonikud": "ולא מצאה היונה מנוח לכף רגלה ותשב אליו אל התבה כי מים על פני כל הארץ וישלח ידו ויקחה ויבא אתה אליו אל התבה "
    },
    {
        "bookchapter": "בראשית",
        "chapter": "ח",
        "versechapter": "י",
        "bookseder": "בראשית",
        "seder": "ו",
        "verseseder": "י",
        "parasha": "נח",
        "versenikud": "וַיָּ֣חֶל ע֔וֹד שִׁבְעַ֥ת יָמִ֖ים אֲחֵרִ֑ים וַיֹּ֛סֶף שַׁלַּ֥ח אֶת־ הַיּוֹנָ֖ה מִן־ הַתֵּבָֽה׃ ",
        "versenonikud": "ויחל עוד שבעת ימים אחרים ויסף שלח את היונה מן התבה "
    },
    {
        "bookchapter": "בראשית",
        "chapter": "ח",
        "versechapter": "יא",
        "bookseder": "בראשית",
        "seder": "ו",
        "verseseder": "יא",
        "parasha": "נח",
        "versenikud": "וַתָּבֹ֨א אֵלָ֤יו הַיּוֹנָה֙ לְעֵ֣ת עֶ֔רֶב וְהִנֵּ֥ה עֲלֵה־ זַ֖יִת טָרָ֣ף בְּפִ֑יהָ וַיֵּ֣דַע נֹ֔חַ כִּי־ קַ֥לּוּ הַמַּ֖יִם מֵעַ֥ל הָאָֽרֶץ׃ ",
        "versenonikud": "ותבא אליו היונה לעת ערב והנה עלה זית טרף בפיה וידע נח כי קלו המים מעל הארץ "
    },
    {
        "bookchapter": "בראשית",
        "chapter": "ח",
        "versechapter": "יב",
        "bookseder": "בראשית",
        "seder": "ו",
        "verseseder": "יב",
        "parasha": "נח",
        "versenikud": "וַיִּיָּ֣חֶל ע֔וֹד שִׁבְעַ֥ת יָמִ֖ים אֲחֵרִ֑ים וַיְשַׁלַּח֙ אֶת־ הַיּוֹנָ֔ה וְלֹֽא־ יָסְפָ֥ה שׁוּב־ אֵלָ֖יו עֽוֹד׃ ",
        "versenonikud": "וייחל עוד שבעת ימים אחרים וישלח את היונה ולא יספה שוב אליו עוד "
    },
    {
        "bookchapter": "בראשית",
        "chapter": "ח",
        "versechapter": "יג",
        "bookseder": "בראשית",
        "seder": "ו",
        "verseseder": "יג",
        "parasha": "נח",
        "versenikud": "וַֽ֠יְהִי בְּאַחַ֨ת וְשֵׁשׁ־ מֵא֜וֹת שָׁנָ֗ה בָּֽרִאשׁוֹן֙ בְּאֶחָ֣ד לַחֹ֔דֶשׁ חָֽרְב֥וּ הַמַּ֖יִם מֵעַ֣ל הָאָ֑רֶץ וַיָּ֤סַר נֹ֙חַ֙ אֶת־ מִכְסֵ֣ה הַתֵּבָ֔ה וַיַּ֕רְא וְהִנֵּ֥ה חָֽרְב֖וּ פְּנֵ֥י הָֽאֲדָמָֽה׃ ",
        "versenonikud": "ויהי באחת ושש מאות שנה בראשון באחד לחדש חרבו המים מעל הארץ ויסר נח את מכסה התבה וירא והנה חרבו פני האדמה "
    },
    {
        "bookchapter": "בראשית",
        "chapter": "ח",
        "versechapter": "יד",
        "bookseder": "בראשית",
        "seder": "ו",
        "verseseder": "יד",
        "parasha": "נח",
        "versenikud": "וּבַחֹ֙דֶשׁ֙ הַשֵּׁנִ֔י בְּשִׁבְעָ֧ה וְעֶשְׂרִ֛ים י֖וֹם לַחֹ֑דֶשׁ יָבְשָׁ֖ה הָאָֽרֶץ׃ {ס}",
        "versenonikud": "ובחדש השני בשבעה ועשרים יום לחדש יבשה הארץ "
    },
    {
        "bookchapter": "בראשית",
        "chapter": "ח",
        "versechapter": "טו",
        "bookseder": "בראשית",
        "seder": "ז",
        "verseseder": "א",
        "parasha": "נח",
        "versenikud": "וַיְדַבֵּ֥ר אֱלֹהִ֖ים אֶל־ נֹ֥חַ לֵאמֹֽר׃ ",
        "versenonikud": "וידבר אלהים אל נח לאמר "
    },
    {
        "bookchapter": "בראשית",
        "chapter": "ח",
        "versechapter": "טז",
        "bookseder": "בראשית",
        "seder": "ז",
        "verseseder": "ב",
        "parasha": "נח",
        "versenikud": "צֵ֖א מִן־ הַתֵּבָ֑ה אַתָּ֕ה וְאִשְׁתְּךָ֛ וּבָנֶ֥יךָ וּנְשֵֽׁי־ בָנֶ֖יךָ אִתָּֽךְ׃ ",
        "versenonikud": "צא מן התבה אתה ואשתך ובניך ונשי בניך אתך "
    },
    {
        "bookchapter": "בראשית",
        "chapter": "ח",
        "versechapter": "יז",
        "bookseder": "בראשית",
        "seder": "ז",
        "verseseder": "ג",
        "parasha": "נח",
        "versenikud": "כָּל־ הַחַיָּ֨ה אֲשֶֽׁר־ אִתְּךָ֜ מִכָּל־ בָּשָׂ֗ר בָּע֧וֹף וּבַבְּהֵמָ֛ה וּבְכָל־ הָרֶ֛מֶשׂ הָרֹמֵ֥שׂ עַל־ הָאָ֖רֶץ הוצא הַיְצֵ֣א אִתָּ֑ךְ וְשָֽׁרְצ֣וּ בָאָ֔רֶץ וּפָר֥וּ וְרָב֖וּ עַל־ הָאָֽרֶץ׃ ",
        "versenonikud": "כל החיה אשר אתך מכל בשר בעוף ובבהמה ובכל הרמש הרמש על הארץ הוצא היצא אתך ושרצו בארץ ופרו ורבו על הארץ "
    },
    {
        "bookchapter": "בראשית",
        "chapter": "ח",
        "versechapter": "יח",
        "bookseder": "בראשית",
        "seder": "ז",
        "verseseder": "ד",
        "parasha": "נח",
        "versenikud": "וַיֵּ֖צֵא־ נֹ֑חַ וּבָנָ֛יו וְאִשְׁתּ֥וֹ וּנְשֵֽׁי־ בָנָ֖יו אִתּֽוֹ׃ ",
        "versenonikud": "ויצא נח ובניו ואשתו ונשי בניו אתו "
    },
    {
        "bookchapter": "בראשית",
        "chapter": "ח",
        "versechapter": "יט",
        "bookseder": "בראשית",
        "seder": "ז",
        "verseseder": "ה",
        "parasha": "נח",
        "versenikud": "כָּל־ הַֽחַיָּ֗ה כָּל־ הָרֶ֙מֶשׂ֙ וְכָל־ הָע֔וֹף כֹּ֖ל רוֹמֵ֣שׂ עַל־ הָאָ֑רֶץ לְמִשְׁפְּחֹ֣תֵיהֶ֔ם יָצְא֖וּ מִן־ הַתֵּבָֽה׃ ",
        "versenonikud": "כל החיה כל הרמש וכל העוף כל רומש על הארץ למשפחתיהם יצאו מן התבה "
    },
    {
        "bookchapter": "בראשית",
        "chapter": "ח",
        "versechapter": "כ",
        "bookseder": "בראשית",
        "seder": "ז",
        "verseseder": "ו",
        "parasha": "נח",
        "versenikud": "וַיִּ֥בֶן נֹ֛חַ מִזְבֵּ֖חַ לַֽיהוָ֑ה וַיִּקַּ֞ח מִכֹּ֣ל ׀ הַבְּהֵמָ֣ה הַטְּהוֹרָ֗ה וּמִכֹּל֙ הָע֣וֹף הַטָּהֹ֔ר וַיַּ֥עַל עֹלֹ֖ת בַּמִּזְבֵּֽחַ׃ ",
        "versenonikud": "ויבן נח מזבח ליהוה ויקח מכל  הבהמה הטהורה ומכל העוף הטהר ויעל עלת במזבח "
    },
    {
        "bookchapter": "בראשית",
        "chapter": "ח",
        "versechapter": "כא",
        "bookseder": "בראשית",
        "seder": "ז",
        "verseseder": "ז",
        "parasha": "נח",
        "versenikud": "וַיָּ֣רַח יְהוָה֮ אֶת־ רֵ֣יחַ הַנִּיחֹחַ֒ וַיֹּ֨אמֶר יְהוָ֜ה אֶל־ לִבּ֗וֹ לֹֽא־ אֹ֠סִף לְקַלֵּ֨ל ע֤וֹד אֶת־ הָֽאֲדָמָה֙ בַּעֲב֣וּר הָֽאָדָ֔ם כִּ֠י יֵ֣צֶר לֵ֧ב הָאָדָ֛ם רַ֖ע מִנְּעֻרָ֑יו וְלֹֽא־ אֹסִ֥ף ע֛וֹד לְהַכּ֥וֹת אֶת־ כָּל־ חַ֖י כַּֽאֲשֶׁ֥ר עָשִֽׂיתִי׃ ",
        "versenonikud": "וירח יהוה את ריח הניחח ויאמר יהוה אל לבו לא אסף לקלל עוד את האדמה בעבור האדם כי יצר לב האדם רע מנעריו ולא אסף עוד להכות את כל חי כאשר עשיתי "
    },
    {
        "bookchapter": "בראשית",
        "chapter": "ח",
        "versechapter": "כב",
        "bookseder": "בראשית",
        "seder": "ז",
        "verseseder": "ח",
        "parasha": "נח",
        "versenikud": "עֹ֖ד כָּל־ יְמֵ֣י הָאָ֑רֶץ זֶ֡רַע וְ֠קָצִיר וְקֹ֨ר וָחֹ֜ם וְקַ֧יִץ וָחֹ֛רֶף וְי֥וֹם וָלַ֖יְלָה לֹ֥א יִשְׁבֹּֽתוּ׃ ",
        "versenonikud": "עד כל ימי הארץ זרע וקציר וקר וחם וקיץ וחרף ויום ולילה לא ישבתו "
    }
]