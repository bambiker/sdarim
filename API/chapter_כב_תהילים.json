[
    {
        "bookchapter": "תהילים",
        "chapter": "כב",
        "versechapter": "א",
        "bookseder": "תהילים",
        "seder": "ג",
        "verseseder": "טז",
        "versenikud": "לַ֭מְנַצֵּחַ עַל־ אַיֶּ֥לֶת הַשַּׁ֗חַר מִזְמ֥וֹר לְדָוִֽד׃ ",
        "versenonikud": "למנצח על אילת השחר מזמור לדוד "
    },
    {
        "bookchapter": "תהילים",
        "chapter": "כב",
        "versechapter": "ב",
        "bookseder": "תהילים",
        "seder": "ג",
        "verseseder": "יז",
        "versenikud": "אֵלִ֣י אֵ֭לִי לָמָ֣ה עֲזַבְתָּ֑נִי רָח֥וֹק מִֽ֝ישׁוּעָתִ֗י דִּבְרֵ֥י שַׁאֲגָתִֽי׃ ",
        "versenonikud": "אלי אלי למה עזבתני רחוק מישועתי דברי שאגתי "
    },
    {
        "bookchapter": "תהילים",
        "chapter": "כב",
        "versechapter": "ג",
        "bookseder": "תהילים",
        "seder": "ג",
        "verseseder": "יח",
        "versenikud": "אֱ‍ֽלֹהַ֗י אֶקְרָ֣א י֭וֹמָם וְלֹ֣א תַעֲנֶ֑ה וְ֝לַ֗יְלָה וְֽלֹא־ דֽוּמִיָּ֥ה לִֽי׃ ",
        "versenonikud": "אלהי אקרא יומם ולא תענה ולילה ולא דומיה לי "
    },
    {
        "bookchapter": "תהילים",
        "chapter": "כב",
        "versechapter": "ד",
        "bookseder": "תהילים",
        "seder": "ג",
        "verseseder": "יט",
        "versenikud": "וְאַתָּ֥ה קָד֑וֹשׁ י֝וֹשֵׁ֗ב תְּהִלּ֥וֹת יִשְׂרָאֵֽל׃ ",
        "versenonikud": "ואתה קדוש יושב תהלות ישראל "
    },
    {
        "bookchapter": "תהילים",
        "chapter": "כב",
        "versechapter": "ה",
        "bookseder": "תהילים",
        "seder": "ג",
        "verseseder": "כ",
        "versenikud": "בְּ֭ךָ בָּטְח֣וּ אֲבֹתֵ֑ינוּ בָּ֝טְח֗וּ וַֽתְּפַלְּטֵֽמוֹ׃ ",
        "versenonikud": "בך בטחו אבתינו בטחו ותפלטמו "
    },
    {
        "bookchapter": "תהילים",
        "chapter": "כב",
        "versechapter": "ו",
        "bookseder": "תהילים",
        "seder": "ג",
        "verseseder": "כא",
        "versenikud": "אֵלֶ֣יךָ זָעֲק֣וּ וְנִמְלָ֑טוּ בְּךָ֖ בָטְח֣וּ וְלֹא־ בֽוֹשׁוּ׃ ",
        "versenonikud": "אליך זעקו ונמלטו בך בטחו ולא בושו "
    },
    {
        "bookchapter": "תהילים",
        "chapter": "כב",
        "versechapter": "ז",
        "bookseder": "תהילים",
        "seder": "ג",
        "verseseder": "כב",
        "versenikud": "וְאָנֹכִ֣י תוֹלַ֣עַת וְלֹא־ אִ֑ישׁ חֶרְפַּ֥ת אָ֝דָ֗ם וּבְז֥וּי עָֽם׃ ",
        "versenonikud": "ואנכי תולעת ולא איש חרפת אדם ובזוי עם "
    },
    {
        "bookchapter": "תהילים",
        "chapter": "כב",
        "versechapter": "ח",
        "bookseder": "תהילים",
        "seder": "ג",
        "verseseder": "כג",
        "versenikud": "כָּל־ רֹ֭אַי יַלְעִ֣גוּ לִ֑י יַפְטִ֥ירוּ בְ֝שָׂפָ֗ה יָנִ֥יעוּ רֹֽאשׁ׃ ",
        "versenonikud": "כל ראי ילעגו לי יפטירו בשפה יניעו ראש "
    },
    {
        "bookchapter": "תהילים",
        "chapter": "כב",
        "versechapter": "ט",
        "bookseder": "תהילים",
        "seder": "ג",
        "verseseder": "כד",
        "versenikud": "גֹּ֣ל אֶל־ יְהוָ֣ה יְפַלְּטֵ֑הוּ יַ֝צִּילֵ֗הוּ כִּ֘י חָ֥פֵֽץ בּֽוֹ׃ ",
        "versenonikud": "גל אל יהוה יפלטהו יצילהו כי חפץ בו "
    },
    {
        "bookchapter": "תהילים",
        "chapter": "כב",
        "versechapter": "י",
        "bookseder": "תהילים",
        "seder": "ג",
        "verseseder": "כה",
        "versenikud": "כִּֽי־ אַתָּ֣ה גֹחִ֣י מִבָּ֑טֶן מַ֝בְטִיחִ֗י עַל־ שְׁדֵ֥י אִמִּֽי׃ ",
        "versenonikud": "כי אתה גחי מבטן מבטיחי על שדי אמי "
    },
    {
        "bookchapter": "תהילים",
        "chapter": "כב",
        "versechapter": "יא",
        "bookseder": "תהילים",
        "seder": "ג",
        "verseseder": "כו",
        "versenikud": "עָ֭לֶיךָ הָשְׁלַ֣כְתִּי מֵרָ֑חֶם מִבֶּ֥טֶן אִ֝מִּ֗י אֵ֣לִי אָֽתָּה׃ ",
        "versenonikud": "עליך השלכתי מרחם מבטן אמי אלי אתה "
    },
    {
        "bookchapter": "תהילים",
        "chapter": "כב",
        "versechapter": "יב",
        "bookseder": "תהילים",
        "seder": "ג",
        "verseseder": "כז",
        "versenikud": "אַל־ תִּרְחַ֣ק מִ֭מֶּנִּי כִּי־ צָרָ֣ה קְרוֹבָ֑ה כִּי־ אֵ֥ין עוֹזֵֽר׃ ",
        "versenonikud": "אל תרחק ממני כי צרה קרובה כי אין עוזר "
    },
    {
        "bookchapter": "תהילים",
        "chapter": "כב",
        "versechapter": "יג",
        "bookseder": "תהילים",
        "seder": "ג",
        "verseseder": "כח",
        "versenikud": "סְ֭בָבוּנִי פָּרִ֣ים רַבִּ֑ים אַבִּירֵ֖י בָשָׁ֣ן כִּתְּרֽוּנִי׃ ",
        "versenonikud": "סבבוני פרים רבים אבירי בשן כתרוני "
    },
    {
        "bookchapter": "תהילים",
        "chapter": "כב",
        "versechapter": "יד",
        "bookseder": "תהילים",
        "seder": "ג",
        "verseseder": "כט",
        "versenikud": "פָּצ֣וּ עָלַ֣י פִּיהֶ֑ם אַ֝רְיֵ֗ה טֹרֵ֥ף וְשֹׁאֵֽג׃ ",
        "versenonikud": "פצו עלי פיהם אריה טרף ושאג "
    },
    {
        "bookchapter": "תהילים",
        "chapter": "כב",
        "versechapter": "טו",
        "bookseder": "תהילים",
        "seder": "ג",
        "verseseder": "ל",
        "versenikud": "כַּמַּ֥יִם נִשְׁפַּכְתִּי֮ וְהִתְפָּֽרְד֗וּ כָּֽל־ עַצְמ֫וֹתָ֥י הָיָ֣ה לִ֭בִּי כַּדּוֹנָ֑ג נָ֝מֵ֗ס בְּת֣וֹךְ מֵעָֽי׃ ",
        "versenonikud": "כמים נשפכתי והתפרדו כל עצמותי היה לבי כדונג נמס בתוך מעי "
    },
    {
        "bookchapter": "תהילים",
        "chapter": "כב",
        "versechapter": "טז",
        "bookseder": "תהילים",
        "seder": "ג",
        "verseseder": "לא",
        "versenikud": "יָ֘בֵ֤שׁ כַּחֶ֨רֶשׂ ׀ כֹּחִ֗י וּ֭לְשׁוֹנִי מֻדְבָּ֣ק מַלְקוֹחָ֑י וְֽלַעֲפַר־ מָ֥וֶת תִּשְׁפְּתֵֽנִי׃ ",
        "versenonikud": "יבש כחרש  כחי ולשוני מדבק מלקוחי ולעפר מות תשפתני "
    },
    {
        "bookchapter": "תהילים",
        "chapter": "כב",
        "versechapter": "יז",
        "bookseder": "תהילים",
        "seder": "ג",
        "verseseder": "לב",
        "versenikud": "כִּ֥י סְבָב֗וּנִי כְּלָ֫בִ֥ים עֲדַ֣ת מְ֭רֵעִים הִקִּיפ֑וּנִי כָּ֝אֲרִ֗י יָדַ֥י וְרַגְלָֽי׃ ",
        "versenonikud": "כי סבבוני כלבים עדת מרעים הקיפוני כארי ידי ורגלי "
    },
    {
        "bookchapter": "תהילים",
        "chapter": "כב",
        "versechapter": "יח",
        "bookseder": "תהילים",
        "seder": "ג",
        "verseseder": "לג",
        "versenikud": "אֲסַפֵּ֥ר כָּל־ עַצְמוֹתָ֑י הֵ֥מָּה יַ֝בִּ֗יטוּ יִרְאוּ־ בִֽי׃ ",
        "versenonikud": "אספר כל עצמותי המה יביטו יראו בי "
    },
    {
        "bookchapter": "תהילים",
        "chapter": "כב",
        "versechapter": "יט",
        "bookseder": "תהילים",
        "seder": "ג",
        "verseseder": "לד",
        "versenikud": "יְחַלְּק֣וּ בְגָדַ֣י לָהֶ֑ם וְעַל־ לְ֝בוּשִׁ֗י יַפִּ֥ילוּ גוֹרָֽל׃ ",
        "versenonikud": "יחלקו בגדי להם ועל לבושי יפילו גורל "
    },
    {
        "bookchapter": "תהילים",
        "chapter": "כב",
        "versechapter": "כ",
        "bookseder": "תהילים",
        "seder": "ג",
        "verseseder": "לה",
        "versenikud": "וְאַתָּ֣ה יְ֭הוָה אַל־ תִּרְחָ֑ק אֱ֝יָלוּתִ֗י לְעֶזְרָ֥תִי חֽוּשָׁה׃ ",
        "versenonikud": "ואתה יהוה אל תרחק אילותי לעזרתי חושה "
    },
    {
        "bookchapter": "תהילים",
        "chapter": "כב",
        "versechapter": "כא",
        "bookseder": "תהילים",
        "seder": "ג",
        "verseseder": "לו",
        "versenikud": "הַצִּ֣ילָה מֵחֶ֣רֶב נַפְשִׁ֑י מִיַּד־ כֶּ֝֗לֶב יְחִידָתִֽי׃ ",
        "versenonikud": "הצילה מחרב נפשי מיד כלב יחידתי "
    },
    {
        "bookchapter": "תהילים",
        "chapter": "כב",
        "versechapter": "כב",
        "bookseder": "תהילים",
        "seder": "ג",
        "verseseder": "לז",
        "versenikud": "ה֭וֹשִׁיעֵנִי מִפִּ֣י אַרְיֵ֑ה וּמִקַּרְנֵ֖י רֵמִ֣ים עֲנִיתָֽנִי׃ ",
        "versenonikud": "הושיעני מפי אריה ומקרני רמים עניתני "
    },
    {
        "bookchapter": "תהילים",
        "chapter": "כב",
        "versechapter": "כג",
        "bookseder": "תהילים",
        "seder": "ג",
        "verseseder": "לח",
        "versenikud": "אֲסַפְּרָ֣ה שִׁמְךָ֣ לְאֶחָ֑י בְּת֖וֹךְ קָהָ֣ל אֲהַלְלֶֽךָּ׃ ",
        "versenonikud": "אספרה שמך לאחי בתוך קהל אהללך "
    },
    {
        "bookchapter": "תהילים",
        "chapter": "כב",
        "versechapter": "כד",
        "bookseder": "תהילים",
        "seder": "ג",
        "verseseder": "לט",
        "versenikud": "יִרְאֵ֤י יְהוָ֨ה ׀ הַֽלְל֗וּהוּ כָּל־ זֶ֣רַע יַעֲקֹ֣ב כַּבְּד֑וּהוּ וְג֥וּרוּ מִ֝מֶּ֗נּוּ כָּל־ זֶ֥רַע יִשְׂרָאֵֽל׃ ",
        "versenonikud": "יראי יהוה  הללוהו כל זרע יעקב כבדוהו וגורו ממנו כל זרע ישראל "
    },
    {
        "bookchapter": "תהילים",
        "chapter": "כב",
        "versechapter": "כה",
        "bookseder": "תהילים",
        "seder": "ג",
        "verseseder": "מ",
        "versenikud": "כִּ֤י לֹֽא־ בָזָ֨ה וְלֹ֪א שִׁקַּ֡ץ עֱנ֬וּת עָנִ֗י וְלֹא־ הִסְתִּ֣יר פָּנָ֣יו מִמֶּ֑נּוּ וּֽבְשַׁוְּע֖וֹ אֵלָ֣יו שָׁמֵֽעַ׃ ",
        "versenonikud": "כי לא בזה ולא שקץ ענות עני ולא הסתיר פניו ממנו ובשועו אליו שמע "
    },
    {
        "bookchapter": "תהילים",
        "chapter": "כב",
        "versechapter": "כו",
        "bookseder": "תהילים",
        "seder": "ג",
        "verseseder": "מא",
        "versenikud": "מֵ֥אִתְּךָ֗ תְֽהִלָּ֫תִ֥י בְּקָהָ֥ל רָ֑ב נְדָרַ֥י אֲ֝שַׁלֵּ֗ם נֶ֣גֶד יְרֵאָֽיו׃ ",
        "versenonikud": "מאתך תהלתי בקהל רב נדרי אשלם נגד יראיו "
    },
    {
        "bookchapter": "תהילים",
        "chapter": "כב",
        "versechapter": "כז",
        "bookseder": "תהילים",
        "seder": "ג",
        "verseseder": "מב",
        "versenikud": "יֹאכְל֬וּ עֲנָוִ֨ים ׀ וְיִשְׂבָּ֗עוּ יְהַֽלְל֣וּ יְ֭הוָה דֹּ֣רְשָׁ֑יו יְחִ֖י לְבַבְכֶ֣ם לָעַֽד׃ ",
        "versenonikud": "יאכלו ענוים  וישבעו יהללו יהוה דרשיו יחי לבבכם לעד "
    },
    {
        "bookchapter": "תהילים",
        "chapter": "כב",
        "versechapter": "כח",
        "bookseder": "תהילים",
        "seder": "ג",
        "verseseder": "מג",
        "versenikud": "יִזְכְּר֤וּ ׀ וְיָשֻׁ֣בוּ אֶל־ יְ֭הוָה כָּל־ אַפְסֵי־ אָ֑רֶץ וְיִֽשְׁתַּחֲו֥וּ לְ֝פָנֶ֗יךָ כָּֽל־ מִשְׁפְּח֥וֹת גּוֹיִֽם׃ ",
        "versenonikud": "יזכרו  וישבו אל יהוה כל אפסי ארץ וישתחוו לפניך כל משפחות גוים "
    },
    {
        "bookchapter": "תהילים",
        "chapter": "כב",
        "versechapter": "כט",
        "bookseder": "תהילים",
        "seder": "ג",
        "verseseder": "מד",
        "versenikud": "כִּ֣י לַ֭יהוָה הַמְּלוּכָ֑ה וּ֝מֹשֵׁ֗ל בַּגּוֹיִֽם׃ ",
        "versenonikud": "כי ליהוה המלוכה ומשל בגוים "
    },
    {
        "bookchapter": "תהילים",
        "chapter": "כב",
        "versechapter": "ל",
        "bookseder": "תהילים",
        "seder": "ג",
        "verseseder": "מה",
        "versenikud": "אָכְל֬וּ וַיִּֽשְׁתַּחֲוּ֨וּ ׀ כָּֽל־ דִּשְׁנֵי־ אֶ֗רֶץ לְפָנָ֣יו יִ֭כְרְעוּ כָּל־ יוֹרְדֵ֣י עָפָ֑ר וְ֝נַפְשׁ֗וֹ לֹ֣א חִיָּֽה׃ ",
        "versenonikud": "אכלו וישתחוו  כל דשני ארץ לפניו יכרעו כל יורדי עפר ונפשו לא חיה "
    },
    {
        "bookchapter": "תהילים",
        "chapter": "כב",
        "versechapter": "לא",
        "bookseder": "תהילים",
        "seder": "ג",
        "verseseder": "מו",
        "versenikud": "זֶ֥רַע יַֽעַבְדֶ֑נּוּ יְסֻפַּ֖ר לַֽאדֹנָ֣י לַדּֽוֹר׃ ",
        "versenonikud": "זרע יעבדנו יספר לאדני לדור "
    },
    {
        "bookchapter": "תהילים",
        "chapter": "כב",
        "versechapter": "לב",
        "bookseder": "תהילים",
        "seder": "ג",
        "verseseder": "מז",
        "versenikud": "יָ֭בֹאוּ וְיַגִּ֣ידוּ צִדְקָת֑וֹ לְעַ֥ם נ֝וֹלָ֗ד כִּ֣י עָשָֽׂה׃ ",
        "versenonikud": "יבאו ויגידו צדקתו לעם נולד כי עשה "
    }
]