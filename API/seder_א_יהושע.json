[
    {
        "bookchapter": "יהושע",
        "chapter": "א",
        "versechapter": "א",
        "bookseder": "יהושע",
        "seder": "א",
        "verseseder": "א",
        "versenikud": "וַיְהִ֗י אַחֲרֵ֛י מ֥וֹת מֹשֶׁ֖ה עֶ֣בֶד יְהוָ֑ה וַיֹּ֤אמֶר יְהוָה֙ אֶל־ יְהוֹשֻׁ֣עַ בִּן־ נ֔וּן מְשָׁרֵ֥ת מֹשֶׁ֖ה לֵאמֹֽר׃ ",
        "versenonikud": "ויהי אחרי מות משה עבד יהוה ויאמר יהוה אל יהושע בן נון משרת משה לאמר "
    },
    {
        "bookchapter": "יהושע",
        "chapter": "א",
        "versechapter": "ב",
        "bookseder": "יהושע",
        "seder": "א",
        "verseseder": "ב",
        "versenikud": "מֹשֶׁ֥ה עַבְדִּ֖י מֵ֑ת וְעַתָּה֩ ק֨וּם עֲבֹ֜ר אֶת־ הַיַּרְדֵּ֣ן הַזֶּ֗ה אַתָּה֙ וְכָל־ הָעָ֣ם הַזֶּ֔ה אֶל־ הָאָ֕רֶץ אֲשֶׁ֧ר אָנֹכִ֛י נֹתֵ֥ן לָהֶ֖ם לִבְנֵ֥י יִשְׂרָאֵֽל׃ ",
        "versenonikud": "משה עבדי מת ועתה קום עבר את הירדן הזה אתה וכל העם הזה אל הארץ אשר אנכי נתן להם לבני ישראל "
    },
    {
        "bookchapter": "יהושע",
        "chapter": "א",
        "versechapter": "ג",
        "bookseder": "יהושע",
        "seder": "א",
        "verseseder": "ג",
        "versenikud": "כָּל־ מָק֗וֹם אֲשֶׁ֨ר תִּדְרֹ֧ךְ כַּֽף־ רַגְלְכֶ֛ם בּ֖וֹ לָכֶ֣ם נְתַתִּ֑יו כַּאֲשֶׁ֥ר דִּבַּ֖רְתִּי אֶל־ מֹשֶֽׁה׃ ",
        "versenonikud": "כל מקום אשר תדרך כף רגלכם בו לכם נתתיו כאשר דברתי אל משה "
    },
    {
        "bookchapter": "יהושע",
        "chapter": "א",
        "versechapter": "ד",
        "bookseder": "יהושע",
        "seder": "א",
        "verseseder": "ד",
        "versenikud": "מֵהַמִּדְבָּר֩ וְהַלְּבָנ֨וֹן הַזֶּ֜ה וְֽעַד־ הַנָּהָ֧ר הַגָּד֣וֹל נְהַר־ פְּרָ֗ת כֹּ֚ל אֶ֣רֶץ הַֽחִתִּ֔ים וְעַד־ הַיָּ֥ם הַגָּד֖וֹל מְב֣וֹא הַשָּׁ֑מֶשׁ יִֽהְיֶ֖ה גְּבוּלְכֶֽם׃ ",
        "versenonikud": "מהמדבר והלבנון הזה ועד הנהר הגדול נהר פרת כל ארץ החתים ועד הים הגדול מבוא השמש יהיה גבולכם "
    },
    {
        "bookchapter": "יהושע",
        "chapter": "א",
        "versechapter": "ה",
        "bookseder": "יהושע",
        "seder": "א",
        "verseseder": "ה",
        "versenikud": "לֹֽא־ יִתְיַצֵּ֥ב אִישׁ֙ לְפָנֶ֔יךָ כֹּ֖ל יְמֵ֣י חַיֶּ֑יךָ כַּֽאֲשֶׁ֨ר הָיִ֤יתִי עִם־ מֹשֶׁה֙ אֶהְיֶ֣ה עִמָּ֔ךְ לֹ֥א אַרְפְּךָ֖ וְלֹ֥א אֶעֶזְבֶֽךָּ׃ ",
        "versenonikud": "לא יתיצב איש לפניך כל ימי חייך כאשר הייתי עם משה אהיה עמך לא ארפך ולא אעזבך "
    },
    {
        "bookchapter": "יהושע",
        "chapter": "א",
        "versechapter": "ו",
        "bookseder": "יהושע",
        "seder": "א",
        "verseseder": "ו",
        "versenikud": "חֲזַ֖ק וֶאֱמָ֑ץ כִּ֣י אַתָּ֗ה תַּנְחִיל֙ אֶת־ הָעָ֣ם הַזֶּ֔ה אֶת־ הָאָ֕רֶץ אֲשֶׁר־ נִשְׁבַּ֥עְתִּי לַאֲבוֹתָ֖ם לָתֵ֥ת לָהֶֽם׃ ",
        "versenonikud": "חזק ואמץ כי אתה תנחיל את העם הזה את הארץ אשר נשבעתי לאבותם לתת להם "
    },
    {
        "bookchapter": "יהושע",
        "chapter": "א",
        "versechapter": "ז",
        "bookseder": "יהושע",
        "seder": "א",
        "verseseder": "ז",
        "versenikud": "רַק֩ חֲזַ֨ק וֶֽאֱמַ֜ץ מְאֹ֗ד לִשְׁמֹ֤ר לַעֲשׂוֹת֙ כְּכָל־ הַתּוֹרָ֗ה אֲשֶׁ֤ר צִוְּךָ֙ מֹשֶׁ֣ה עַבְדִּ֔י אַל־ תָּס֥וּר מִמֶּ֖נּוּ יָמִ֣ין וּשְׂמֹ֑אול לְמַ֣עַן תַּשְׂכִּ֔יל בְּכֹ֖ל אֲשֶׁ֥ר תֵּלֵֽךְ׃ ",
        "versenonikud": "רק חזק ואמץ מאד לשמר לעשות ככל התורה אשר צוך משה עבדי אל תסור ממנו ימין ושמאול למען תשכיל בכל אשר תלך "
    },
    {
        "bookchapter": "יהושע",
        "chapter": "א",
        "versechapter": "ח",
        "bookseder": "יהושע",
        "seder": "א",
        "verseseder": "ח",
        "versenikud": "לֹֽא־ יָמ֡וּשׁ סֵפֶר֩ הַתּוֹרָ֨ה הַזֶּ֜ה מִפִּ֗יךָ וְהָגִ֤יתָ בּוֹ֙ יוֹמָ֣ם וָלַ֔יְלָה לְמַ֙עַן֙ תִּשְׁמֹ֣ר לַעֲשׂ֔וֹת כְּכָל־ הַכָּת֖וּב בּ֑וֹ כִּי־ אָ֛ז תַּצְלִ֥יחַ אֶת־ דְּרָכֶ֖ךָ וְאָ֥ז תַּשְׂכִּֽיל׃ ",
        "versenonikud": "לא ימוש ספר התורה הזה מפיך והגית בו יומם ולילה למען תשמר לעשות ככל הכתוב בו כי אז תצליח את דרכך ואז תשכיל "
    },
    {
        "bookchapter": "יהושע",
        "chapter": "א",
        "versechapter": "ט",
        "bookseder": "יהושע",
        "seder": "א",
        "verseseder": "ט",
        "versenikud": "הֲל֤וֹא צִוִּיתִ֙יךָ֙ חֲזַ֣ק וֶאֱמָ֔ץ אַֽל־ תַּעֲרֹ֖ץ וְאַל־ תֵּחָ֑ת כִּ֤י עִמְּךָ֙ יְהוָ֣ה אֱלֹהֶ֔יךָ בְּכֹ֖ל אֲשֶׁ֥ר תֵּלֵֽךְ׃ ",
        "versenonikud": "הלוא צויתיך חזק ואמץ אל תערץ ואל תחת כי עמך יהוה אלהיך בכל אשר תלך "
    },
    {
        "bookchapter": "יהושע",
        "chapter": "א",
        "versechapter": "י",
        "bookseder": "יהושע",
        "seder": "א",
        "verseseder": "י",
        "versenikud": "וַיְצַ֣ו יְהוֹשֻׁ֔עַ אֶת־ שֹׁטְרֵ֥י הָעָ֖ם לֵאמֹֽר׃ ",
        "versenonikud": "ויצו יהושע את שטרי העם לאמר "
    },
    {
        "bookchapter": "יהושע",
        "chapter": "א",
        "versechapter": "יא",
        "bookseder": "יהושע",
        "seder": "א",
        "verseseder": "יא",
        "versenikud": "עִבְר֣וּ ׀ בְּקֶ֣רֶב הַֽמַּחֲנֶ֗ה וְצַוּ֤וּ אֶת־ הָעָם֙ לֵאמֹ֔ר הָכִ֥ינוּ לָכֶ֖ם צֵידָ֑ה כִּ֞י בְּע֣וֹד ׀ שְׁלֹ֣שֶׁת יָמִ֗ים אַתֶּם֙ עֹֽבְרִים֙ אֶת־ הַיַּרְדֵּ֣ן הַזֶּ֔ה לָבוֹא֙ לָרֶ֣שֶׁת אֶת־ הָאָ֔רֶץ אֲשֶׁר֙ יְהוָ֣ה אֱלֹֽהֵיכֶ֔ם נֹתֵ֥ן לָכֶ֖ם לְרִשְׁתָּֽהּ׃ ",
        "versenonikud": "עברו  בקרב המחנה וצוו את העם לאמר הכינו לכם צידה כי בעוד  שלשת ימים אתם עברים את הירדן הזה לבוא לרשת את הארץ אשר יהוה אלהיכם נתן לכם לרשתה "
    },
    {
        "bookchapter": "יהושע",
        "chapter": "א",
        "versechapter": "יב",
        "bookseder": "יהושע",
        "seder": "א",
        "verseseder": "יב",
        "versenikud": "וְלָרֽאוּבֵנִי֙ וְלַגָּדִ֔י וְלַחֲצִ֖י שֵׁ֣בֶט הַֽמְנַשֶּׁ֑ה אָמַ֥ר יְהוֹשֻׁ֖עַ לֵאמֹֽר׃ ",
        "versenonikud": "ולראובני ולגדי ולחצי שבט המנשה אמר יהושע לאמר "
    },
    {
        "bookchapter": "יהושע",
        "chapter": "א",
        "versechapter": "יג",
        "bookseder": "יהושע",
        "seder": "א",
        "verseseder": "יג",
        "versenikud": "זָכוֹר֙ אֶת־ הַדָּבָ֔ר אֲשֶׁ֨ר צִוָּ֥ה אֶתְכֶ֛ם מֹשֶׁ֥ה עֶֽבֶד־ יְהוָ֖ה לֵאמֹ֑ר יְהוָ֤ה אֱלֹהֵיכֶם֙ מֵנִ֣יחַ לָכֶ֔ם וְנָתַ֥ן לָכֶ֖ם אֶת־ הָאָ֥רֶץ הַזֹּֽאת׃ ",
        "versenonikud": "זכור את הדבר אשר צוה אתכם משה עבד יהוה לאמר יהוה אלהיכם מניח לכם ונתן לכם את הארץ הזאת "
    },
    {
        "bookchapter": "יהושע",
        "chapter": "א",
        "versechapter": "יד",
        "bookseder": "יהושע",
        "seder": "א",
        "verseseder": "יד",
        "versenikud": "נְשֵׁיכֶ֣ם טַפְּכֶם֮ וּמִקְנֵיכֶם֒ יֵשְׁב֕וּ בָּאָ֕רֶץ אֲשֶׁ֨ר נָתַ֥ן לָכֶ֛ם מֹשֶׁ֖ה בְּעֵ֣בֶר הַיַּרְדֵּ֑ן וְאַתֶּם֩ תַּעַבְר֨וּ חֲמֻשִׁ֜ים לִפְנֵ֣י אֲחֵיכֶ֗ם כֹּ֚ל גִּבּוֹרֵ֣י הַחַ֔יִל וַעֲזַרְתֶּ֖ם אוֹתָֽם׃ ",
        "versenonikud": "נשיכם טפכם ומקניכם ישבו בארץ אשר נתן לכם משה בעבר הירדן ואתם תעברו חמשים לפני אחיכם כל גבורי החיל ועזרתם אותם "
    },
    {
        "bookchapter": "יהושע",
        "chapter": "א",
        "versechapter": "טו",
        "bookseder": "יהושע",
        "seder": "א",
        "verseseder": "טו",
        "versenikud": "עַ֠ד אֲשֶׁר־ יָנִ֨יחַ יְהוָ֥ה ׀ לַֽאֲחֵיכֶם֮ כָּכֶם֒ וְיָרְשׁ֣וּ גַם־ הֵ֔מָּה אֶת־ הָאָ֕רֶץ אֲשֶׁר־ יְהוָ֥ה אֱלֹֽהֵיכֶ֖ם נֹתֵ֣ן לָהֶ֑ם וְשַׁבְתֶּ֞ם לְאֶ֤רֶץ יְרֻשַּׁתְכֶם֙ וִֽירִשְׁתֶּ֣ם אוֹתָ֔הּ אֲשֶׁ֣ר ׀ נָתַ֣ן לָכֶ֗ם מֹשֶׁה֙ עֶ֣בֶד יְהוָ֔ה בְּעֵ֥בֶר הַיַּרְדֵּ֖ן מִזְרַ֥ח הַשָּֽׁמֶשׁ׃ ",
        "versenonikud": "עד אשר יניח יהוה  לאחיכם ככם וירשו גם המה את הארץ אשר יהוה אלהיכם נתן להם ושבתם לארץ ירשתכם וירשתם אותה אשר  נתן לכם משה עבד יהוה בעבר הירדן מזרח השמש "
    },
    {
        "bookchapter": "יהושע",
        "chapter": "א",
        "versechapter": "טז",
        "bookseder": "יהושע",
        "seder": "א",
        "verseseder": "טז",
        "versenikud": "וַֽיַּעֲנ֔וּ אֶת־ יְהוֹשֻׁ֖עַ לֵאמֹ֑ר כֹּ֤ל אֲשֶׁר־ צִוִּיתָ֙נוּ֙ נַֽעֲשֶׂ֔ה וְאֶֽל־ כָּל־ אֲשֶׁ֥ר תִּשְׁלָחֵ֖נוּ נֵלֵֽךְ׃ ",
        "versenonikud": "ויענו את יהושע לאמר כל אשר צויתנו נעשה ואל כל אשר תשלחנו נלך "
    },
    {
        "bookchapter": "יהושע",
        "chapter": "א",
        "versechapter": "יז",
        "bookseder": "יהושע",
        "seder": "א",
        "verseseder": "יז",
        "versenikud": "כְּכֹ֤ל אֲשֶׁר־ שָׁמַ֙עְנוּ֙ אֶל־ מֹשֶׁ֔ה כֵּ֖ן נִשְׁמַ֣ע אֵלֶ֑יךָ רַ֠ק יִֽהְיֶ֞ה יְהוָ֤ה אֱלֹהֶ֙יךָ֙ עִמָּ֔ךְ כַּאֲשֶׁ֥ר הָיָ֖ה עִם־ מֹשֶֽׁה׃ ",
        "versenonikud": "ככל אשר שמענו אל משה כן נשמע אליך רק יהיה יהוה אלהיך עמך כאשר היה עם משה "
    },
    {
        "bookchapter": "יהושע",
        "chapter": "א",
        "versechapter": "יח",
        "bookseder": "יהושע",
        "seder": "א",
        "verseseder": "יח",
        "versenikud": "כָּל־ אִ֞ישׁ אֲשֶׁר־ יַמְרֶ֣ה אֶת־ פִּ֗יךָ וְלֹֽא־ יִשְׁמַ֧ע אֶת־ דְּבָרֶ֛יךָ לְכֹ֥ל אֲשֶׁר־ תְּצַוֶּ֖נּוּ יוּמָ֑ת רַ֖ק חֲזַ֥ק וֶאֱמָֽץ׃ ",
        "versenonikud": "כל איש אשר ימרה את פיך ולא ישמע את דבריך לכל אשר תצונו יומת רק חזק ואמץ "
    },
    {
        "bookchapter": "יהושע",
        "chapter": "ב",
        "versechapter": "א",
        "bookseder": "יהושע",
        "seder": "א",
        "verseseder": "יט",
        "versenikud": "וַיִּשְׁלַ֣ח יְהוֹשֻׁ֣עַ־ בִּן־ נ֠וּן מִֽן־ הַשִּׁטִּ֞ים שְׁנַֽיִם־ אֲנָשִׁ֤ים מְרַגְּלִים֙ חֶ֣רֶשׁ לֵאמֹ֔ר לְכ֛וּ רְא֥וּ אֶת־ הָאָ֖רֶץ וְאֶת־ יְרִיח֑וֹ וַיֵּ֨לְכ֜וּ וַ֠יָּבֹאוּ בֵּית־ אִשָּׁ֥ה זוֹנָ֛ה וּשְׁמָ֥הּ רָחָ֖ב וַיִּשְׁכְּבוּ־ שָֽׁמָּה׃ ",
        "versenonikud": "וישלח יהושע בן נון מן השטים שנים אנשים מרגלים חרש לאמר לכו ראו את הארץ ואת יריחו וילכו ויבאו בית אשה זונה ושמה רחב וישכבו שמה "
    },
    {
        "bookchapter": "יהושע",
        "chapter": "ב",
        "versechapter": "ב",
        "bookseder": "יהושע",
        "seder": "א",
        "verseseder": "כ",
        "versenikud": "וַיֵּ֣אָמַ֔ר לְמֶ֥לֶךְ יְרִיח֖וֹ לֵאמֹ֑ר הִנֵּ֣ה אֲ֠נָשִׁים בָּ֣אוּ הֵ֧נָּה הַלַּ֛יְלָה מִבְּנֵ֥י יִשְׂרָאֵ֖ל לַחְפֹּ֥ר אֶת־ הָאָֽרֶץ׃ ",
        "versenonikud": "ויאמר למלך יריחו לאמר הנה אנשים באו הנה הלילה מבני ישראל לחפר את הארץ "
    },
    {
        "bookchapter": "יהושע",
        "chapter": "ב",
        "versechapter": "ג",
        "bookseder": "יהושע",
        "seder": "א",
        "verseseder": "כא",
        "versenikud": "וַיִּשְׁלַח֙ מֶ֣לֶךְ יְרִיח֔וֹ אֶל־ רָחָ֖ב לֵאמֹ֑ר ה֠וֹצִיאִי הָאֲנָשִׁ֨ים הַבָּאִ֤ים אֵלַ֙יִךְ֙ אֲשֶׁר־ בָּ֣אוּ לְבֵיתֵ֔ךְ כִּ֛י לַחְפֹּ֥ר אֶת־ כָּל־ הָאָ֖רֶץ בָּֽאוּ׃ ",
        "versenonikud": "וישלח מלך יריחו אל רחב לאמר הוציאי האנשים הבאים אליך אשר באו לביתך כי לחפר את כל הארץ באו "
    },
    {
        "bookchapter": "יהושע",
        "chapter": "ב",
        "versechapter": "ד",
        "bookseder": "יהושע",
        "seder": "א",
        "verseseder": "כב",
        "versenikud": "וַתִּקַּ֧ח הָֽאִשָּׁ֛ה אֶת־ שְׁנֵ֥י הָאֲנָשִׁ֖ים וַֽתִּצְפְּנ֑וֹ וַתֹּ֣אמֶר ׀ כֵּ֗ן בָּ֤אוּ אֵלַי֙ הָֽאֲנָשִׁ֔ים וְלֹ֥א יָדַ֖עְתִּי מֵאַ֥יִן הֵֽמָּה׃ ",
        "versenonikud": "ותקח האשה את שני האנשים ותצפנו ותאמר  כן באו אלי האנשים ולא ידעתי מאין המה "
    },
    {
        "bookchapter": "יהושע",
        "chapter": "ב",
        "versechapter": "ה",
        "bookseder": "יהושע",
        "seder": "א",
        "verseseder": "כג",
        "versenikud": "וַיְהִ֨י הַשַּׁ֜עַר לִסְגּ֗וֹר בַּחֹ֙שֶׁךְ֙ וְהָאֲנָשִׁ֣ים יָצָ֔אוּ לֹ֣א יָדַ֔עְתִּי אָ֥נָה הָלְכ֖וּ הָֽאֲנָשִׁ֑ים רִדְפ֥וּ מַהֵ֛ר אַחֲרֵיהֶ֖ם כִּ֥י תַשִּׂיגֽוּם׃ ",
        "versenonikud": "ויהי השער לסגור בחשך והאנשים יצאו לא ידעתי אנה הלכו האנשים רדפו מהר אחריהם כי תשיגום "
    },
    {
        "bookchapter": "יהושע",
        "chapter": "ב",
        "versechapter": "ו",
        "bookseder": "יהושע",
        "seder": "א",
        "verseseder": "כד",
        "versenikud": "וְהִ֖יא הֶעֱלָ֣תַם הַגָּ֑גָה וַֽתִּטְמְנֵם֙ בְּפִשְׁתֵּ֣י הָעֵ֔ץ הָעֲרֻכ֥וֹת לָ֖הּ עַל־ הַגָּֽג׃ ",
        "versenonikud": "והיא העלתם הגגה ותטמנם בפשתי העץ הערכות לה על הגג "
    },
    {
        "bookchapter": "יהושע",
        "chapter": "ב",
        "versechapter": "ז",
        "bookseder": "יהושע",
        "seder": "א",
        "verseseder": "כה",
        "versenikud": "וְהָאֲנָשִׁ֗ים רָדְפ֤וּ אַֽחֲרֵיהֶם֙ דֶּ֣רֶךְ הַיַּרְדֵּ֔ן עַ֖ל הַֽמַּעְבְּר֑וֹת וְהַשַּׁ֣עַר סָגָ֔רוּ אַחֲרֵ֕י כַּאֲשֶׁ֛ר יָצְא֥וּ הָרֹדְפִ֖ים אַחֲרֵיהֶֽם׃ ",
        "versenonikud": "והאנשים רדפו אחריהם דרך הירדן על המעברות והשער סגרו אחרי כאשר יצאו הרדפים אחריהם "
    },
    {
        "bookchapter": "יהושע",
        "chapter": "ב",
        "versechapter": "ח",
        "bookseder": "יהושע",
        "seder": "א",
        "verseseder": "כו",
        "versenikud": "וְהֵ֖מָּה טֶ֣רֶם יִשְׁכָּב֑וּן וְהִ֛יא עָלְתָ֥ה עֲלֵיהֶ֖ם עַל־ הַגָּֽג׃ ",
        "versenonikud": "והמה טרם ישכבון והיא עלתה עליהם על הגג "
    },
    {
        "bookchapter": "יהושע",
        "chapter": "ב",
        "versechapter": "ט",
        "bookseder": "יהושע",
        "seder": "א",
        "verseseder": "כז",
        "versenikud": "וַתֹּ֙אמֶר֙ אֶל־ הָ֣אֲנָשִׁ֔ים יָדַ֕עְתִּי כִּֽי־ נָתַ֧ן יְהוָ֛ה לָכֶ֖ם אֶת־ הָאָ֑רֶץ וְכִֽי־ נָפְלָ֤ה אֵֽימַתְכֶם֙ עָלֵ֔ינוּ וְכִ֥י נָמֹ֛גוּ כָּל־ יֹשְׁבֵ֥י הָאָ֖רֶץ מִפְּנֵיכֶֽם׃ ",
        "versenonikud": "ותאמר אל האנשים ידעתי כי נתן יהוה לכם את הארץ וכי נפלה אימתכם עלינו וכי נמגו כל ישבי הארץ מפניכם "
    },
    {
        "bookchapter": "יהושע",
        "chapter": "ב",
        "versechapter": "י",
        "bookseder": "יהושע",
        "seder": "א",
        "verseseder": "כח",
        "versenikud": "כִּ֣י שָׁמַ֗עְנוּ אֵ֠ת אֲשֶׁר־ הוֹבִ֨ישׁ יְהוָ֜ה אֶת־ מֵ֤י יַם־ סוּף֙ מִפְּנֵיכֶ֔ם בְּצֵאתְכֶ֖ם מִמִּצְרָ֑יִם וַאֲשֶׁ֣ר עֲשִׂיתֶ֡ם לִשְׁנֵי֩ מַלְכֵ֨י הָאֱמֹרִ֜י אֲשֶׁ֨ר בְּעֵ֤בֶר הַיַּרְדֵּן֙ לְסִיחֹ֣ן וּלְע֔וֹג אֲשֶׁ֥ר הֶחֱרַמְתֶּ֖ם אוֹתָֽם׃ ",
        "versenonikud": "כי שמענו את אשר הוביש יהוה את מי ים סוף מפניכם בצאתכם ממצרים ואשר עשיתם לשני מלכי האמרי אשר בעבר הירדן לסיחן ולעוג אשר החרמתם אותם "
    },
    {
        "bookchapter": "יהושע",
        "chapter": "ב",
        "versechapter": "יא",
        "bookseder": "יהושע",
        "seder": "א",
        "verseseder": "כט",
        "versenikud": "וַנִּשְׁמַע֙ וַיִּמַּ֣ס לְבָבֵ֔נוּ וְלֹא־ קָ֨מָה ע֥וֹד ר֛וּחַ בְּאִ֖ישׁ מִפְּנֵיכֶ֑ם כִּ֚י יְהוָ֣ה אֱלֹֽהֵיכֶ֔ם ה֤וּא אֱלֹהִים֙ בַּשָּׁמַ֣יִם מִמַּ֔עַל וְעַל־ הָאָ֖רֶץ מִתָּֽחַת׃ ",
        "versenonikud": "ונשמע וימס לבבנו ולא קמה עוד רוח באיש מפניכם כי יהוה אלהיכם הוא אלהים בשמים ממעל ועל הארץ מתחת "
    },
    {
        "bookchapter": "יהושע",
        "chapter": "ב",
        "versechapter": "יב",
        "bookseder": "יהושע",
        "seder": "א",
        "verseseder": "ל",
        "versenikud": "וְעַתָּ֗ה הִשָּֽׁבְעוּ־ נָ֥א לִי֙ בַּֽיהוָ֔ה כִּי־ עָשִׂ֥יתִי עִמָּכֶ֖ם חָ֑סֶד וַעֲשִׂיתֶ֨ם גַּם־ אַתֶּ֜ם עִם־ בֵּ֤ית אָבִי֙ חֶ֔סֶד וּנְתַתֶּ֥ם לִ֖י א֥וֹת אֱמֶֽת׃ ",
        "versenonikud": "ועתה השבעו נא לי ביהוה כי עשיתי עמכם חסד ועשיתם גם אתם עם בית אבי חסד ונתתם לי אות אמת "
    },
    {
        "bookchapter": "יהושע",
        "chapter": "ב",
        "versechapter": "יג",
        "bookseder": "יהושע",
        "seder": "א",
        "verseseder": "לא",
        "versenikud": "וְהַחֲיִתֶ֞ם אֶת־ אָבִ֣י וְאֶת־ אִמִּ֗י וְאֶת־ אַחַי֙ וְאֶת־ אחותי אַחְיוֹתַ֔י וְאֵ֖ת כָּל־ אֲשֶׁ֣ר לָהֶ֑ם וְהִצַּלְתֶּ֥ם אֶת־ נַפְשֹׁתֵ֖ינוּ מִמָּֽוֶת׃ ",
        "versenonikud": "והחיתם את אבי ואת אמי ואת אחי ואת אחותי אחיותי ואת כל אשר להם והצלתם את נפשתינו ממות "
    },
    {
        "bookchapter": "יהושע",
        "chapter": "ב",
        "versechapter": "יד",
        "bookseder": "יהושע",
        "seder": "א",
        "verseseder": "לב",
        "versenikud": "וַיֹּ֧אמְרוּ לָ֣הּ הָאֲנָשִׁ֗ים נַפְשֵׁ֤נוּ תַחְתֵּיכֶם֙ לָמ֔וּת אִ֚ם לֹ֣א תַגִּ֔ידוּ אֶת־ דְּבָרֵ֖נוּ זֶ֑ה וְהָיָ֗ה בְּתֵת־ יְהוָ֥ה לָ֙נוּ֙ אֶת־ הָאָ֔רֶץ וְעָשִׂ֥ינוּ עִמָּ֖ךְ חֶ֥סֶד וֶאֱמֶֽת׃ ",
        "versenonikud": "ויאמרו לה האנשים נפשנו תחתיכם למות אם לא תגידו את דברנו זה והיה בתת יהוה לנו את הארץ ועשינו עמך חסד ואמת "
    },
    {
        "bookchapter": "יהושע",
        "chapter": "ב",
        "versechapter": "טו",
        "bookseder": "יהושע",
        "seder": "א",
        "verseseder": "לג",
        "versenikud": "וַתּוֹרִדֵ֥ם בַּחֶ֖בֶל בְּעַ֣ד הַֽחַלּ֑וֹן כִּ֤י בֵיתָהּ֙ בְּקִ֣יר הַֽחוֹמָ֔ה וּבַֽחוֹמָ֖ה הִ֥יא יוֹשָֽׁבֶת׃ ",
        "versenonikud": "ותורדם בחבל בעד החלון כי ביתה בקיר החומה ובחומה היא יושבת "
    },
    {
        "bookchapter": "יהושע",
        "chapter": "ב",
        "versechapter": "טז",
        "bookseder": "יהושע",
        "seder": "א",
        "verseseder": "לד",
        "versenikud": "וַתֹּ֤אמֶר לָהֶם֙ הָהָ֣רָה לֵּ֔כוּ פֶּֽן־ יִפְגְּע֥וּ בָכֶ֖ם הָרֹדְפִ֑ים וְנַחְבֵּתֶ֨ם שָׁ֜מָּה שְׁלֹ֣שֶׁת יָמִ֗ים עַ֚ד שׁ֣וֹב הָרֹֽדְפִ֔ים וְאַחַ֖ר תֵּלְכ֥וּ לְדַרְכְּכֶֽם׃ ",
        "versenonikud": "ותאמר להם ההרה לכו פן יפגעו בכם הרדפים ונחבתם שמה שלשת ימים עד שוב הרדפים ואחר תלכו לדרככם "
    },
    {
        "bookchapter": "יהושע",
        "chapter": "ב",
        "versechapter": "יז",
        "bookseder": "יהושע",
        "seder": "א",
        "verseseder": "לה",
        "versenikud": "וַיֹּאמְר֥וּ אֵלֶ֖יהָ הָאֲנָשִׁ֑ים נְקִיִּ֣ם אֲנַ֔חְנוּ מִשְּׁבֻעָתֵ֥ךְ הַזֶּ֖ה אֲשֶׁ֥ר הִשְׁבַּעְתָּֽנוּ׃ ",
        "versenonikud": "ויאמרו אליה האנשים נקים אנחנו משבעתך הזה אשר השבעתנו "
    },
    {
        "bookchapter": "יהושע",
        "chapter": "ב",
        "versechapter": "יח",
        "bookseder": "יהושע",
        "seder": "א",
        "verseseder": "לו",
        "versenikud": "הִנֵּ֛ה אֲנַ֥חְנוּ בָאִ֖ים בָּאָ֑רֶץ אֶת־ תִּקְוַ֡ת חוּט֩ הַשָּׁנִ֨י הַזֶּ֜ה תִּקְשְׁרִ֗י בַּֽחַלּוֹן֙ אֲשֶׁ֣ר הוֹרַדְתֵּ֣נוּ ב֔וֹ וְאֶת־ אָבִ֨יךְ וְאֶת־ אִמֵּ֜ךְ וְאֶת־ אַחַ֗יִךְ וְאֵת֙ כָּל־ בֵּ֣ית אָבִ֔יךְ תַּאַסְפִ֥י אֵלַ֖יִךְ הַבָּֽיְתָה׃ ",
        "versenonikud": "הנה אנחנו באים בארץ את תקות חוט השני הזה תקשרי בחלון אשר הורדתנו בו ואת אביך ואת אמך ואת אחיך ואת כל בית אביך תאספי אליך הביתה "
    },
    {
        "bookchapter": "יהושע",
        "chapter": "ב",
        "versechapter": "יט",
        "bookseder": "יהושע",
        "seder": "א",
        "verseseder": "לז",
        "versenikud": "וְהָיָ֡ה כֹּ֣ל אֲשֶׁר־ יֵצֵא֩ מִדַּלְתֵ֨י בֵיתֵ֧ךְ ׀ הַח֛וּצָה דָּמ֥וֹ בְרֹאשׁ֖וֹ וַאֲנַ֣חְנוּ נְקִיִּ֑ם וְ֠כֹל אֲשֶׁ֨ר יִֽהְיֶ֤ה אִתָּךְ֙ בַּבַּ֔יִת דָּמ֣וֹ בְרֹאשֵׁ֔נוּ אִם־ יָ֖ד תִּֽהְיֶה־ בּֽוֹ׃ ",
        "versenonikud": "והיה כל אשר יצא מדלתי ביתך  החוצה דמו בראשו ואנחנו נקים וכל אשר יהיה אתך בבית דמו בראשנו אם יד תהיה בו "
    },
    {
        "bookchapter": "יהושע",
        "chapter": "ב",
        "versechapter": "כ",
        "bookseder": "יהושע",
        "seder": "א",
        "verseseder": "לח",
        "versenikud": "וְאִם־ תַּגִּ֖ידִי אֶת־ דְּבָרֵ֣נוּ זֶ֑ה וְהָיִ֣ינוּ נְקִיִּ֔ם מִשְּׁבֻעָתֵ֖ךְ אֲשֶׁ֥ר הִשְׁבַּעְתָּֽנוּ׃ ",
        "versenonikud": "ואם תגידי את דברנו זה והיינו נקים משבעתך אשר השבעתנו "
    },
    {
        "bookchapter": "יהושע",
        "chapter": "ב",
        "versechapter": "כא",
        "bookseder": "יהושע",
        "seder": "א",
        "verseseder": "לט",
        "versenikud": "וַתֹּ֙אמֶר֙ כְּדִבְרֵיכֶ֣ם כֶּן־ ה֔וּא וַֽתְּשַׁלְּחֵ֖ם וַיֵּלֵ֑כוּ וַתִּקְשֹׁ֛ר אֶת־ תִּקְוַ֥ת הַשָּׁנִ֖י בַּחַלּֽוֹן׃ ",
        "versenonikud": "ותאמר כדבריכם כן הוא ותשלחם וילכו ותקשר את תקות השני בחלון "
    },
    {
        "bookchapter": "יהושע",
        "chapter": "ב",
        "versechapter": "כב",
        "bookseder": "יהושע",
        "seder": "א",
        "verseseder": "מ",
        "versenikud": "וַיֵּלְכוּ֙ וַיָּבֹ֣אוּ הָהָ֔רָה וַיֵּ֤שְׁבוּ שָׁם֙ שְׁלֹ֣שֶׁת יָמִ֔ים עַד־ שָׁ֖בוּ הָרֹדְפִ֑ים וַיְבַקְשׁ֧וּ הָרֹדְפִ֛ים בְּכָל־ הַדֶּ֖רֶךְ וְלֹ֥א מָצָֽאוּ׃ ",
        "versenonikud": "וילכו ויבאו ההרה וישבו שם שלשת ימים עד שבו הרדפים ויבקשו הרדפים בכל הדרך ולא מצאו "
    },
    {
        "bookchapter": "יהושע",
        "chapter": "ב",
        "versechapter": "כג",
        "bookseder": "יהושע",
        "seder": "א",
        "verseseder": "מא",
        "versenikud": "וַיָּשֻׁ֜בוּ שְׁנֵ֤י הָֽאֲנָשִׁים֙ וַיֵּרְד֣וּ מֵֽהָהָ֔ר וַיַּעַבְרוּ֙ וַיָּבֹ֔אוּ אֶל־ יְהוֹשֻׁ֖עַ בִּן־ נ֑וּן וַיְסַ֨פְּרוּ־ ל֔וֹ אֵ֥ת כָּל־ הַמֹּצְא֖וֹת אוֹתָֽם׃ ",
        "versenonikud": "וישבו שני האנשים וירדו מההר ויעברו ויבאו אל יהושע בן נון ויספרו לו את כל המצאות אותם "
    },
    {
        "bookchapter": "יהושע",
        "chapter": "ב",
        "versechapter": "כד",
        "bookseder": "יהושע",
        "seder": "א",
        "verseseder": "מב",
        "versenikud": "וַיֹּאמְרוּ֙ אֶל־ יְהוֹשֻׁ֔עַ כִּֽי־ נָתַ֧ן יְהוָ֛ה בְּיָדֵ֖נוּ אֶת־ כָּל־ הָאָ֑רֶץ וְגַם־ נָמֹ֛גוּ כָּל־ יֹשְׁבֵ֥י הָאָ֖רֶץ מִפָּנֵֽינוּ׃ ",
        "versenonikud": "ויאמרו אל יהושע כי נתן יהוה בידנו את כל הארץ וגם נמגו כל ישבי הארץ מפנינו "
    },
    {
        "bookchapter": "יהושע",
        "chapter": "ג",
        "versechapter": "א",
        "bookseder": "יהושע",
        "seder": "א",
        "verseseder": "מג",
        "versenikud": "וַיַּשְׁכֵּם֩ יְהוֹשֻׁ֨עַ בַּבֹּ֜קֶר וַיִּסְע֣וּ מֵֽהַשִּׁטִּ֗ים וַיָּבֹ֙אוּ֙ עַד־ הַיַּרְדֵּ֔ן ה֖וּא וְכָל־ בְּנֵ֣י יִשְׂרָאֵ֑ל וַיָּלִ֥נוּ שָׁ֖ם טֶ֥רֶם יַעֲבֹֽרוּ׃ ",
        "versenonikud": "וישכם יהושע בבקר ויסעו מהשטים ויבאו עד הירדן הוא וכל בני ישראל וילנו שם טרם יעברו "
    },
    {
        "bookchapter": "יהושע",
        "chapter": "ג",
        "versechapter": "ב",
        "bookseder": "יהושע",
        "seder": "א",
        "verseseder": "מד",
        "versenikud": "וַיְהִ֕י מִקְצֵ֖ה שְׁלֹ֣שֶׁת יָמִ֑ים וַיַּעַבְר֥וּ הַשֹּׁטְרִ֖ים בְּקֶ֥רֶב הַֽמַּחֲנֶֽה׃ ",
        "versenonikud": "ויהי מקצה שלשת ימים ויעברו השטרים בקרב המחנה "
    },
    {
        "bookchapter": "יהושע",
        "chapter": "ג",
        "versechapter": "ג",
        "bookseder": "יהושע",
        "seder": "א",
        "verseseder": "מה",
        "versenikud": "וַיְצַוּוּ֮ אֶת־ הָעָ֣ם לֵאמֹר֒ כִּרְאֽוֹתְכֶ֗ם אֵ֣ת אֲר֤וֹן בְּרִית־ יְהוָה֙ אֱלֹ֣הֵיכֶ֔ם וְהַכֹּֽהֲנִים֙ הַלְוִיִּ֔ם נֹשְׂאִ֖ים אֹת֑וֹ וְאַתֶּ֗ם תִּסְעוּ֙ מִמְּק֣וֹמְכֶ֔ם וַהֲלַכְתֶּ֖ם אַחֲרָֽיו׃ ",
        "versenonikud": "ויצוו את העם לאמר כראותכם את ארון ברית יהוה אלהיכם והכהנים הלוים נשאים אתו ואתם תסעו ממקומכם והלכתם אחריו "
    },
    {
        "bookchapter": "יהושע",
        "chapter": "ג",
        "versechapter": "ד",
        "bookseder": "יהושע",
        "seder": "א",
        "verseseder": "מו",
        "versenikud": "אַ֣ךְ ׀ רָח֣וֹק יִהְיֶ֗ה בֵּֽינֵיכֶם֙ ובינו וּבֵינָ֔יו כְּאַלְפַּ֥יִם אַמָּ֖ה בַּמִּדָּ֑ה אַֽל־ תִּקְרְב֣וּ אֵלָ֗יו לְמַ֤עַן אֲשֶׁר־ תֵּֽדְעוּ֙ אֶת־ הַדֶּ֙רֶךְ֙ אֲשֶׁ֣ר תֵּֽלְכוּ־ בָ֔הּ כִּ֣י לֹ֧א עֲבַרְתֶּ֛ם בַּדֶּ֖רֶךְ מִתְּמ֥וֹל שִׁלְשֽׁוֹם׃ ",
        "versenonikud": "אך  רחוק יהיה ביניכם ובינו וביניו כאלפים אמה במדה אל תקרבו אליו למען אשר תדעו את הדרך אשר תלכו בה כי לא עברתם בדרך מתמול שלשום "
    },
    {
        "bookchapter": "יהושע",
        "chapter": "ג",
        "versechapter": "ה",
        "bookseder": "יהושע",
        "seder": "א",
        "verseseder": "מז",
        "versenikud": "וַיֹּ֧אמֶר יְהוֹשֻׁ֛עַ אֶל־ הָעָ֖ם הִתְקַדָּ֑שׁוּ כִּ֣י מָחָ֗ר יַעֲשֶׂ֧ה יְהוָ֛ה בְּקִרְבְּכֶ֖ם נִפְלָאֽוֹת׃ ",
        "versenonikud": "ויאמר יהושע אל העם התקדשו כי מחר יעשה יהוה בקרבכם נפלאות "
    },
    {
        "bookchapter": "יהושע",
        "chapter": "ג",
        "versechapter": "ו",
        "bookseder": "יהושע",
        "seder": "א",
        "verseseder": "מח",
        "versenikud": "וַיֹּ֤אמֶר יְהוֹשֻׁ֙עַ֙ אֶל־ הַכֹּהֲנִ֣ים לֵאמֹ֔ר שְׂאוּ֙ אֶת־ אֲר֣וֹן הַבְּרִ֔ית וְעִבְר֖וּ לִפְנֵ֣י הָעָ֑ם וַיִּשְׂאוּ֙ אֶת־ אֲר֣וֹן הַבְּרִ֔ית וַיֵּלְכ֖וּ לִפְנֵ֥י הָעָֽם׃ ",
        "versenonikud": "ויאמר יהושע אל הכהנים לאמר שאו את ארון הברית ועברו לפני העם וישאו את ארון הברית וילכו לפני העם "
    }
]