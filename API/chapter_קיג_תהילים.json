[
    {
        "bookchapter": "תהילים",
        "chapter": "קיג",
        "versechapter": "א",
        "bookseder": "תהילים",
        "seder": "טז",
        "verseseder": "יב",
        "versenikud": "הַ֥לְלוּ יָ֨הּ ׀ הַ֭לְלוּ עַבְדֵ֣י יְהוָ֑ה הַֽ֝לְלוּ אֶת־ שֵׁ֥ם יְהוָֽה׃ ",
        "versenonikud": "הללו יה  הללו עבדי יהוה הללו את שם יהוה "
    },
    {
        "bookchapter": "תהילים",
        "chapter": "קיג",
        "versechapter": "ב",
        "bookseder": "תהילים",
        "seder": "טז",
        "verseseder": "יג",
        "versenikud": "יְהִ֤י שֵׁ֣ם יְהוָ֣ה מְבֹרָ֑ךְ מֵֽ֝עַתָּ֗ה וְעַד־ עוֹלָֽם׃ ",
        "versenonikud": "יהי שם יהוה מברך מעתה ועד עולם "
    },
    {
        "bookchapter": "תהילים",
        "chapter": "קיג",
        "versechapter": "ג",
        "bookseder": "תהילים",
        "seder": "טז",
        "verseseder": "יד",
        "versenikud": "מִמִּזְרַח־ שֶׁ֥מֶשׁ עַד־ מְבוֹא֑וֹ מְ֝הֻלָּ֗ל שֵׁ֣ם יְהוָֽה׃ ",
        "versenonikud": "ממזרח שמש עד מבואו מהלל שם יהוה "
    },
    {
        "bookchapter": "תהילים",
        "chapter": "קיג",
        "versechapter": "ד",
        "bookseder": "תהילים",
        "seder": "טז",
        "verseseder": "טו",
        "versenikud": "רָ֖ם עַל־ כָּל־ גּוֹיִ֥ם ׀ יְהוָ֑ה עַ֖ל הַשָּׁמַ֣יִם כְּבוֹדֽוֹ׃ ",
        "versenonikud": "רם על כל גוים  יהוה על השמים כבודו "
    },
    {
        "bookchapter": "תהילים",
        "chapter": "קיג",
        "versechapter": "ה",
        "bookseder": "תהילים",
        "seder": "טז",
        "verseseder": "טז",
        "versenikud": "מִ֭י כַּיהוָ֣ה אֱלֹהֵ֑ינוּ הַֽמַּגְבִּיהִ֥י לָשָֽׁבֶת׃ ",
        "versenonikud": "מי כיהוה אלהינו המגביהי לשבת "
    },
    {
        "bookchapter": "תהילים",
        "chapter": "קיג",
        "versechapter": "ו",
        "bookseder": "תהילים",
        "seder": "טז",
        "verseseder": "יז",
        "versenikud": "הַֽמַּשְׁפִּילִ֥י לִרְא֑וֹת בַּשָּׁמַ֥יִם וּבָאָֽרֶץ׃ ",
        "versenonikud": "המשפילי לראות בשמים ובארץ "
    },
    {
        "bookchapter": "תהילים",
        "chapter": "קיג",
        "versechapter": "ז",
        "bookseder": "תהילים",
        "seder": "טז",
        "verseseder": "יח",
        "versenikud": "מְקִֽימִ֣י מֵעָפָ֣ר דָּ֑ל מֵֽ֝אַשְׁפֹּ֗ת יָרִ֥ים אֶבְיֽוֹן׃ ",
        "versenonikud": "מקימי מעפר דל מאשפת ירים אביון "
    },
    {
        "bookchapter": "תהילים",
        "chapter": "קיג",
        "versechapter": "ח",
        "bookseder": "תהילים",
        "seder": "טז",
        "verseseder": "יט",
        "versenikud": "לְהוֹשִׁיבִ֥י עִם־ נְדִיבִ֑ים עִ֝֗ם נְדִיבֵ֥י עַמּֽוֹ׃ ",
        "versenonikud": "להושיבי עם נדיבים עם נדיבי עמו "
    },
    {
        "bookchapter": "תהילים",
        "chapter": "קיג",
        "versechapter": "ט",
        "bookseder": "תהילים",
        "seder": "טז",
        "verseseder": "כ",
        "versenikud": "מֽוֹשִׁיבִ֨י ׀ עֲקֶ֬רֶת הַבַּ֗יִת אֵֽם־ הַבָּנִ֥ים שְׂמֵחָ֗ה הַֽלְלוּ־ יָֽהּ׃ ",
        "versenonikud": "מושיבי  עקרת הבית אם הבנים שמחה הללו יה "
    }
]