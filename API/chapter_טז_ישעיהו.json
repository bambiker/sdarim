[
    {
        "bookchapter": "ישעיהו",
        "chapter": "טז",
        "versechapter": "א",
        "bookseder": "ישעיהו",
        "seder": "ו",
        "verseseder": "מא",
        "versenikud": "שִׁלְחוּ־ כַ֥ר מֹשֵֽׁל־ אֶ֖רֶץ מִסֶּ֣לַע מִדְבָּ֑רָה אֶל־ הַ֖ר בַּת־ צִיּֽוֹן׃ ",
        "versenonikud": "שלחו כר משל ארץ מסלע מדברה אל הר בת ציון "
    },
    {
        "bookchapter": "ישעיהו",
        "chapter": "טז",
        "versechapter": "ב",
        "bookseder": "ישעיהו",
        "seder": "ו",
        "verseseder": "מב",
        "versenikud": "וְהָיָ֥ה כְעוֹף־ נוֹדֵ֖ד קֵ֣ן מְשֻׁלָּ֑ח תִּֽהְיֶ֙ינָה֙ בְּנ֣וֹת מוֹאָ֔ב מַעְבָּרֹ֖ת לְאַרְנֽוֹן׃ ",
        "versenonikud": "והיה כעוף נודד קן משלח תהיינה בנות מואב מעברת לארנון "
    },
    {
        "bookchapter": "ישעיהו",
        "chapter": "טז",
        "versechapter": "ג",
        "bookseder": "ישעיהו",
        "seder": "ו",
        "verseseder": "מג",
        "versenikud": "הביאו הָבִ֤יאִי עֵצָה֙ עֲשׂ֣וּ פְלִילָ֔ה שִׁ֧יתִי כַלַּ֛יִל צִלֵּ֖ךְ בְּת֣וֹךְ צָהֳרָ֑יִם סַתְּרִי֙ נִדָּחִ֔ים נֹדֵ֖ד אַל־ תְּגַלִּֽי׃ ",
        "versenonikud": "הביאו הביאי עצה עשו פלילה שיתי כליל צלך בתוך צהרים סתרי נדחים נדד אל תגלי "
    },
    {
        "bookchapter": "ישעיהו",
        "chapter": "טז",
        "versechapter": "ד",
        "bookseder": "ישעיהו",
        "seder": "ו",
        "verseseder": "מד",
        "versenikud": "יָג֤וּרוּ בָךְ֙ נִדָּחַ֔י מוֹאָ֛ב הֱוִי־ סֵ֥תֶר לָ֖מוֹ מִפְּנֵ֣י שׁוֹדֵ֑ד כִּֽי־ אָפֵ֤ס הַמֵּץ֙ כָּ֣לָה שֹׁ֔ד תַּ֥מּוּ רֹמֵ֖ס מִן־ הָאָֽרֶץ׃ ",
        "versenonikud": "יגורו בך נדחי מואב הוי סתר למו מפני שודד כי אפס המץ כלה שד תמו רמס מן הארץ "
    },
    {
        "bookchapter": "ישעיהו",
        "chapter": "טז",
        "versechapter": "ה",
        "bookseder": "ישעיהו",
        "seder": "ז",
        "verseseder": "א",
        "versenikud": "וְהוּכַ֤ן בַּחֶ֙סֶד֙ כִּסֵּ֔א וְיָשַׁ֥ב עָלָ֛יו בֶּאֱמֶ֖ת בְּאֹ֣הֶל דָּוִ֑ד שֹׁפֵ֛ט וְדֹרֵ֥שׁ מִשְׁפָּ֖ט וּמְהִ֥ר צֶֽדֶק׃ ",
        "versenonikud": "והוכן בחסד כסא וישב עליו באמת באהל דוד שפט ודרש משפט ומהר צדק "
    },
    {
        "bookchapter": "ישעיהו",
        "chapter": "טז",
        "versechapter": "ו",
        "bookseder": "ישעיהו",
        "seder": "ז",
        "verseseder": "ב",
        "versenikud": "שָׁמַ֥עְנוּ גְאוֹן־ מוֹאָ֖ב גֵּ֣א מְאֹ֑ד גַּאֲוָת֧וֹ וּגְאוֹנ֛וֹ וְעֶבְרָת֖וֹ לֹא־ כֵ֥ן בַּדָּֽיו׃ ",
        "versenonikud": "שמענו גאון מואב גא מאד גאותו וגאונו ועברתו לא כן בדיו "
    },
    {
        "bookchapter": "ישעיהו",
        "chapter": "טז",
        "versechapter": "ז",
        "bookseder": "ישעיהו",
        "seder": "ז",
        "verseseder": "ג",
        "versenikud": "לָכֵ֗ן יְיֵלִ֥יל מוֹאָ֛ב לְמוֹאָ֖ב כֻּלֹּ֣ה יְיֵלִ֑יל לַאֲשִׁישֵׁ֧י קִיר־ חֲרֶ֛שֶׂת תֶּהְגּ֖וּ אַךְ־ נְכָאִֽים׃ ",
        "versenonikud": "לכן ייליל מואב למואב כלה ייליל לאשישי קיר חרשת תהגו אך נכאים "
    },
    {
        "bookchapter": "ישעיהו",
        "chapter": "טז",
        "versechapter": "ח",
        "bookseder": "ישעיהו",
        "seder": "ז",
        "verseseder": "ד",
        "versenikud": "כִּ֣י שַׁדְמוֹת֩ חֶשְׁבּ֨וֹן אֻמְלָ֜ל גֶּ֣פֶן שִׂבְמָ֗ה בַּעֲלֵ֤י גוֹיִם֙ הָלְמ֣וּ שְׂרוּקֶּ֔יהָ עַד־ יַעְזֵ֥ר נָגָ֖עוּ תָּ֣עוּ מִדְבָּ֑ר שְׁלֻ֣חוֹתֶ֔יהָ נִטְּשׁ֖וּ עָ֥בְרוּ יָֽם׃ ",
        "versenonikud": "כי שדמות חשבון אמלל גפן שבמה בעלי גוים הלמו שרוקיה עד יעזר נגעו תעו מדבר שלחותיה נטשו עברו ים "
    },
    {
        "bookchapter": "ישעיהו",
        "chapter": "טז",
        "versechapter": "ט",
        "bookseder": "ישעיהו",
        "seder": "ז",
        "verseseder": "ה",
        "versenikud": "עַל־ כֵּ֡ן אֶבְכֶּ֞ה בִּבְכִ֤י יַעְזֵר֙ גֶּ֣פֶן שִׂבְמָ֔ה אֲרַיָּ֙וֶךְ֙ דִּמְעָתִ֔י חֶשְׁבּ֖וֹן וְאֶלְעָלֵ֑ה כִּ֧י עַל־ קֵיצֵ֛ךְ וְעַל־ קְצִירֵ֖ךְ הֵידָ֥ד נָפָֽל׃ ",
        "versenonikud": "על כן אבכה בבכי יעזר גפן שבמה אריוך דמעתי חשבון ואלעלה כי על קיצך ועל קצירך הידד נפל "
    },
    {
        "bookchapter": "ישעיהו",
        "chapter": "טז",
        "versechapter": "י",
        "bookseder": "ישעיהו",
        "seder": "ז",
        "verseseder": "ו",
        "versenikud": "וְנֶאֱסַ֨ף שִׂמְחָ֤ה וָגִיל֙ מִן־ הַכַּרְמֶ֔ל וּבַכְּרָמִ֥ים לֹֽא־ יְרֻנָּ֖ן לֹ֣א יְרֹעָ֑ע יַ֗יִן בַּיְקָבִ֛ים לֹֽא־ יִדְרֹ֥ךְ הַדֹּרֵ֖ךְ הֵידָ֥ד הִשְׁבַּֽתִּי׃ ",
        "versenonikud": "ונאסף שמחה וגיל מן הכרמל ובכרמים לא ירנן לא ירעע יין ביקבים לא ידרך הדרך הידד השבתי "
    },
    {
        "bookchapter": "ישעיהו",
        "chapter": "טז",
        "versechapter": "יא",
        "bookseder": "ישעיהו",
        "seder": "ז",
        "verseseder": "ז",
        "versenikud": "עַל־ כֵּן֙ מֵעַ֣י לְמוֹאָ֔ב כַּכִּנּ֖וֹר יֶֽהֱמ֑וּ וְקִרְבִּ֖י לְקִ֥יר חָֽרֶשׂ׃ ",
        "versenonikud": "על כן מעי למואב ככנור יהמו וקרבי לקיר חרש "
    },
    {
        "bookchapter": "ישעיהו",
        "chapter": "טז",
        "versechapter": "יב",
        "bookseder": "ישעיהו",
        "seder": "ז",
        "verseseder": "ח",
        "versenikud": "וְהָיָ֧ה כִֽי־ נִרְאָ֛ה כִּֽי־ נִלְאָ֥ה מוֹאָ֖ב עַל־ הַבָּמָ֑ה וּבָ֧א אֶל־ מִקְדָּשׁ֛וֹ לְהִתְפַּלֵּ֖ל וְלֹ֥א יוּכָֽל׃ ",
        "versenonikud": "והיה כי נראה כי נלאה מואב על הבמה ובא אל מקדשו להתפלל ולא יוכל "
    },
    {
        "bookchapter": "ישעיהו",
        "chapter": "טז",
        "versechapter": "יג",
        "bookseder": "ישעיהו",
        "seder": "ז",
        "verseseder": "ט",
        "versenikud": "זֶ֣ה הַדָּבָ֗ר אֲשֶׁ֨ר דִּבֶּ֧ר יְהוָ֛ה אֶל־ מוֹאָ֖ב מֵאָֽז׃ ",
        "versenonikud": "זה הדבר אשר דבר יהוה אל מואב מאז "
    },
    {
        "bookchapter": "ישעיהו",
        "chapter": "טז",
        "versechapter": "יד",
        "bookseder": "ישעיהו",
        "seder": "ז",
        "verseseder": "י",
        "versenikud": "וְעַתָּ֗ה דִּבֶּ֣ר יְהוָה֮ לֵאמֹר֒ בְּשָׁלֹ֤שׁ שָׁנִים֙ כִּשְׁנֵ֣י שָׂכִ֔יר וְנִקְלָה֙ כְּב֣וֹד מוֹאָ֔ב בְּכֹ֖ל הֶהָמ֣וֹן הָרָ֑ב וּשְׁאָ֥ר מְעַ֛ט מִזְעָ֖ר ל֥וֹא כַבִּֽיר׃ ",
        "versenonikud": "ועתה דבר יהוה לאמר בשלש שנים כשני שכיר ונקלה כבוד מואב בכל ההמון הרב ושאר מעט מזער לוא כביר "
    }
]