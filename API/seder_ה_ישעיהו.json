[
    {
        "bookchapter": "ישעיהו",
        "chapter": "יא",
        "versechapter": "ב",
        "bookseder": "ישעיהו",
        "seder": "ה",
        "verseseder": "א",
        "versenikud": "וְנָחָ֥ה עָלָ֖יו ר֣וּחַ יְהוָ֑ה ר֧וּחַ חָכְמָ֣ה וּבִינָ֗ה ר֤וּחַ עֵצָה֙ וּגְבוּרָ֔ה ר֥וּחַ דַּ֖עַת וְיִרְאַ֥ת יְהוָֽה׃ ",
        "versenonikud": "ונחה עליו רוח יהוה רוח חכמה ובינה רוח עצה וגבורה רוח דעת ויראת יהוה "
    },
    {
        "bookchapter": "ישעיהו",
        "chapter": "יא",
        "versechapter": "ג",
        "bookseder": "ישעיהו",
        "seder": "ה",
        "verseseder": "ב",
        "versenikud": "וַהֲרִיח֖וֹ בְּיִרְאַ֣ת יְהוָ֑ה וְלֹֽא־ לְמַרְאֵ֤ה עֵינָיו֙ יִשְׁפּ֔וֹט וְלֹֽא־ לְמִשְׁמַ֥ע אָזְנָ֖יו יוֹכִֽיחַ׃ ",
        "versenonikud": "והריחו ביראת יהוה ולא למראה עיניו ישפוט ולא למשמע אזניו יוכיח "
    },
    {
        "bookchapter": "ישעיהו",
        "chapter": "יא",
        "versechapter": "ד",
        "bookseder": "ישעיהו",
        "seder": "ה",
        "verseseder": "ג",
        "versenikud": "וְשָׁפַ֤ט בְּצֶ֙דֶק֙ דַּלִּ֔ים וְהוֹכִ֥יחַ בְּמִישׁ֖וֹר לְעַנְוֵי־ אָ֑רֶץ וְהִֽכָּה־ אֶ֙רֶץ֙ בְּשֵׁ֣בֶט פִּ֔יו וּבְר֥וּחַ שְׂפָתָ֖יו יָמִ֥ית רָשָֽׁע׃ ",
        "versenonikud": "ושפט בצדק דלים והוכיח במישור לענוי ארץ והכה ארץ בשבט פיו וברוח שפתיו ימית רשע "
    },
    {
        "bookchapter": "ישעיהו",
        "chapter": "יא",
        "versechapter": "ה",
        "bookseder": "ישעיהו",
        "seder": "ה",
        "verseseder": "ד",
        "versenikud": "וְהָ֥יָה צֶ֖דֶק אֵז֣וֹר מָתְנָ֑יו וְהָאֱמוּנָ֖ה אֵז֥וֹר חֲלָצָֽיו׃ ",
        "versenonikud": "והיה צדק אזור מתניו והאמונה אזור חלציו "
    },
    {
        "bookchapter": "ישעיהו",
        "chapter": "יא",
        "versechapter": "ו",
        "bookseder": "ישעיהו",
        "seder": "ה",
        "verseseder": "ה",
        "versenikud": "וְגָ֤ר זְאֵב֙ עִם־ כֶּ֔בֶשׂ וְנָמֵ֖ר עִם־ גְּדִ֣י יִרְבָּ֑ץ וְעֵ֨גֶל וּכְפִ֤יר וּמְרִיא֙ יַחְדָּ֔ו וְנַ֥עַר קָטֹ֖ן נֹהֵ֥ג בָּֽם׃ ",
        "versenonikud": "וגר זאב עם כבש ונמר עם גדי ירבץ ועגל וכפיר ומריא יחדו ונער קטן נהג בם "
    },
    {
        "bookchapter": "ישעיהו",
        "chapter": "יא",
        "versechapter": "ז",
        "bookseder": "ישעיהו",
        "seder": "ה",
        "verseseder": "ו",
        "versenikud": "וּפָרָ֤ה וָדֹב֙ תִּרְעֶ֔ינָה יַחְדָּ֖ו יִרְבְּצ֣וּ יַלְדֵיהֶ֑ן וְאַרְיֵ֖ה כַּבָּקָ֥ר יֹֽאכַל־ תֶּֽבֶן׃ ",
        "versenonikud": "ופרה ודב תרעינה יחדו ירבצו ילדיהן ואריה כבקר יאכל תבן "
    },
    {
        "bookchapter": "ישעיהו",
        "chapter": "יא",
        "versechapter": "ח",
        "bookseder": "ישעיהו",
        "seder": "ה",
        "verseseder": "ז",
        "versenikud": "וְשִֽׁעֲשַׁ֥ע יוֹנֵ֖ק עַל־ חֻ֣ר פָּ֑תֶן וְעַל֙ מְאוּרַ֣ת צִפְעוֹנִ֔י גָּמ֖וּל יָד֥וֹ הָדָֽה׃ ",
        "versenonikud": "ושעשע יונק על חר פתן ועל מאורת צפעוני גמול ידו הדה "
    },
    {
        "bookchapter": "ישעיהו",
        "chapter": "יא",
        "versechapter": "ט",
        "bookseder": "ישעיהו",
        "seder": "ה",
        "verseseder": "ח",
        "versenikud": "לֹֽא־ יָרֵ֥עוּ וְלֹֽא־ יַשְׁחִ֖יתוּ בְּכָל־ הַ֣ר קָדְשִׁ֑י כִּֽי־ מָלְאָ֣ה הָאָ֗רֶץ דֵּעָה֙ אֶת־ יְהוָ֔ה כַּמַּ֖יִם לַיָּ֥ם מְכַסִּֽים׃ ",
        "versenonikud": "לא ירעו ולא ישחיתו בכל הר קדשי כי מלאה הארץ דעה את יהוה כמים לים מכסים "
    },
    {
        "bookchapter": "ישעיהו",
        "chapter": "יא",
        "versechapter": "י",
        "bookseder": "ישעיהו",
        "seder": "ה",
        "verseseder": "ט",
        "versenikud": "וְהָיָה֙ בַּיּ֣וֹם הַה֔וּא שֹׁ֣רֶשׁ יִשַׁ֗י אֲשֶׁ֤ר עֹמֵד֙ לְנֵ֣ס עַמִּ֔ים אֵלָ֖יו גּוֹיִ֣ם יִדְרֹ֑שׁוּ וְהָיְתָ֥ה מְנֻחָת֖וֹ כָּבֽוֹד׃ ",
        "versenonikud": "והיה ביום ההוא שרש ישי אשר עמד לנס עמים אליו גוים ידרשו והיתה מנחתו כבוד "
    },
    {
        "bookchapter": "ישעיהו",
        "chapter": "יא",
        "versechapter": "יא",
        "bookseder": "ישעיהו",
        "seder": "ה",
        "verseseder": "י",
        "versenikud": "וְהָיָ֣ה ׀ בַּיּ֣וֹם הַה֗וּא יוֹסִ֨יף אֲדֹנָ֤י ׀ שֵׁנִית֙ יָד֔וֹ לִקְנ֖וֹת אֶת־ שְׁאָ֣ר עַמּ֑וֹ אֲשֶׁ֣ר יִשָּׁאֵר֩ מֵאַשּׁ֨וּר וּמִמִּצְרַ֜יִם וּמִפַּתְר֣וֹס וּמִכּ֗וּשׁ וּמֵעֵילָ֤ם וּמִשִּׁנְעָר֙ וּמֵ֣חֲמָ֔ת וּמֵאִיֵּ֖י הַיָּֽם׃ ",
        "versenonikud": "והיה  ביום ההוא יוסיף אדני  שנית ידו לקנות את שאר עמו אשר ישאר מאשור וממצרים ומפתרוס ומכוש ומעילם ומשנער ומחמת ומאיי הים "
    },
    {
        "bookchapter": "ישעיהו",
        "chapter": "יא",
        "versechapter": "יב",
        "bookseder": "ישעיהו",
        "seder": "ה",
        "verseseder": "יא",
        "versenikud": "וְנָשָׂ֥א נֵס֙ לַגּוֹיִ֔ם וְאָסַ֖ף נִדְחֵ֣י יִשְׂרָאֵ֑ל וּנְפֻצ֤וֹת יְהוּדָה֙ יְקַבֵּ֔ץ מֵאַרְבַּ֖ע כַּנְפ֥וֹת הָאָֽרֶץ׃ ",
        "versenonikud": "ונשא נס לגוים ואסף נדחי ישראל ונפצות יהודה יקבץ מארבע כנפות הארץ "
    },
    {
        "bookchapter": "ישעיהו",
        "chapter": "יא",
        "versechapter": "יג",
        "bookseder": "ישעיהו",
        "seder": "ה",
        "verseseder": "יב",
        "versenikud": "וְסָ֙רָה֙ קִנְאַ֣ת אֶפְרַ֔יִם וְצֹרְרֵ֥י יְהוּדָ֖ה יִכָּרֵ֑תוּ אֶפְרַ֙יִם֙ לֹֽא־ יְקַנֵּ֣א אֶת־ יְהוּדָ֔ה וִֽיהוּדָ֖ה לֹֽא־ יָצֹ֥ר אֶת־ אֶפְרָֽיִם׃ ",
        "versenonikud": "וסרה קנאת אפרים וצררי יהודה יכרתו אפרים לא יקנא את יהודה ויהודה לא יצר את אפרים "
    },
    {
        "bookchapter": "ישעיהו",
        "chapter": "יא",
        "versechapter": "יד",
        "bookseder": "ישעיהו",
        "seder": "ה",
        "verseseder": "יג",
        "versenikud": "וְעָפ֨וּ בְכָתֵ֤ף פְּלִשְׁתִּים֙ יָ֔מָּה יַחְדָּ֖ו יָבֹ֣זּוּ אֶת־ בְּנֵי־ קֶ֑דֶם אֱד֤וֹם וּמוֹאָב֙ מִשְׁל֣וֹח יָדָ֔ם וּבְנֵ֥י עַמּ֖וֹן מִשְׁמַעְתָּֽם׃ ",
        "versenonikud": "ועפו בכתף פלשתים ימה יחדו יבזו את בני קדם אדום ומואב משלוח ידם ובני עמון משמעתם "
    },
    {
        "bookchapter": "ישעיהו",
        "chapter": "יא",
        "versechapter": "טו",
        "bookseder": "ישעיהו",
        "seder": "ה",
        "verseseder": "יד",
        "versenikud": "וְהֶחֱרִ֣ים יְהוָ֗ה אֵ֚ת לְשׁ֣וֹן יָם־ מִצְרַ֔יִם וְהֵנִ֥יף יָד֛וֹ עַל־ הַנָּהָ֖ר בַּעְיָ֣ם רוּח֑וֹ וְהִכָּ֙הוּ֙ לְשִׁבְעָ֣ה נְחָלִ֔ים וְהִדְרִ֖יךְ בַּנְּעָלִֽים׃ ",
        "versenonikud": "והחרים יהוה את לשון ים מצרים והניף ידו על הנהר בעים רוחו והכהו לשבעה נחלים והדריך בנעלים "
    },
    {
        "bookchapter": "ישעיהו",
        "chapter": "יא",
        "versechapter": "טז",
        "bookseder": "ישעיהו",
        "seder": "ה",
        "verseseder": "טו",
        "versenikud": "וְהָיְתָ֣ה מְסִלָּ֔ה לִשְׁאָ֣ר עַמּ֔וֹ אֲשֶׁ֥ר יִשָּׁאֵ֖ר מֵֽאַשּׁ֑וּר כַּאֲשֶׁ֤ר הָֽיְתָה֙ לְיִשְׂרָאֵ֔ל בְּי֥וֹם עֲלֹת֖וֹ מֵאֶ֥רֶץ מִצְרָֽיִם׃ ",
        "versenonikud": "והיתה מסלה לשאר עמו אשר ישאר מאשור כאשר היתה לישראל ביום עלתו מארץ מצרים "
    },
    {
        "bookchapter": "ישעיהו",
        "chapter": "יב",
        "versechapter": "א",
        "bookseder": "ישעיהו",
        "seder": "ה",
        "verseseder": "טז",
        "versenikud": "וְאָֽמַרְתָּ֙ בַּיּ֣וֹם הַה֔וּא אוֹדְךָ֣ יְהוָ֔ה כִּ֥י אָנַ֖פְתָּ בִּ֑י יָשֹׁ֥ב אַפְּךָ֖ וּֽתְנַחֲמֵֽנִי׃ ",
        "versenonikud": "ואמרת ביום ההוא אודך יהוה כי אנפת בי ישב אפך ותנחמני "
    },
    {
        "bookchapter": "ישעיהו",
        "chapter": "יב",
        "versechapter": "ב",
        "bookseder": "ישעיהו",
        "seder": "ה",
        "verseseder": "יז",
        "versenikud": "הִנֵּ֨ה אֵ֧ל יְשׁוּעָתִ֛י אֶבְטַ֖ח וְלֹ֣א אֶפְחָ֑ד כִּֽי־ עָזִּ֤י וְזִמְרָת֙ יָ֣הּ יְהוָ֔ה וַֽיְהִי־ לִ֖י לִֽישׁוּעָֽה׃ ",
        "versenonikud": "הנה אל ישועתי אבטח ולא אפחד כי עזי וזמרת יה יהוה ויהי לי לישועה "
    },
    {
        "bookchapter": "ישעיהו",
        "chapter": "יב",
        "versechapter": "ג",
        "bookseder": "ישעיהו",
        "seder": "ה",
        "verseseder": "יח",
        "versenikud": "וּשְׁאַבְתֶּם־ מַ֖יִם בְּשָׂשׂ֑וֹן מִמַּעַיְנֵ֖י הַיְשׁוּעָֽה׃ ",
        "versenonikud": "ושאבתם מים בששון ממעיני הישועה "
    },
    {
        "bookchapter": "ישעיהו",
        "chapter": "יב",
        "versechapter": "ד",
        "bookseder": "ישעיהו",
        "seder": "ה",
        "verseseder": "יט",
        "versenikud": "וַאֲמַרְתֶּ֞ם בַּיּ֣וֹם הַה֗וּא הוֹד֤וּ לַֽיהוָה֙ קִרְא֣וּ בִשְׁמ֔וֹ הוֹדִ֥יעוּ בָֽעַמִּ֖ים עֲלִֽילֹתָ֑יו הַזְכִּ֕ירוּ כִּ֥י נִשְׂגָּ֖ב שְׁמֽוֹ׃ ",
        "versenonikud": "ואמרתם ביום ההוא הודו ליהוה קראו בשמו הודיעו בעמים עלילתיו הזכירו כי נשגב שמו "
    },
    {
        "bookchapter": "ישעיהו",
        "chapter": "יב",
        "versechapter": "ה",
        "bookseder": "ישעיהו",
        "seder": "ה",
        "verseseder": "כ",
        "versenikud": "זַמְּר֣וּ יְהוָ֔ה כִּ֥י גֵא֖וּת עָשָׂ֑ה מידעת מוּדַ֥עַת זֹ֖את בְּכָל־ הָאָֽרֶץ׃ ",
        "versenonikud": "זמרו יהוה כי גאות עשה מידעת מודעת זאת בכל הארץ "
    },
    {
        "bookchapter": "ישעיהו",
        "chapter": "יב",
        "versechapter": "ו",
        "bookseder": "ישעיהו",
        "seder": "ה",
        "verseseder": "כא",
        "versenikud": "צַהֲלִ֥י וָרֹ֖נִּי יוֹשֶׁ֣בֶת צִיּ֑וֹן כִּֽי־ גָד֥וֹל בְּקִרְבֵּ֖ךְ קְד֥וֹשׁ יִשְׂרָאֵֽל׃ ",
        "versenonikud": "צהלי ורני יושבת ציון כי גדול בקרבך קדוש ישראל "
    },
    {
        "bookchapter": "ישעיהו",
        "chapter": "יג",
        "versechapter": "א",
        "bookseder": "ישעיהו",
        "seder": "ה",
        "verseseder": "כב",
        "versenikud": "מַשָּׂ֖א בָּבֶ֑ל אֲשֶׁ֣ר חָזָ֔ה יְשַׁעְיָ֖הוּ בֶּן־ אָמֽוֹץ׃ ",
        "versenonikud": "משא בבל אשר חזה ישעיהו בן אמוץ "
    },
    {
        "bookchapter": "ישעיהו",
        "chapter": "יג",
        "versechapter": "ב",
        "bookseder": "ישעיהו",
        "seder": "ה",
        "verseseder": "כג",
        "versenikud": "עַ֤ל הַר־ נִשְׁפֶּה֙ שְֽׂאוּ־ נֵ֔ס הָרִ֥ימוּ ק֖וֹל לָהֶ֑ם הָנִ֣יפוּ יָ֔ד וְיָבֹ֖אוּ פִּתְחֵ֥י נְדִיבִֽים׃ ",
        "versenonikud": "על הר נשפה שאו נס הרימו קול להם הניפו יד ויבאו פתחי נדיבים "
    },
    {
        "bookchapter": "ישעיהו",
        "chapter": "יג",
        "versechapter": "ג",
        "bookseder": "ישעיהו",
        "seder": "ה",
        "verseseder": "כד",
        "versenikud": "אֲנִ֥י צִוֵּ֖יתִי לִמְקֻדָּשָׁ֑י גַּ֣ם קָרָ֤אתִי גִבּוֹרַי֙ לְאַפִּ֔י עַלִּיזֵ֖י גַּאֲוָתִֽי׃ ",
        "versenonikud": "אני צויתי למקדשי גם קראתי גבורי לאפי עליזי גאותי "
    },
    {
        "bookchapter": "ישעיהו",
        "chapter": "יג",
        "versechapter": "ד",
        "bookseder": "ישעיהו",
        "seder": "ה",
        "verseseder": "כה",
        "versenikud": "ק֥וֹל הָמ֛וֹן בֶּֽהָרִ֖ים דְּמ֣וּת עַם־ רָ֑ב ק֠וֹל שְׁא֞וֹן מַמְלְכ֤וֹת גּוֹיִם֙ נֶֽאֱסָפִ֔ים יְהוָ֣ה צְבָא֔וֹת מְפַקֵּ֖ד צְבָ֥א מִלְחָמָֽה׃ ",
        "versenonikud": "קול המון בהרים דמות עם רב קול שאון ממלכות גוים נאספים יהוה צבאות מפקד צבא מלחמה "
    },
    {
        "bookchapter": "ישעיהו",
        "chapter": "יג",
        "versechapter": "ה",
        "bookseder": "ישעיהו",
        "seder": "ה",
        "verseseder": "כו",
        "versenikud": "בָּאִ֛ים מֵאֶ֥רֶץ מֶרְחָ֖ק מִקְצֵ֣ה הַשָּׁמָ֑יִם יְהוָה֙ וּכְלֵ֣י זַעְמ֔וֹ לְחַבֵּ֖ל כָּל־ הָאָֽרֶץ׃ ",
        "versenonikud": "באים מארץ מרחק מקצה השמים יהוה וכלי זעמו לחבל כל הארץ "
    },
    {
        "bookchapter": "ישעיהו",
        "chapter": "יג",
        "versechapter": "ו",
        "bookseder": "ישעיהו",
        "seder": "ה",
        "verseseder": "כז",
        "versenikud": "הֵילִ֕ילוּ כִּ֥י קָר֖וֹב י֣וֹם יְהוָ֑ה כְּשֹׁ֖ד מִשַּׁדַּ֥י יָבֽוֹא׃ ",
        "versenonikud": "הילילו כי קרוב יום יהוה כשד משדי יבוא "
    },
    {
        "bookchapter": "ישעיהו",
        "chapter": "יג",
        "versechapter": "ז",
        "bookseder": "ישעיהו",
        "seder": "ה",
        "verseseder": "כח",
        "versenikud": "עַל־ כֵּ֖ן כָּל־ יָדַ֣יִם תִּרְפֶּ֑ינָה וְכָל־ לְבַ֥ב אֱנ֖וֹשׁ יִמָּס׃ ",
        "versenonikud": "על כן כל ידים תרפינה וכל לבב אנוש ימס "
    },
    {
        "bookchapter": "ישעיהו",
        "chapter": "יג",
        "versechapter": "ח",
        "bookseder": "ישעיהו",
        "seder": "ה",
        "verseseder": "כט",
        "versenikud": "וְֽנִבְהָ֓לוּ ׀ צִירִ֤ים וַֽחֲבָלִים֙ יֹֽאחֵז֔וּן כַּיּוֹלֵדָ֖ה יְחִיל֑וּן אִ֤ישׁ אֶל־ רֵעֵ֙הוּ֙ יִתְמָ֔הוּ פְּנֵ֥י לְהָבִ֖ים פְּנֵיהֶֽם׃ ",
        "versenonikud": "ונבהלו  צירים וחבלים יאחזון כיולדה יחילון איש אל רעהו יתמהו פני להבים פניהם "
    },
    {
        "bookchapter": "ישעיהו",
        "chapter": "יג",
        "versechapter": "ט",
        "bookseder": "ישעיהו",
        "seder": "ה",
        "verseseder": "ל",
        "versenikud": "הִנֵּ֤ה יוֹם־ יְהוָה֙ בָּ֔א אַכְזָרִ֥י וְעֶבְרָ֖ה וַחֲר֣וֹן אָ֑ף לָשׂ֤וּם הָאָ֙רֶץ֙ לְשַׁמָּ֔ה וְחַטָּאֶ֖יהָ יַשְׁמִ֥יד מִמֶּֽנָּה׃ ",
        "versenonikud": "הנה יום יהוה בא אכזרי ועברה וחרון אף לשום הארץ לשמה וחטאיה ישמיד ממנה "
    },
    {
        "bookchapter": "ישעיהו",
        "chapter": "יג",
        "versechapter": "י",
        "bookseder": "ישעיהו",
        "seder": "ה",
        "verseseder": "לא",
        "versenikud": "כִּֽי־ כוֹכְבֵ֤י הַשָּׁמַ֙יִם֙ וּכְסִ֣ילֵיהֶ֔ם לֹ֥א יָהֵ֖לּוּ אוֹרָ֑ם חָשַׁ֤ךְ הַשֶּׁ֙מֶשׁ֙ בְּצֵאת֔וֹ וְיָרֵ֖חַ לֹֽא־ יַגִּ֥יהַ אוֹרֽוֹ׃ ",
        "versenonikud": "כי כוכבי השמים וכסיליהם לא יהלו אורם חשך השמש בצאתו וירח לא יגיה אורו "
    },
    {
        "bookchapter": "ישעיהו",
        "chapter": "יג",
        "versechapter": "יא",
        "bookseder": "ישעיהו",
        "seder": "ה",
        "verseseder": "לב",
        "versenikud": "וּפָקַדְתִּ֤י עַל־ תֵּבֵל֙ רָעָ֔ה וְעַל־ רְשָׁעִ֖ים עֲוֺנָ֑ם וְהִשְׁבַּתִּי֙ גְּא֣וֹן זֵדִ֔ים וְגַאֲוַ֥ת עָרִיצִ֖ים אַשְׁפִּֽיל׃ ",
        "versenonikud": "ופקדתי על תבל רעה ועל רשעים עונם והשבתי גאון זדים וגאות עריצים אשפיל "
    },
    {
        "bookchapter": "ישעיהו",
        "chapter": "יג",
        "versechapter": "יב",
        "bookseder": "ישעיהו",
        "seder": "ה",
        "verseseder": "לג",
        "versenikud": "אוֹקִ֥יר אֱנ֖וֹשׁ מִפָּ֑ז וְאָדָ֖ם מִכֶּ֥תֶם אוֹפִֽיר׃ ",
        "versenonikud": "אוקיר אנוש מפז ואדם מכתם אופיר "
    },
    {
        "bookchapter": "ישעיהו",
        "chapter": "יג",
        "versechapter": "יג",
        "bookseder": "ישעיהו",
        "seder": "ה",
        "verseseder": "לד",
        "versenikud": "עַל־ כֵּן֙ שָׁמַ֣יִם אַרְגִּ֔יז וְתִרְעַ֥שׁ הָאָ֖רֶץ מִמְּקוֹמָ֑הּ בְּעֶבְרַת֙ יְהוָ֣ה צְבָא֔וֹת וּבְי֖וֹם חֲר֥וֹן אַפּֽוֹ׃ ",
        "versenonikud": "על כן שמים ארגיז ותרעש הארץ ממקומה בעברת יהוה צבאות וביום חרון אפו "
    },
    {
        "bookchapter": "ישעיהו",
        "chapter": "יג",
        "versechapter": "יד",
        "bookseder": "ישעיהו",
        "seder": "ה",
        "verseseder": "לה",
        "versenikud": "וְהָיָה֙ כִּצְבִ֣י מֻדָּ֔ח וּכְצֹ֖אן וְאֵ֣ין מְקַבֵּ֑ץ אִ֤ישׁ אֶל־ עַמּוֹ֙ יִפְנ֔וּ וְאִ֥ישׁ אֶל־ אַרְצ֖וֹ יָנֽוּסוּ׃ ",
        "versenonikud": "והיה כצבי מדח וכצאן ואין מקבץ איש אל עמו יפנו ואיש אל ארצו ינוסו "
    },
    {
        "bookchapter": "ישעיהו",
        "chapter": "יג",
        "versechapter": "טו",
        "bookseder": "ישעיהו",
        "seder": "ה",
        "verseseder": "לו",
        "versenikud": "כָּל־ הַנִּמְצָ֖א יִדָּקֵ֑ר וְכָל־ הַנִּסְפֶּ֖ה יִפּ֥וֹל בֶּחָֽרֶב׃ ",
        "versenonikud": "כל הנמצא ידקר וכל הנספה יפול בחרב "
    },
    {
        "bookchapter": "ישעיהו",
        "chapter": "יג",
        "versechapter": "טז",
        "bookseder": "ישעיהו",
        "seder": "ה",
        "verseseder": "לז",
        "versenikud": "וְעֹלְלֵיהֶ֥ם יְרֻטְּשׁ֖וּ לְעֵֽינֵיהֶ֑ם יִשַּׁ֙סּוּ֙ בָּֽתֵּיהֶ֔ם וּנְשֵׁיהֶ֖ם תשגלנה תִּשָּׁכַֽבְנָה׃ ",
        "versenonikud": "ועלליהם ירטשו לעיניהם ישסו בתיהם ונשיהם תשגלנה תשכבנה "
    },
    {
        "bookchapter": "ישעיהו",
        "chapter": "יג",
        "versechapter": "יז",
        "bookseder": "ישעיהו",
        "seder": "ה",
        "verseseder": "לח",
        "versenikud": "הִנְנִ֛י מֵעִ֥יר עֲלֵיהֶ֖ם אֶת־ מָדָ֑י אֲשֶׁר־ כֶּ֙סֶף֙ לֹ֣א יַחְשֹׁ֔בוּ וְזָהָ֖ב לֹ֥א יַחְפְּצוּ־ בֽוֹ׃ ",
        "versenonikud": "הנני מעיר עליהם את מדי אשר כסף לא יחשבו וזהב לא יחפצו בו "
    },
    {
        "bookchapter": "ישעיהו",
        "chapter": "יג",
        "versechapter": "יח",
        "bookseder": "ישעיהו",
        "seder": "ה",
        "verseseder": "לט",
        "versenikud": "וּקְשָׁת֖וֹת נְעָרִ֣ים תְּרַטַּ֑שְׁנָה וּפְרִי־ בֶ֙טֶן֙ לֹ֣א יְרַחֵ֔מוּ עַל־ בָּנִ֖ים לֹֽא־ תָח֥וּס עֵינָֽם׃ ",
        "versenonikud": "וקשתות נערים תרטשנה ופרי בטן לא ירחמו על בנים לא תחוס עינם "
    },
    {
        "bookchapter": "ישעיהו",
        "chapter": "יג",
        "versechapter": "יט",
        "bookseder": "ישעיהו",
        "seder": "ה",
        "verseseder": "מ",
        "versenikud": "וְהָיְתָ֤ה בָבֶל֙ צְבִ֣י מַמְלָכ֔וֹת תִּפְאֶ֖רֶת גְּא֣וֹן כַּשְׂדִּ֑ים כְּמַהְפֵּכַ֣ת אֱלֹהִ֔ים אֶת־ סְדֹ֖ם וְאֶת־ עֲמֹרָֽה׃ ",
        "versenonikud": "והיתה בבל צבי ממלכות תפארת גאון כשדים כמהפכת אלהים את סדם ואת עמרה "
    },
    {
        "bookchapter": "ישעיהו",
        "chapter": "יג",
        "versechapter": "כ",
        "bookseder": "ישעיהו",
        "seder": "ה",
        "verseseder": "מא",
        "versenikud": "לֹֽא־ תֵשֵׁ֣ב לָנֶ֔צַח וְלֹ֥א תִשְׁכֹּ֖ן עַד־ דּ֣וֹר וָד֑וֹר וְלֹֽא־ יַהֵ֥ל שָׁם֙ עֲרָבִ֔י וְרֹעִ֖ים לֹא־ יַרְבִּ֥צוּ שָֽׁם׃ ",
        "versenonikud": "לא תשב לנצח ולא תשכן עד דור ודור ולא יהל שם ערבי ורעים לא ירבצו שם "
    },
    {
        "bookchapter": "ישעיהו",
        "chapter": "יג",
        "versechapter": "כא",
        "bookseder": "ישעיהו",
        "seder": "ה",
        "verseseder": "מב",
        "versenikud": "וְרָבְצוּ־ שָׁ֣ם צִיִּ֔ים וּמָלְא֥וּ בָתֵּיהֶ֖ם אֹחִ֑ים וְשָׁ֤כְנוּ שָׁם֙ בְּנ֣וֹת יַֽעֲנָ֔ה וּשְׂעִירִ֖ים יְרַקְּדוּ־ שָֽׁם׃ ",
        "versenonikud": "ורבצו שם ציים ומלאו בתיהם אחים ושכנו שם בנות יענה ושעירים ירקדו שם "
    },
    {
        "bookchapter": "ישעיהו",
        "chapter": "יג",
        "versechapter": "כב",
        "bookseder": "ישעיהו",
        "seder": "ה",
        "verseseder": "מג",
        "versenikud": "וְעָנָ֤ה אִיִּים֙ בְּאַלְמנוֹתָ֔יו וְתַנִּ֖ים בְּהֵ֣יכְלֵי עֹ֑נֶג וְקָר֤וֹב לָבוֹא֙ עִתָּ֔הּ וְיָמֶ֖יהָ לֹ֥א יִמָּשֵֽׁכוּ׃ ",
        "versenonikud": "וענה איים באלמנותיו ותנים בהיכלי ענג וקרוב לבוא עתה וימיה לא ימשכו "
    },
    {
        "bookchapter": "ישעיהו",
        "chapter": "יד",
        "versechapter": "א",
        "bookseder": "ישעיהו",
        "seder": "ה",
        "verseseder": "מד",
        "versenikud": "כִּי֩ יְרַחֵ֨ם יְהוָ֜ה אֶֽת־ יַעֲקֹ֗ב וּבָחַ֥ר עוֹד֙ בְּיִשְׂרָאֵ֔ל וְהִנִּיחָ֖ם עַל־ אַדְמָתָ֑ם וְנִלְוָ֤ה הַגֵּר֙ עֲלֵיהֶ֔ם וְנִסְפְּח֖וּ עַל־ בֵּ֥ית יַעֲקֹֽב׃ ",
        "versenonikud": "כי ירחם יהוה את יעקב ובחר עוד בישראל והניחם על אדמתם ונלוה הגר עליהם ונספחו על בית יעקב "
    }
]