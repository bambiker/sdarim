[
    {
        "bookchapter": "ישעיהו",
        "chapter": "יח",
        "versechapter": "א",
        "bookseder": "ישעיהו",
        "seder": "ז",
        "verseseder": "כה",
        "versenikud": "ה֥וֹי אֶ֖רֶץ צִלְצַ֣ל כְּנָפָ֑יִם אֲשֶׁ֥ר מֵעֵ֖בֶר לְנַֽהֲרֵי־ כֽוּשׁ׃ ",
        "versenonikud": "הוי ארץ צלצל כנפים אשר מעבר לנהרי כוש "
    },
    {
        "bookchapter": "ישעיהו",
        "chapter": "יח",
        "versechapter": "ב",
        "bookseder": "ישעיהו",
        "seder": "ז",
        "verseseder": "כו",
        "versenikud": "הַשֹּׁלֵ֨חַ בַּיָּ֜ם צִירִ֗ים וּבִכְלֵי־ גֹמֶא֮ עַל־ פְּנֵי־ מַיִם֒ לְכ֣וּ ׀ מַלְאָכִ֣ים קַלִּ֗ים אֶל־ גּוֹי֙ מְמֻשָּׁ֣ךְ וּמוֹרָ֔ט אֶל־ עַ֥ם נוֹרָ֖א מִן־ ה֣וּא וָהָ֑לְאָה גּ֚וֹי קַו־ קָ֣ו וּמְבוּסָ֔ה אֲשֶׁר־ בָּזְא֥וּ נְהָרִ֖ים אַרְצֽוֹ׃ ",
        "versenonikud": "השלח בים צירים ובכלי גמא על פני מים לכו  מלאכים קלים אל גוי ממשך ומורט אל עם נורא מן הוא והלאה גוי קו קו ומבוסה אשר בזאו נהרים ארצו "
    },
    {
        "bookchapter": "ישעיהו",
        "chapter": "יח",
        "versechapter": "ג",
        "bookseder": "ישעיהו",
        "seder": "ז",
        "verseseder": "כז",
        "versenikud": "כָּל־ יֹשְׁבֵ֥י תֵבֵ֖ל וְשֹׁ֣כְנֵי אָ֑רֶץ כִּנְשֹׂא־ נֵ֤ס הָרִים֙ תִּרְא֔וּ וְכִתְקֹ֥עַ שׁוֹפָ֖ר תִּשְׁמָֽעוּ׃ ",
        "versenonikud": "כל ישבי תבל ושכני ארץ כנשא נס הרים תראו וכתקע שופר תשמעו "
    },
    {
        "bookchapter": "ישעיהו",
        "chapter": "יח",
        "versechapter": "ד",
        "bookseder": "ישעיהו",
        "seder": "ז",
        "verseseder": "כח",
        "versenikud": "כִּי֩ כֹ֨ה אָמַ֤ר יְהוָה֙ אֵלַ֔י אשקוטה אֶשְׁקֳטָ֖ה וְאַבִּ֣יטָה בִמְכוֹנִ֑י כְּחֹ֥ם צַח֙ עֲלֵי־ א֔וֹר כְּעָ֥ב טַ֖ל בְּחֹ֥ם קָצִֽיר׃ ",
        "versenonikud": "כי כה אמר יהוה אלי אשקוטה אשקטה ואביטה במכוני כחם צח עלי אור כעב טל בחם קציר "
    },
    {
        "bookchapter": "ישעיהו",
        "chapter": "יח",
        "versechapter": "ה",
        "bookseder": "ישעיהו",
        "seder": "ז",
        "verseseder": "כט",
        "versenikud": "כִּֽי־ לִפְנֵ֤י קָצִיר֙ כְּתָם־ פֶּ֔רַח וּבֹ֥סֶר גֹּמֵ֖ל יִֽהְיֶ֣ה נִצָּ֑ה וְכָרַ֤ת הַזַּלְזַלִּים֙ בַּמַּזְמֵר֔וֹת וְאֶת־ הַנְּטִישׁ֖וֹת הֵסִ֥יר הֵתַֽז׃ ",
        "versenonikud": "כי לפני קציר כתם פרח ובסר גמל יהיה נצה וכרת הזלזלים במזמרות ואת הנטישות הסיר התז "
    },
    {
        "bookchapter": "ישעיהו",
        "chapter": "יח",
        "versechapter": "ו",
        "bookseder": "ישעיהו",
        "seder": "ז",
        "verseseder": "ל",
        "versenikud": "יֵעָזְב֤וּ יַחְדָּו֙ לְעֵ֣יט הָרִ֔ים וּֽלְבֶהֱמַ֖ת הָאָ֑רֶץ וְקָ֤ץ עָלָיו֙ הָעַ֔יִט וְכָל־ בֶּהֱמַ֥ת הָאָ֖רֶץ עָלָ֥יו תֶּחֱרָֽף׃ ",
        "versenonikud": "יעזבו יחדו לעיט הרים ולבהמת הארץ וקץ עליו העיט וכל בהמת הארץ עליו תחרף "
    },
    {
        "bookchapter": "ישעיהו",
        "chapter": "יח",
        "versechapter": "ז",
        "bookseder": "ישעיהו",
        "seder": "ז",
        "verseseder": "לא",
        "versenikud": "בָּעֵת֩ הַהִ֨יא יֽוּבַל־ שַׁ֜י לַיהוָ֣ה צְבָא֗וֹת עַ֚ם מְמֻשָּׁ֣ךְ וּמוֹרָ֔ט וּמֵעַ֥ם נוֹרָ֖א מִן־ ה֣וּא וָהָ֑לְאָה גּ֣וֹי ׀ קַו־ קָ֣ו וּמְבוּסָ֗ה אֲשֶׁ֨ר בָּזְא֤וּ נְהָרִים֙ אַרְצ֔וֹ אֶל־ מְק֛וֹם שֵׁם־ יְהוָ֥ה צְבָא֖וֹת הַר־ צִיּֽוֹן׃ ",
        "versenonikud": "בעת ההיא יובל שי ליהוה צבאות עם ממשך ומורט ומעם נורא מן הוא והלאה גוי  קו קו ומבוסה אשר בזאו נהרים ארצו אל מקום שם יהוה צבאות הר ציון "
    }
]