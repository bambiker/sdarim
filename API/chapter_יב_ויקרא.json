[
    {
        "bookchapter": "ויקרא",
        "chapter": "יב",
        "versechapter": "א",
        "bookseder": "ויקרא",
        "seder": "ז",
        "verseseder": "א",
        "parasha": "תזריע",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "יב",
        "versechapter": "ב",
        "bookseder": "ויקרא",
        "seder": "ז",
        "verseseder": "ב",
        "parasha": "תזריע",
        "versenikud": "דַּבֵּ֞ר אֶל־ בְּנֵ֤י יִשְׂרָאֵל֙ לֵאמֹ֔ר אִשָּׁה֙ כִּ֣י תַזְרִ֔יעַ וְיָלְדָ֖ה זָכָ֑ר וְטָֽמְאָה֙ שִׁבְעַ֣ת יָמִ֔ים כִּימֵ֛י נִדַּ֥ת דְּוֺתָ֖הּ תִּטְמָֽא׃ ",
        "versenonikud": "דבר אל בני ישראל לאמר אשה כי תזריע וילדה זכר וטמאה שבעת ימים כימי נדת דותה תטמא "
    },
    {
        "bookchapter": "ויקרא",
        "chapter": "יב",
        "versechapter": "ג",
        "bookseder": "ויקרא",
        "seder": "ז",
        "verseseder": "ג",
        "parasha": "תזריע",
        "versenikud": "וּבַיּ֖וֹם הַשְּׁמִינִ֑י יִמּ֖וֹל בְּשַׂ֥ר עָרְלָתֽוֹ׃ ",
        "versenonikud": "וביום השמיני ימול בשר ערלתו "
    },
    {
        "bookchapter": "ויקרא",
        "chapter": "יב",
        "versechapter": "ד",
        "bookseder": "ויקרא",
        "seder": "ז",
        "verseseder": "ד",
        "parasha": "תזריע",
        "versenikud": "וּשְׁלֹשִׁ֥ים יוֹם֙ וּשְׁלֹ֣שֶׁת יָמִ֔ים תֵּשֵׁ֖ב בִּדְמֵ֣י טָהֳרָ֑ה בְּכָל־ קֹ֣דֶשׁ לֹֽא־ תִגָּ֗ע וְאֶל־ הַמִּקְדָּשׁ֙ לֹ֣א תָבֹ֔א עַד־ מְלֹ֖את יְמֵ֥י טָהֳרָֽהּ׃ ",
        "versenonikud": "ושלשים יום ושלשת ימים תשב בדמי טהרה בכל קדש לא תגע ואל המקדש לא תבא עד מלאת ימי טהרה "
    },
    {
        "bookchapter": "ויקרא",
        "chapter": "יב",
        "versechapter": "ה",
        "bookseder": "ויקרא",
        "seder": "ז",
        "verseseder": "ה",
        "parasha": "תזריע",
        "versenikud": "וְאִם־ נְקֵבָ֣ה תֵלֵ֔ד וְטָמְאָ֥ה שְׁבֻעַ֖יִם כְּנִדָּתָ֑הּ וְשִׁשִּׁ֥ים יוֹם֙ וְשֵׁ֣שֶׁת יָמִ֔ים תֵּשֵׁ֖ב עַל־ דְּמֵ֥י טָהֳרָֽה׃ ",
        "versenonikud": "ואם נקבה תלד וטמאה שבעים כנדתה וששים יום וששת ימים תשב על דמי טהרה "
    },
    {
        "bookchapter": "ויקרא",
        "chapter": "יב",
        "versechapter": "ו",
        "bookseder": "ויקרא",
        "seder": "ז",
        "verseseder": "ו",
        "parasha": "תזריע",
        "versenikud": "וּבִמְלֹ֣את ׀ יְמֵ֣י טָהֳרָ֗הּ לְבֵן֮ א֣וֹ לְבַת֒ תָּבִ֞יא כֶּ֤בֶשׂ בֶּן־ שְׁנָתוֹ֙ לְעֹלָ֔ה וּבֶן־ יוֹנָ֥ה אוֹ־ תֹ֖ר לְחַטָּ֑את אֶל־ פֶּ֥תַח אֹֽהֶל־ מוֹעֵ֖ד אֶל־ הַכֹּהֵֽן׃ ",
        "versenonikud": "ובמלאת  ימי טהרה לבן או לבת תביא כבש בן שנתו לעלה ובן יונה או תר לחטאת אל פתח אהל מועד אל הכהן "
    },
    {
        "bookchapter": "ויקרא",
        "chapter": "יב",
        "versechapter": "ז",
        "bookseder": "ויקרא",
        "seder": "ז",
        "verseseder": "ז",
        "parasha": "תזריע",
        "versenikud": "וְהִקְרִיב֞וֹ לִפְנֵ֤י יְהוָה֙ וְכִפֶּ֣ר עָלֶ֔יהָ וְטָהֲרָ֖ה מִמְּקֹ֣ר דָּמֶ֑יהָ זֹ֤את תּוֹרַת֙ הַיֹּלֶ֔דֶת לַזָּכָ֖ר א֥וֹ לַנְּקֵבָֽה׃ ",
        "versenonikud": "והקריבו לפני יהוה וכפר עליה וטהרה ממקר דמיה זאת תורת הילדת לזכר או לנקבה "
    },
    {
        "bookchapter": "ויקרא",
        "chapter": "יב",
        "versechapter": "ח",
        "bookseder": "ויקרא",
        "seder": "ז",
        "verseseder": "ח",
        "parasha": "תזריע",
        "versenikud": "וְאִם־ לֹ֨א תִמְצָ֣א יָדָהּ֮ דֵּ֣י שֶׂה֒ וְלָקְחָ֣ה שְׁתֵּֽי־ תֹרִ֗ים א֤וֹ שְׁנֵי֙ בְּנֵ֣י יוֹנָ֔ה אֶחָ֥ד לְעֹלָ֖ה וְאֶחָ֣ד לְחַטָּ֑את וְכִפֶּ֥ר עָלֶ֛יהָ הַכֹּהֵ֖ן וְטָהֵֽרָה׃ ",
        "versenonikud": "ואם לא תמצא ידה די שה ולקחה שתי תרים או שני בני יונה אחד לעלה ואחד לחטאת וכפר עליה הכהן וטהרה "
    }
]