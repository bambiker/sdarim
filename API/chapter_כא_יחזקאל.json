[
    {
        "bookchapter": "יחזקאל",
        "chapter": "כא",
        "versechapter": "א",
        "bookseder": "יחזקאל",
        "seder": "יב",
        "verseseder": "ה",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "כא",
        "versechapter": "ב",
        "bookseder": "יחזקאל",
        "seder": "יב",
        "verseseder": "ו",
        "versenikud": "בֶּן־ אָדָ֗ם שִׂ֤ים פָּנֶ֙יךָ֙ דֶּ֣רֶךְ תֵּימָ֔נָה וְהַטֵּ֖ף אֶל־ דָּר֑וֹם וְהִנָּבֵ֛א אֶל־ יַ֥עַר הַשָּׂדֶ֖ה נֶֽגֶב׃ ",
        "versenonikud": "בן אדם שים פניך דרך תימנה והטף אל דרום והנבא אל יער השדה נגב "
    },
    {
        "bookchapter": "יחזקאל",
        "chapter": "כא",
        "versechapter": "ג",
        "bookseder": "יחזקאל",
        "seder": "יב",
        "verseseder": "ז",
        "versenikud": "וְאָֽמַרְתָּ֙ לְיַ֣עַר הַנֶּ֔גֶב שְׁמַ֖ע דְּבַר־ יְהוָ֑ה כֹּֽה־ אָמַ֣ר אֲדֹנָ֣י יְהוִ֡ה הִנְנִ֣י מַֽצִּית־ בְּךָ֣ ׀ אֵ֡שׁ וְאָכְלָ֣ה בְךָ֣ כָל־ עֵֽץ־ לַח֩ וְכָל־ עֵ֨ץ יָבֵ֤שׁ לֹֽא־ תִכְבֶּה֙ לַהֶ֣בֶת שַׁלְהֶ֔בֶת וְנִצְרְבוּ־ בָ֥הּ כָּל־ פָּנִ֖ים מִנֶּ֥גֶב צָפֽוֹנָה׃ ",
        "versenonikud": "ואמרת ליער הנגב שמע דבר יהוה כה אמר אדני יהוה הנני מצית בך  אש ואכלה בך כל עץ לח וכל עץ יבש לא תכבה להבת שלהבת ונצרבו בה כל פנים מנגב צפונה "
    },
    {
        "bookchapter": "יחזקאל",
        "chapter": "כא",
        "versechapter": "ד",
        "bookseder": "יחזקאל",
        "seder": "יב",
        "verseseder": "ח",
        "versenikud": "וְרָאוּ֙ כָּל־ בָּשָׂ֔ר כִּ֛י אֲנִ֥י יְהוָ֖ה בִּֽעַרְתִּ֑יהָ לֹ֖א תִּכְבֶּֽה׃ ",
        "versenonikud": "וראו כל בשר כי אני יהוה בערתיה לא תכבה "
    },
    {
        "bookchapter": "יחזקאל",
        "chapter": "כא",
        "versechapter": "ה",
        "bookseder": "יחזקאל",
        "seder": "יב",
        "verseseder": "ט",
        "versenikud": "וָאֹמַ֕ר אֲהָ֖הּ אֲדֹנָ֣י יְהוִ֑ה הֵ֚מָּה אֹמְרִ֣ים לִ֔י הֲלֹ֛א מְמַשֵּׁ֥ל מְשָׁלִ֖ים הֽוּא׃ ",
        "versenonikud": "ואמר אהה אדני יהוה המה אמרים לי הלא ממשל משלים הוא "
    },
    {
        "bookchapter": "יחזקאל",
        "chapter": "כא",
        "versechapter": "ו",
        "bookseder": "יחזקאל",
        "seder": "יב",
        "verseseder": "י",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "כא",
        "versechapter": "ז",
        "bookseder": "יחזקאל",
        "seder": "יב",
        "verseseder": "יא",
        "versenikud": "בֶּן־ אָדָ֗ם שִׂ֤ים פָּנֶ֙יךָ֙ אֶל־ יְר֣וּשָׁלִַ֔ם וְהַטֵּ֖ף אֶל־ מִקְדָּשִׁ֑ים וְהִנָּבֵ֖א אֶל־ אַדְמַ֥ת יִשְׂרָאֵֽל׃ ",
        "versenonikud": "בן אדם שים פניך אל ירושלם והטף אל מקדשים והנבא אל אדמת ישראל "
    },
    {
        "bookchapter": "יחזקאל",
        "chapter": "כא",
        "versechapter": "ח",
        "bookseder": "יחזקאל",
        "seder": "יב",
        "verseseder": "יב",
        "versenikud": "וְאָמַרְתָּ֞ לְאַדְמַ֣ת יִשְׂרָאֵ֗ל כֹּ֚ה אָמַ֣ר יְהוָ֔ה הִנְנִ֣י אֵלַ֔יִךְ וְהוֹצֵאתִ֥י חַרְבִּ֖י מִתַּעְרָ֑הּ וְהִכְרַתִּ֥י מִמֵּ֖ךְ צַדִּ֥יק וְרָשָֽׁע׃ ",
        "versenonikud": "ואמרת לאדמת ישראל כה אמר יהוה הנני אליך והוצאתי חרבי מתערה והכרתי ממך צדיק ורשע "
    },
    {
        "bookchapter": "יחזקאל",
        "chapter": "כא",
        "versechapter": "ט",
        "bookseder": "יחזקאל",
        "seder": "יב",
        "verseseder": "יג",
        "versenikud": "יַ֛עַן אֲשֶׁר־ הִכְרַ֥תִּי מִמֵּ֖ךְ צַדִּ֣יק וְרָשָׁ֑ע לָ֠כֵן תֵּצֵ֨א חַרְבִּ֧י מִתַּעְרָ֛הּ אֶל־ כָּל־ בָּשָׂ֖ר מִנֶּ֥גֶב צָפֽוֹן׃ ",
        "versenonikud": "יען אשר הכרתי ממך צדיק ורשע לכן תצא חרבי מתערה אל כל בשר מנגב צפון "
    },
    {
        "bookchapter": "יחזקאל",
        "chapter": "כא",
        "versechapter": "י",
        "bookseder": "יחזקאל",
        "seder": "יב",
        "verseseder": "יד",
        "versenikud": "וְיָֽדְעוּ֙ כָּל־ בָּשָׂ֔ר כִּ֚י אֲנִ֣י יְהוָ֔ה הוֹצֵ֥אתִי חַרְבִּ֖י מִתַּעְרָ֑הּ לֹ֥א תָשׁ֖וּב עֽוֹד׃ ",
        "versenonikud": "וידעו כל בשר כי אני יהוה הוצאתי חרבי מתערה לא תשוב עוד "
    },
    {
        "bookchapter": "יחזקאל",
        "chapter": "כא",
        "versechapter": "יא",
        "bookseder": "יחזקאל",
        "seder": "יב",
        "verseseder": "טו",
        "versenikud": "וְאַתָּ֥ה בֶן־ אָדָ֖ם הֵֽאָנַ֑ח בְּשִׁבְר֤וֹן מָתְנַ֙יִם֙ וּבִמְרִיר֔וּת תֵּֽאָנַ֖ח לְעֵינֵיהֶֽם׃ ",
        "versenonikud": "ואתה בן אדם האנח בשברון מתנים ובמרירות תאנח לעיניהם "
    },
    {
        "bookchapter": "יחזקאל",
        "chapter": "כא",
        "versechapter": "יב",
        "bookseder": "יחזקאל",
        "seder": "יב",
        "verseseder": "טז",
        "versenikud": "וְהָיָה֙ כִּֽי־ יֹאמְר֣וּ אֵלֶ֔יךָ עַל־ מָ֖ה אַתָּ֣ה נֶאֱנָ֑ח וְאָמַרְתָּ֡ אֶל־ שְׁמוּעָ֣ה כִֽי־ בָאָ֡ה וְנָמֵ֣ס כָּל־ לֵב֩ וְרָפ֨וּ כָל־ יָדַ֜יִם וְכִהֲתָ֣ה כָל־ ר֗וּחַ וְכָל־ בִּרְכַּ֙יִם֙ תֵּלַ֣כְנָה מַּ֔יִם הִנֵּ֤ה בָאָה֙ וְנִֽהְיָ֔תָה נְאֻ֖ם אֲדֹנָ֥י יְהוִֽה׃ ",
        "versenonikud": "והיה כי יאמרו אליך על מה אתה נאנח ואמרת אל שמועה כי באה ונמס כל לב ורפו כל ידים וכהתה כל רוח וכל ברכים תלכנה מים הנה באה ונהיתה נאם אדני יהוה "
    },
    {
        "bookchapter": "יחזקאל",
        "chapter": "כא",
        "versechapter": "יג",
        "bookseder": "יחזקאל",
        "seder": "יב",
        "verseseder": "יז",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "כא",
        "versechapter": "יד",
        "bookseder": "יחזקאל",
        "seder": "יב",
        "verseseder": "יח",
        "versenikud": "בֶּן־ אָדָ֕ם הִנָּבֵא֙ וְאָ֣מַרְתָּ֔ כֹּ֖ה אָמַ֣ר אֲדֹנָ֑י אֱמֹ֕ר חֶ֥רֶב חֶ֛רֶב הוּחַ֖דָּה וְגַם־ מְרוּטָֽה׃ ",
        "versenonikud": "בן אדם הנבא ואמרת כה אמר אדני אמר חרב חרב הוחדה וגם מרוטה "
    },
    {
        "bookchapter": "יחזקאל",
        "chapter": "כא",
        "versechapter": "טו",
        "bookseder": "יחזקאל",
        "seder": "יב",
        "verseseder": "יט",
        "versenikud": "לְמַ֨עַן טְבֹ֤חַ טֶ֙בַח֙ הוּחַ֔דָּה לְמַעַן־ הֱיֵה־ לָ֥הּ בָּ֖רָק מֹרָ֑טָּה א֣וֹ נָשִׂ֔ישׂ שֵׁ֥בֶט בְּנִ֖י מֹאֶ֥סֶת כָּל־ עֵֽץ׃ ",
        "versenonikud": "למען טבח טבח הוחדה למען היה לה ברק מרטה או נשיש שבט בני מאסת כל עץ "
    },
    {
        "bookchapter": "יחזקאל",
        "chapter": "כא",
        "versechapter": "טז",
        "bookseder": "יחזקאל",
        "seder": "יב",
        "verseseder": "כ",
        "versenikud": "וַיִּתֵּ֥ן אֹתָ֛הּ לְמָרְטָ֖ה לִתְפֹּ֣שׂ בַּכָּ֑ף הִֽיא־ הוּחַ֤דָּה חֶ֙רֶב֙ וְהִ֣יא מֹרָ֔טָּה לָתֵ֥ת אוֹתָ֖הּ בְּיַד־ הוֹרֵֽג׃ ",
        "versenonikud": "ויתן אתה למרטה לתפש בכף היא הוחדה חרב והיא מרטה לתת אותה ביד הורג "
    },
    {
        "bookchapter": "יחזקאל",
        "chapter": "כא",
        "versechapter": "יז",
        "bookseder": "יחזקאל",
        "seder": "יב",
        "verseseder": "כא",
        "versenikud": "זְעַ֤ק וְהֵילֵל֙ בֶּן־ אָדָ֔ם כִּי־ הִיא֙ הָיתָ֣ה בְעַמִּ֔י הִ֖יא בְּכָל־ נְשִׂיאֵ֣י יִשְׂרָאֵ֑ל מְגוּרֵ֤י אֶל־ חֶ֙רֶב֙ הָי֣וּ אֶת־ עַמִּ֔י לָכֵ֖ן סְפֹ֥ק אֶל־ יָרֵֽךְ׃ ",
        "versenonikud": "זעק והילל בן אדם כי היא היתה בעמי היא בכל נשיאי ישראל מגורי אל חרב היו את עמי לכן ספק אל ירך "
    },
    {
        "bookchapter": "יחזקאל",
        "chapter": "כא",
        "versechapter": "יח",
        "bookseder": "יחזקאל",
        "seder": "יב",
        "verseseder": "כב",
        "versenikud": "כִּ֣י בֹ֔חַן וּמָ֕ה אִם־ גַּם־ שֵׁ֥בֶט מֹאֶ֖סֶת לֹ֣א יִֽהְיֶ֑ה נְאֻ֖ם אֲדֹנָ֥י יְהוִֽה׃ ",
        "versenonikud": "כי בחן ומה אם גם שבט מאסת לא יהיה נאם אדני יהוה "
    },
    {
        "bookchapter": "יחזקאל",
        "chapter": "כא",
        "versechapter": "יט",
        "bookseder": "יחזקאל",
        "seder": "יב",
        "verseseder": "כג",
        "versenikud": "וְאַתָּ֣ה בֶן־ אָדָ֔ם הִנָּבֵ֕א וְהַ֖ךְ כַּ֣ף אֶל־ כָּ֑ף וְתִכָּפֵ֞ל חֶ֤רֶב שְׁלִישִׁ֙תָה֙ חֶ֣רֶב חֲלָלִ֔ים הִ֗יא חֶ֚רֶב חָלָ֣ל הַגָּד֔וֹל הַחֹדֶ֖רֶת לָהֶֽם׃ ",
        "versenonikud": "ואתה בן אדם הנבא והך כף אל כף ותכפל חרב שלישתה חרב חללים היא חרב חלל הגדול החדרת להם "
    },
    {
        "bookchapter": "יחזקאל",
        "chapter": "כא",
        "versechapter": "כ",
        "bookseder": "יחזקאל",
        "seder": "יב",
        "verseseder": "כד",
        "versenikud": "לְמַ֣עַן ׀ לָמ֣וּג לֵ֗ב וְהַרְבֵּה֙ הַמִּכְשֹׁלִ֔ים עַ֚ל כָּל־ שַׁ֣עֲרֵיהֶ֔ם נָתַ֖תִּי אִבְחַת־ חָ֑רֶב אָ֛ח עֲשׂוּיָ֥ה לְבָרָ֖ק מְעֻטָּ֥ה לְטָֽבַח׃ ",
        "versenonikud": "למען  למוג לב והרבה המכשלים על כל שעריהם נתתי אבחת חרב אח עשויה לברק מעטה לטבח "
    },
    {
        "bookchapter": "יחזקאל",
        "chapter": "כא",
        "versechapter": "כא",
        "bookseder": "יחזקאל",
        "seder": "יב",
        "verseseder": "כה",
        "versenikud": "הִתְאַחֲדִ֥י הֵימִ֖נִי הָשִׂ֣ימִי הַשְׂמִ֑ילִי אָ֖נָה פָּנַ֥יִךְ מֻעָדֽוֹת׃ ",
        "versenonikud": "התאחדי הימני השימי השמילי אנה פניך מעדות "
    },
    {
        "bookchapter": "יחזקאל",
        "chapter": "כא",
        "versechapter": "כב",
        "bookseder": "יחזקאל",
        "seder": "יב",
        "verseseder": "כו",
        "versenikud": "וְגַם־ אֲנִ֗י אַכֶּ֤ה כַפִּי֙ אֶל־ כַּפִּ֔י וַהֲנִחֹתִ֖י חֲמָתִ֑י אֲנִ֥י יְהוָ֖ה דִּבַּֽרְתִּי׃ ",
        "versenonikud": "וגם אני אכה כפי אל כפי והנחתי חמתי אני יהוה דברתי "
    },
    {
        "bookchapter": "יחזקאל",
        "chapter": "כא",
        "versechapter": "כג",
        "bookseder": "יחזקאל",
        "seder": "יב",
        "verseseder": "כז",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "כא",
        "versechapter": "כד",
        "bookseder": "יחזקאל",
        "seder": "יב",
        "verseseder": "כח",
        "versenikud": "וְאַתָּ֨ה בֶן־ אָדָ֜ם שִׂים־ לְךָ֣ ׀ שְׁנַ֣יִם דְּרָכִ֗ים לָבוֹא֙ חֶ֣רֶב מֶֽלֶךְ־ בָּבֶ֔ל מֵאֶ֥רֶץ אֶחָ֖ד יֵצְא֣וּ שְׁנֵיהֶ֑ם וְיָ֣ד בָּרֵ֔א בְּרֹ֥אשׁ דֶּֽרֶךְ־ עִ֖יר בָּרֵֽא׃ ",
        "versenonikud": "ואתה בן אדם שים לך  שנים דרכים לבוא חרב מלך בבל מארץ אחד יצאו שניהם ויד ברא בראש דרך עיר ברא "
    },
    {
        "bookchapter": "יחזקאל",
        "chapter": "כא",
        "versechapter": "כה",
        "bookseder": "יחזקאל",
        "seder": "יב",
        "verseseder": "כט",
        "versenikud": "דֶּ֣רֶךְ תָּשִׂ֔ים לָב֣וֹא חֶ֔רֶב אֵ֖ת רַבַּ֣ת בְּנֵֽי־ עַמּ֑וֹן וְאֶת־ יְהוּדָ֥ה בִירוּשָׁלִַ֖ם בְּצוּרָֽה׃ ",
        "versenonikud": "דרך תשים לבוא חרב את רבת בני עמון ואת יהודה בירושלם בצורה "
    },
    {
        "bookchapter": "יחזקאל",
        "chapter": "כא",
        "versechapter": "כו",
        "bookseder": "יחזקאל",
        "seder": "יב",
        "verseseder": "ל",
        "versenikud": "כִּֽי־ עָמַ֨ד מֶלֶךְ־ בָּבֶ֜ל אֶל־ אֵ֣ם הַדֶּ֗רֶךְ בְּרֹ֛אשׁ שְׁנֵ֥י הַדְּרָכִ֖ים לִקְסָם־ קָ֑סֶם קִלְקַ֤ל בַּֽחִצִּים֙ שָׁאַ֣ל בַּתְּרָפִ֔ים רָאָ֖ה בַּכָּבֵֽד׃ ",
        "versenonikud": "כי עמד מלך בבל אל אם הדרך בראש שני הדרכים לקסם קסם קלקל בחצים שאל בתרפים ראה בכבד "
    },
    {
        "bookchapter": "יחזקאל",
        "chapter": "כא",
        "versechapter": "כז",
        "bookseder": "יחזקאל",
        "seder": "יב",
        "verseseder": "לא",
        "versenikud": "בִּֽימִינ֞וֹ הָיָ֣ה ׀ הַקֶּ֣סֶם יְרוּשָׁלִַ֗ם לָשׂ֤וּם כָּרִים֙ לִפְתֹּ֤חַ פֶּה֙ בְּרֶ֔צַח לְהָרִ֥ים ק֖וֹל בִּתְרוּעָ֑ה לָשׂ֤וּם כָּרִים֙ עַל־ שְׁעָרִ֔ים לִשְׁפֹּ֥ךְ סֹלְלָ֖ה לִבְנ֥וֹת דָּיֵֽק׃ ",
        "versenonikud": "בימינו היה  הקסם ירושלם לשום כרים לפתח פה ברצח להרים קול בתרועה לשום כרים על שערים לשפך סללה לבנות דיק "
    },
    {
        "bookchapter": "יחזקאל",
        "chapter": "כא",
        "versechapter": "כח",
        "bookseder": "יחזקאל",
        "seder": "יב",
        "verseseder": "לב",
        "versenikud": "וְהָיָ֨ה לָהֶ֤ם כקסום־ כִּקְסָם־ שָׁוְא֙ בְּעֵ֣ינֵיהֶ֔ם שְׁבֻעֵ֥י שְׁבֻע֖וֹת לָהֶ֑ם וְהֽוּא־ מַזְכִּ֥יר עָוֺ֖ן לְהִתָּפֵֽשׂ׃ ",
        "versenonikud": "והיה להם כקסום כקסם שוא בעיניהם שבעי שבעות להם והוא מזכיר עון להתפש "
    },
    {
        "bookchapter": "יחזקאל",
        "chapter": "כא",
        "versechapter": "כט",
        "bookseder": "יחזקאל",
        "seder": "יב",
        "verseseder": "לג",
        "versenikud": "לָכֵ֗ן כֹּֽה־ אָמַר֮ אֲדֹנָ֣י יְהוִה֒ יַ֗עַן הַזְכַּרְכֶם֙ עֲוֺ֣נְכֶ֔ם בְּהִגָּל֣וֹת פִּשְׁעֵיכֶ֗ם לְהֵֽרָאוֹת֙ חַטֹּ֣אותֵיכֶ֔ם בְּכֹ֖ל עֲלִילֽוֹתֵיכֶ֑ם יַ֚עַן הִזָּ֣כֶרְכֶ֔ם בַּכַּ֖ף תִּתָּפֵֽשׂוּ׃ ",
        "versenonikud": "לכן כה אמר אדני יהוה יען הזכרכם עונכם בהגלות פשעיכם להראות חטאותיכם בכל עלילותיכם יען הזכרכם בכף תתפשו "
    },
    {
        "bookchapter": "יחזקאל",
        "chapter": "כא",
        "versechapter": "ל",
        "bookseder": "יחזקאל",
        "seder": "יב",
        "verseseder": "לד",
        "versenikud": "וְאַתָּה֙ חָלָ֣ל רָשָׁ֔ע נְשִׂ֖יא יִשְׂרָאֵ֑ל אֲשֶׁר־ בָּ֣א יוֹמ֔וֹ בְּעֵ֖ת עֲוֺ֥ן קֵֽץ׃ ",
        "versenonikud": "ואתה חלל רשע נשיא ישראל אשר בא יומו בעת עון קץ "
    },
    {
        "bookchapter": "יחזקאל",
        "chapter": "כא",
        "versechapter": "לא",
        "bookseder": "יחזקאל",
        "seder": "יב",
        "verseseder": "לה",
        "versenikud": "כֹּ֤ה אָמַר֙ אֲדֹנָ֣י יְהוִ֔ה הָסִיר֙ הַמִּצְנֶ֔פֶת וְהָרִ֖ים הָֽעֲטָרָ֑ה זֹ֣את לֹא־ זֹ֔את הַשָּׁפָ֣לָה הַגְבֵּ֔הַ וְהַגָּבֹ֖הַ הַשְׁפִּֽיל׃ ",
        "versenonikud": "כה אמר אדני יהוה הסיר המצנפת והרים העטרה זאת לא זאת השפלה הגבה והגבה השפיל "
    },
    {
        "bookchapter": "יחזקאל",
        "chapter": "כא",
        "versechapter": "לב",
        "bookseder": "יחזקאל",
        "seder": "יב",
        "verseseder": "לו",
        "versenikud": "עַוָּ֥ה עַוָּ֖ה עַוָּ֣ה אֲשִׂימֶ֑נָּה גַּם־ זֹאת֙ לֹ֣א הָיָ֔ה עַד־ בֹּ֛א אֲשֶׁר־ ל֥וֹ הַמִּשְׁפָּ֖ט וּנְתַתִּֽיו׃ ",
        "versenonikud": "עוה עוה עוה אשימנה גם זאת לא היה עד בא אשר לו המשפט ונתתיו "
    },
    {
        "bookchapter": "יחזקאל",
        "chapter": "כא",
        "versechapter": "לג",
        "bookseder": "יחזקאל",
        "seder": "יב",
        "verseseder": "לז",
        "versenikud": "וְאַתָּ֣ה בֶן־ אָדָ֗ם הִנָּבֵ֤א וְאָֽמַרְתָּ֙ כֹּ֤ה אָמַר֙ אֲדֹנָ֣י יְהֹוִ֔ה אֶל־ בְּנֵ֥י עַמּ֖וֹן וְאֶל־ חֶרְפָּתָ֑ם וְאָמַרְתָּ֗ חֶ֣רֶב חֶ֤רֶב פְּתוּחָה֙ לְטֶ֣בַח מְרוּטָ֔ה לְהָכִ֖יל לְמַ֥עַן בָּרָֽק׃ ",
        "versenonikud": "ואתה בן אדם הנבא ואמרת כה אמר אדני יהוה אל בני עמון ואל חרפתם ואמרת חרב חרב פתוחה לטבח מרוטה להכיל למען ברק "
    },
    {
        "bookchapter": "יחזקאל",
        "chapter": "כא",
        "versechapter": "לד",
        "bookseder": "יחזקאל",
        "seder": "יב",
        "verseseder": "לח",
        "versenikud": "בַּחֲז֥וֹת לָךְ֙ שָׁ֔וְא בִּקְסָם־ לָ֖ךְ כָּזָ֑ב לָתֵ֣ת אוֹתָ֗ךְ אֶֽל־ צַוְּארֵי֙ חַֽלְלֵ֣י רְשָׁעִ֔ים אֲשֶׁר־ בָּ֣א יוֹמָ֔ם בְּעֵ֖ת עֲוֺ֥ן קֵֽץ׃ ",
        "versenonikud": "בחזות לך שוא בקסם לך כזב לתת אותך אל צוארי חללי רשעים אשר בא יומם בעת עון קץ "
    },
    {
        "bookchapter": "יחזקאל",
        "chapter": "כא",
        "versechapter": "לה",
        "bookseder": "יחזקאל",
        "seder": "יב",
        "verseseder": "לט",
        "versenikud": "הָשַׁ֖ב אֶל־ תַּעְרָ֑הּ בִּמְק֧וֹם אֲשֶׁר־ נִבְרֵ֛את בְּאֶ֥רֶץ מְכֻרוֹתַ֖יִךְ אֶשְׁפֹּ֥ט אֹתָֽךְ׃ ",
        "versenonikud": "השב אל תערה במקום אשר נבראת בארץ מכרותיך אשפט אתך "
    },
    {
        "bookchapter": "יחזקאל",
        "chapter": "כא",
        "versechapter": "לו",
        "bookseder": "יחזקאל",
        "seder": "יב",
        "verseseder": "מ",
        "versenikud": "וְשָׁפַכְתִּ֤י עָלַ֙יִךְ֙ זַעְמִ֔י בְּאֵ֥שׁ עֶבְרָתִ֖י אָפִ֣יחַ עָלָ֑יִךְ וּנְתַתִּ֗יךְ בְּיַד֙ אֲנָשִׁ֣ים בֹּֽעֲרִ֔ים חָרָשֵׁ֖י מַשְׁחִֽית׃ ",
        "versenonikud": "ושפכתי עליך זעמי באש עברתי אפיח עליך ונתתיך ביד אנשים בערים חרשי משחית "
    },
    {
        "bookchapter": "יחזקאל",
        "chapter": "כא",
        "versechapter": "לז",
        "bookseder": "יחזקאל",
        "seder": "יב",
        "verseseder": "מא",
        "versenikud": "לָאֵ֤שׁ תִּֽהְיֶה֙ לְאָכְלָ֔ה דָּמֵ֥ךְ יִהְיֶ֖ה בְּת֣וֹךְ הָאָ֑רֶץ לֹ֣א תִזָּכֵ֔רִי כִּ֛י אֲנִ֥י יְהוָ֖ה דִּבַּֽרְתִּי׃ ",
        "versenonikud": "לאש תהיה לאכלה דמך יהיה בתוך הארץ לא תזכרי כי אני יהוה דברתי "
    }
]