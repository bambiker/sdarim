[
    {
        "bookchapter": "תהילים",
        "chapter": "עט",
        "versechapter": "א",
        "bookseder": "תהילים",
        "seder": "יא",
        "verseseder": "לו",
        "versenikud": "מִזְמ֗וֹר לְאָ֫סָ֥ף אֱ‍ֽלֹהִ֡ים בָּ֤אוּ גוֹיִ֨ם ׀ בְּֽנַחֲלָתֶ֗ךָ טִ֭מְּאוּ אֶת־ הֵיכַ֣ל קָדְשֶׁ֑ךָ שָׂ֖מוּ אֶת־ יְרוּשָׁלִַ֣ם לְעִיִּֽים׃ ",
        "versenonikud": "מזמור לאסף אלהים באו גוים  בנחלתך טמאו את היכל קדשך שמו את ירושלם לעיים "
    },
    {
        "bookchapter": "תהילים",
        "chapter": "עט",
        "versechapter": "ב",
        "bookseder": "תהילים",
        "seder": "יא",
        "verseseder": "לז",
        "versenikud": "נָֽתְנ֡וּ אֶת־ נִבְלַ֬ת עֲבָדֶ֗יךָ מַ֭אֲכָל לְע֣וֹף הַשָּׁמָ֑יִם בְּשַׂ֥ר חֲ֝סִידֶ֗יךָ לְחַיְתוֹ־ אָֽרֶץ׃ ",
        "versenonikud": "נתנו את נבלת עבדיך מאכל לעוף השמים בשר חסידיך לחיתו ארץ "
    },
    {
        "bookchapter": "תהילים",
        "chapter": "עט",
        "versechapter": "ג",
        "bookseder": "תהילים",
        "seder": "יא",
        "verseseder": "לח",
        "versenikud": "שָׁפְכ֬וּ דָמָ֨ם ׀ כַּמַּ֗יִם סְֽבִ֘יב֤וֹת יְֽרוּשָׁלִָ֗ם וְאֵ֣ין קוֹבֵֽר׃ ",
        "versenonikud": "שפכו דמם  כמים סביבות ירושלם ואין קובר "
    },
    {
        "bookchapter": "תהילים",
        "chapter": "עט",
        "versechapter": "ד",
        "bookseder": "תהילים",
        "seder": "יא",
        "verseseder": "לט",
        "versenikud": "הָיִ֣ינוּ חֶ֭רְפָּה לִשְׁכֵנֵ֑ינוּ לַ֥עַג וָ֝קֶ֗לֶס לִסְבִיבוֹתֵֽינוּ׃ ",
        "versenonikud": "היינו חרפה לשכנינו לעג וקלס לסביבותינו "
    },
    {
        "bookchapter": "תהילים",
        "chapter": "עט",
        "versechapter": "ה",
        "bookseder": "תהילים",
        "seder": "יא",
        "verseseder": "מ",
        "versenikud": "עַד־ מָ֣ה יְ֭הוָה תֶּאֱנַ֣ף לָנֶ֑צַח תִּבְעַ֥ר כְּמוֹ־ אֵ֝֗שׁ קִנְאָתֶֽךָ׃ ",
        "versenonikud": "עד מה יהוה תאנף לנצח תבער כמו אש קנאתך "
    },
    {
        "bookchapter": "תהילים",
        "chapter": "עט",
        "versechapter": "ו",
        "bookseder": "תהילים",
        "seder": "יא",
        "verseseder": "מא",
        "versenikud": "שְׁפֹ֤ךְ חֲמָתְךָ֨ אֶֽל־ הַגּוֹיִם֮ אֲשֶׁ֪ר לֹא־ יְדָ֫ע֥וּךָ וְעַ֥ל מַמְלָכ֑וֹת אֲשֶׁ֥ר בְּ֝שִׁמְךָ֗ לֹ֣א קָרָֽאוּ׃ ",
        "versenonikud": "שפך חמתך אל הגוים אשר לא ידעוך ועל ממלכות אשר בשמך לא קראו "
    },
    {
        "bookchapter": "תהילים",
        "chapter": "עט",
        "versechapter": "ז",
        "bookseder": "תהילים",
        "seder": "יא",
        "verseseder": "מב",
        "versenikud": "כִּ֭י אָכַ֣ל אֶֽת־ יַעֲקֹ֑ב וְֽאֶת־ נָוֵ֥הוּ הֵשַֽׁמּוּ׃ ",
        "versenonikud": "כי אכל את יעקב ואת נוהו השמו "
    },
    {
        "bookchapter": "תהילים",
        "chapter": "עט",
        "versechapter": "ח",
        "bookseder": "תהילים",
        "seder": "יא",
        "verseseder": "מג",
        "versenikud": "אַֽל־ תִּזְכָּר־ לָנוּ֮ עֲוֺנֹ֪ת רִאשֹׁ֫נִ֥ים מַ֭הֵר יְקַדְּמ֣וּנוּ רַחֲמֶ֑יךָ כִּ֖י דַלּ֣וֹנוּ מְאֹֽד׃ ",
        "versenonikud": "אל תזכר לנו עונת ראשנים מהר יקדמונו רחמיך כי דלונו מאד "
    },
    {
        "bookchapter": "תהילים",
        "chapter": "עט",
        "versechapter": "ט",
        "bookseder": "תהילים",
        "seder": "יא",
        "verseseder": "מד",
        "versenikud": "עָזְרֵ֤נוּ ׀ אֱלֹ֘הֵ֤י יִשְׁעֵ֗נוּ עַל־ דְּבַ֥ר כְּבֽוֹד־ שְׁמֶ֑ךָ וְהַצִּילֵ֥נוּ וְכַפֵּ֥ר עַל־ חַ֝טֹּאתֵ֗ינוּ לְמַ֣עַן שְׁמֶֽךָ׃ ",
        "versenonikud": "עזרנו  אלהי ישענו על דבר כבוד שמך והצילנו וכפר על חטאתינו למען שמך "
    },
    {
        "bookchapter": "תהילים",
        "chapter": "עט",
        "versechapter": "י",
        "bookseder": "תהילים",
        "seder": "יא",
        "verseseder": "מה",
        "versenikud": "לָ֤מָּה ׀ יֹאמְר֣וּ הַגּוֹיִם֮ אַיֵּ֪ה אֱ‍ֽלֹהֵ֫יהֶ֥ם יִוָּדַ֣ע בגיים בַּגּוֹיִ֣ם לְעֵינֵ֑ינוּ נִ֝קְמַ֗ת דַּֽם־ עֲבָדֶ֥יךָ הַשָּׁפֽוּךְ׃ ",
        "versenonikud": "למה  יאמרו הגוים איה אלהיהם יודע בגיים בגוים לעינינו נקמת דם עבדיך השפוך "
    },
    {
        "bookchapter": "תהילים",
        "chapter": "עט",
        "versechapter": "יא",
        "bookseder": "תהילים",
        "seder": "יא",
        "verseseder": "מו",
        "versenikud": "תָּ֤ב֣וֹא לְפָנֶיךָ֮ אֶנְקַ֪ת אָ֫סִ֥יר כְּגֹ֥דֶל זְרוֹעֲךָ֑ ה֝וֹתֵ֗ר בְּנֵ֣י תְמוּתָֽה׃ ",
        "versenonikud": "תבוא לפניך אנקת אסיר כגדל זרועך הותר בני תמותה "
    },
    {
        "bookchapter": "תהילים",
        "chapter": "עט",
        "versechapter": "יב",
        "bookseder": "תהילים",
        "seder": "יא",
        "verseseder": "מז",
        "versenikud": "וְהָ֘שֵׁ֤ב לִשְׁכֵנֵ֣ינוּ שִׁ֭בְעָתַיִם אֶל־ חֵיקָ֑ם חֶרְפָּ֘תָ֤ם אֲשֶׁ֖ר חֵרְפ֣וּךָ אֲדֹנָֽי׃ ",
        "versenonikud": "והשב לשכנינו שבעתים אל חיקם חרפתם אשר חרפוך אדני "
    },
    {
        "bookchapter": "תהילים",
        "chapter": "עט",
        "versechapter": "יג",
        "bookseder": "תהילים",
        "seder": "יא",
        "verseseder": "מח",
        "versenikud": "וַאֲנַ֤חְנוּ עַמְּךָ֨ ׀ וְצֹ֥אן מַרְעִיתֶךָ֮ נ֤וֹדֶ֥ה לְּךָ֗ לְע֫וֹלָ֥ם לְדֹ֥ר וָדֹ֑ר נְ֝סַפֵּ֗ר תְּהִלָּתֶֽךָ׃ ",
        "versenonikud": "ואנחנו עמך  וצאן מרעיתך נודה לך לעולם לדר ודר נספר תהלתך "
    }
]