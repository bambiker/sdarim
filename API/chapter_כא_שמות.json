[
    {
        "bookchapter": "שמות",
        "chapter": "כא",
        "versechapter": "א",
        "bookseder": "שמות",
        "seder": "טז",
        "verseseder": "א",
        "parasha": "משפטים",
        "versenikud": "וְאֵ֙לֶּה֙ הַמִּשְׁפָּטִ֔ים אֲשֶׁ֥ר תָּשִׂ֖ים לִפְנֵיהֶֽם׃ ",
        "versenonikud": "ואלה המשפטים אשר תשים לפניהם "
    },
    {
        "bookchapter": "שמות",
        "chapter": "כא",
        "versechapter": "ב",
        "bookseder": "שמות",
        "seder": "טז",
        "verseseder": "ב",
        "parasha": "משפטים",
        "versenikud": "כִּ֤י תִקְנֶה֙ עֶ֣בֶד עִבְרִ֔י שֵׁ֥שׁ שָׁנִ֖ים יַעֲבֹ֑ד וּבַ֨שְּׁבִעִ֔ת יֵצֵ֥א לַֽחָפְשִׁ֖י חִנָּֽם׃ ",
        "versenonikud": "כי תקנה עבד עברי שש שנים יעבד ובשבעת יצא לחפשי חנם "
    },
    {
        "bookchapter": "שמות",
        "chapter": "כא",
        "versechapter": "ג",
        "bookseder": "שמות",
        "seder": "טז",
        "verseseder": "ג",
        "parasha": "משפטים",
        "versenikud": "אִם־ בְּגַפּ֥וֹ יָבֹ֖א בְּגַפּ֣וֹ יֵצֵ֑א אִם־ בַּ֤עַל אִשָּׁה֙ ה֔וּא וְיָצְאָ֥ה אִשְׁתּ֖וֹ עִמּֽוֹ׃ ",
        "versenonikud": "אם בגפו יבא בגפו יצא אם בעל אשה הוא ויצאה אשתו עמו "
    },
    {
        "bookchapter": "שמות",
        "chapter": "כא",
        "versechapter": "ד",
        "bookseder": "שמות",
        "seder": "טז",
        "verseseder": "ד",
        "parasha": "משפטים",
        "versenikud": "אִם־ אֲדֹנָיו֙ יִתֶּן־ ל֣וֹ אִשָּׁ֔ה וְיָלְדָה־ ל֥וֹ בָנִ֖ים א֣וֹ בָנ֑וֹת הָאִשָּׁ֣ה וִילָדֶ֗יהָ תִּהְיֶה֙ לַֽאדֹנֶ֔יהָ וְה֖וּא יֵצֵ֥א בְגַפּֽוֹ׃ ",
        "versenonikud": "אם אדניו יתן לו אשה וילדה לו בנים או בנות האשה וילדיה תהיה לאדניה והוא יצא בגפו "
    },
    {
        "bookchapter": "שמות",
        "chapter": "כא",
        "versechapter": "ה",
        "bookseder": "שמות",
        "seder": "טז",
        "verseseder": "ה",
        "parasha": "משפטים",
        "versenikud": "וְאִם־ אָמֹ֤ר יֹאמַר֙ הָעֶ֔בֶד אָהַ֙בְתִּי֙ אֶת־ אֲדֹנִ֔י אֶת־ אִשְׁתִּ֖י וְאֶת־ בָּנָ֑י לֹ֥א אֵצֵ֖א חָפְשִֽׁי׃ ",
        "versenonikud": "ואם אמר יאמר העבד אהבתי את אדני את אשתי ואת בני לא אצא חפשי "
    },
    {
        "bookchapter": "שמות",
        "chapter": "כא",
        "versechapter": "ו",
        "bookseder": "שמות",
        "seder": "טז",
        "verseseder": "ו",
        "parasha": "משפטים",
        "versenikud": "וְהִגִּישׁ֤וֹ אֲדֹנָיו֙ אֶל־ הָ֣אֱלֹהִ֔ים וְהִגִּישׁוֹ֙ אֶל־ הַדֶּ֔לֶת א֖וֹ אֶל־ הַמְּזוּזָ֑ה וְרָצַ֨ע אֲדֹנָ֤יו אֶת־ אָזְנוֹ֙ בַּמַּרְצֵ֔עַ וַעֲבָד֖וֹ לְעֹלָֽם׃ ",
        "versenonikud": "והגישו אדניו אל האלהים והגישו אל הדלת או אל המזוזה ורצע אדניו את אזנו במרצע ועבדו לעלם "
    },
    {
        "bookchapter": "שמות",
        "chapter": "כא",
        "versechapter": "ז",
        "bookseder": "שמות",
        "seder": "טז",
        "verseseder": "ז",
        "parasha": "משפטים",
        "versenikud": "וְכִֽי־ יִמְכֹּ֥ר אִ֛ישׁ אֶת־ בִּתּ֖וֹ לְאָמָ֑ה לֹ֥א תֵצֵ֖א כְּצֵ֥את הָעֲבָדִֽים׃ ",
        "versenonikud": "וכי ימכר איש את בתו לאמה לא תצא כצאת העבדים "
    },
    {
        "bookchapter": "שמות",
        "chapter": "כא",
        "versechapter": "ח",
        "bookseder": "שמות",
        "seder": "טז",
        "verseseder": "ח",
        "parasha": "משפטים",
        "versenikud": "אִם־ רָעָ֞ה בְּעֵינֵ֧י אֲדֹנֶ֛יהָ אֲשֶׁר־ לא ל֥וֹ יְעָדָ֖הּ וְהֶפְדָּ֑הּ לְעַ֥ם נָכְרִ֛י לֹא־ יִמְשֹׁ֥ל לְמָכְרָ֖הּ בְּבִגְדוֹ־ בָֽהּ׃ ",
        "versenonikud": "אם רעה בעיני אדניה אשר לא לו יעדה והפדה לעם נכרי לא ימשל למכרה בבגדו בה "
    },
    {
        "bookchapter": "שמות",
        "chapter": "כא",
        "versechapter": "ט",
        "bookseder": "שמות",
        "seder": "טז",
        "verseseder": "ט",
        "parasha": "משפטים",
        "versenikud": "וְאִם־ לִבְנ֖וֹ יִֽיעָדֶ֑נָּה כְּמִשְׁפַּ֥ט הַבָּנ֖וֹת יַעֲשֶׂה־ לָּֽהּ׃ ",
        "versenonikud": "ואם לבנו ייעדנה כמשפט הבנות יעשה לה "
    },
    {
        "bookchapter": "שמות",
        "chapter": "כא",
        "versechapter": "י",
        "bookseder": "שמות",
        "seder": "טז",
        "verseseder": "י",
        "parasha": "משפטים",
        "versenikud": "אִם־ אַחֶ֖רֶת יִֽקַּֽח־ ל֑וֹ שְׁאֵרָ֛הּ כְּסוּתָ֥הּ וְעֹנָתָ֖הּ לֹ֥א יִגְרָֽע׃ ",
        "versenonikud": "אם אחרת יקח לו שארה כסותה וענתה לא יגרע "
    },
    {
        "bookchapter": "שמות",
        "chapter": "כא",
        "versechapter": "יא",
        "bookseder": "שמות",
        "seder": "טז",
        "verseseder": "יא",
        "parasha": "משפטים",
        "versenikud": "וְאִם־ שְׁלָ֨שׁ־ אֵ֔לֶּה לֹ֥א יַעֲשֶׂ֖ה לָ֑הּ וְיָצְאָ֥ה חִנָּ֖ם אֵ֥ין כָּֽסֶף׃ ",
        "versenonikud": "ואם שלש אלה לא יעשה לה ויצאה חנם אין כסף "
    },
    {
        "bookchapter": "שמות",
        "chapter": "כא",
        "versechapter": "יב",
        "bookseder": "שמות",
        "seder": "טז",
        "verseseder": "יב",
        "parasha": "משפטים",
        "versenikud": "מַכֵּ֥ה אִ֛ישׁ וָמֵ֖ת מ֥וֹת יוּמָֽת׃ ",
        "versenonikud": "מכה איש ומת מות יומת "
    },
    {
        "bookchapter": "שמות",
        "chapter": "כא",
        "versechapter": "יג",
        "bookseder": "שמות",
        "seder": "טז",
        "verseseder": "יג",
        "parasha": "משפטים",
        "versenikud": "וַאֲשֶׁר֙ לֹ֣א צָדָ֔ה וְהָאֱלֹהִ֖ים אִנָּ֣ה לְיָד֑וֹ וְשַׂמְתִּ֤י לְךָ֙ מָק֔וֹם אֲשֶׁ֥ר יָנ֖וּס שָֽׁמָּה׃ ",
        "versenonikud": "ואשר לא צדה והאלהים אנה לידו ושמתי לך מקום אשר ינוס שמה "
    },
    {
        "bookchapter": "שמות",
        "chapter": "כא",
        "versechapter": "יד",
        "bookseder": "שמות",
        "seder": "טז",
        "verseseder": "יד",
        "parasha": "משפטים",
        "versenikud": "וְכִֽי־ יָזִ֥ד אִ֛ישׁ עַל־ רֵעֵ֖הוּ לְהָרְג֣וֹ בְעָרְמָ֑ה מֵעִ֣ם מִזְבְּחִ֔י תִּקָּחֶ֖נּוּ לָמֽוּת׃ ",
        "versenonikud": "וכי יזד איש על רעהו להרגו בערמה מעם מזבחי תקחנו למות "
    },
    {
        "bookchapter": "שמות",
        "chapter": "כא",
        "versechapter": "טו",
        "bookseder": "שמות",
        "seder": "טז",
        "verseseder": "טו",
        "parasha": "משפטים",
        "versenikud": "וּמַכֵּ֥ה אָבִ֛יו וְאִמּ֖וֹ מ֥וֹת יוּמָֽת׃ ",
        "versenonikud": "ומכה אביו ואמו מות יומת "
    },
    {
        "bookchapter": "שמות",
        "chapter": "כא",
        "versechapter": "טז",
        "bookseder": "שמות",
        "seder": "טז",
        "verseseder": "טז",
        "parasha": "משפטים",
        "versenikud": "וְגֹנֵ֨ב אִ֧ישׁ וּמְכָר֛וֹ וְנִמְצָ֥א בְיָד֖וֹ מ֥וֹת יוּמָֽת׃ ",
        "versenonikud": "וגנב איש ומכרו ונמצא בידו מות יומת "
    },
    {
        "bookchapter": "שמות",
        "chapter": "כא",
        "versechapter": "יז",
        "bookseder": "שמות",
        "seder": "טז",
        "verseseder": "יז",
        "parasha": "משפטים",
        "versenikud": "וּמְקַלֵּ֥ל אָבִ֛יו וְאִמּ֖וֹ מ֥וֹת יוּמָֽת׃ ",
        "versenonikud": "ומקלל אביו ואמו מות יומת "
    },
    {
        "bookchapter": "שמות",
        "chapter": "כא",
        "versechapter": "יח",
        "bookseder": "שמות",
        "seder": "טז",
        "verseseder": "יח",
        "parasha": "משפטים",
        "versenikud": "וְכִֽי־ יְרִיבֻ֣ן אֲנָשִׁ֔ים וְהִכָּה־ אִישׁ֙ אֶת־ רֵעֵ֔הוּ בְּאֶ֖בֶן א֣וֹ בְאֶגְרֹ֑ף וְלֹ֥א יָמ֖וּת וְנָפַ֥ל לְמִשְׁכָּֽב׃ ",
        "versenonikud": "וכי יריבן אנשים והכה איש את רעהו באבן או באגרף ולא ימות ונפל למשכב "
    },
    {
        "bookchapter": "שמות",
        "chapter": "כא",
        "versechapter": "יט",
        "bookseder": "שמות",
        "seder": "טז",
        "verseseder": "יט",
        "parasha": "משפטים",
        "versenikud": "אִם־ יָק֞וּם וְהִתְהַלֵּ֥ךְ בַּח֛וּץ עַל־ מִשְׁעַנְתּ֖וֹ וְנִקָּ֣ה הַמַּכֶּ֑ה רַ֥ק שִׁבְתּ֛וֹ יִתֵּ֖ן וְרַפֹּ֥א יְרַפֵּֽא׃ ",
        "versenonikud": "אם יקום והתהלך בחוץ על משענתו ונקה המכה רק שבתו יתן ורפא ירפא "
    },
    {
        "bookchapter": "שמות",
        "chapter": "כא",
        "versechapter": "כ",
        "bookseder": "שמות",
        "seder": "טז",
        "verseseder": "כ",
        "parasha": "משפטים",
        "versenikud": "וְכִֽי־ יַכֶּה֩ אִ֨ישׁ אֶת־ עַבְדּ֜וֹ א֤וֹ אֶת־ אֲמָתוֹ֙ בַּשֵּׁ֔בֶט וּמֵ֖ת תַּ֣חַת יָד֑וֹ נָקֹ֖ם יִנָּקֵֽם׃ ",
        "versenonikud": "וכי יכה איש את עבדו או את אמתו בשבט ומת תחת ידו נקם ינקם "
    },
    {
        "bookchapter": "שמות",
        "chapter": "כא",
        "versechapter": "כא",
        "bookseder": "שמות",
        "seder": "טז",
        "verseseder": "כא",
        "parasha": "משפטים",
        "versenikud": "אַ֥ךְ אִם־ י֛וֹם א֥וֹ יוֹמַ֖יִם יַעֲמֹ֑ד לֹ֣א יֻקַּ֔ם כִּ֥י כַסְפּ֖וֹ הֽוּא׃ ",
        "versenonikud": "אך אם יום או יומים יעמד לא יקם כי כספו הוא "
    },
    {
        "bookchapter": "שמות",
        "chapter": "כא",
        "versechapter": "כב",
        "bookseder": "שמות",
        "seder": "טז",
        "verseseder": "כב",
        "parasha": "משפטים",
        "versenikud": "וְכִֽי־ יִנָּצ֣וּ אֲנָשִׁ֗ים וְנָ֨גְפ֜וּ אִשָּׁ֤ה הָרָה֙ וְיָצְא֣וּ יְלָדֶ֔יהָ וְלֹ֥א יִהְיֶ֖ה אָס֑וֹן עָנ֣וֹשׁ יֵעָנֵ֗שׁ כַּֽאֲשֶׁ֨ר יָשִׁ֤ית עָלָיו֙ בַּ֣עַל הָֽאִשָּׁ֔ה וְנָתַ֖ן בִּפְלִלִֽים׃ ",
        "versenonikud": "וכי ינצו אנשים ונגפו אשה הרה ויצאו ילדיה ולא יהיה אסון ענוש יענש כאשר ישית עליו בעל האשה ונתן בפללים "
    },
    {
        "bookchapter": "שמות",
        "chapter": "כא",
        "versechapter": "כג",
        "bookseder": "שמות",
        "seder": "טז",
        "verseseder": "כג",
        "parasha": "משפטים",
        "versenikud": "וְאִם־ אָס֖וֹן יִהְיֶ֑ה וְנָתַתָּ֥ה נֶ֖פֶשׁ תַּ֥חַת נָֽפֶשׁ׃ ",
        "versenonikud": "ואם אסון יהיה ונתתה נפש תחת נפש "
    },
    {
        "bookchapter": "שמות",
        "chapter": "כא",
        "versechapter": "כד",
        "bookseder": "שמות",
        "seder": "טז",
        "verseseder": "כד",
        "parasha": "משפטים",
        "versenikud": "עַ֚יִן תַּ֣חַת עַ֔יִן שֵׁ֖ן תַּ֣חַת שֵׁ֑ן יָ֚ד תַּ֣חַת יָ֔ד רֶ֖גֶל תַּ֥חַת רָֽגֶל׃ ",
        "versenonikud": "עין תחת עין שן תחת שן יד תחת יד רגל תחת רגל "
    },
    {
        "bookchapter": "שמות",
        "chapter": "כא",
        "versechapter": "כה",
        "bookseder": "שמות",
        "seder": "טז",
        "verseseder": "כה",
        "parasha": "משפטים",
        "versenikud": "כְּוִיָּה֙ תַּ֣חַת כְּוִיָּ֔ה פֶּ֖צַע תַּ֣חַת פָּ֑צַע חַבּוּרָ֕ה תַּ֖חַת חַבּוּרָֽה׃ ",
        "versenonikud": "כויה תחת כויה פצע תחת פצע חבורה תחת חבורה "
    },
    {
        "bookchapter": "שמות",
        "chapter": "כא",
        "versechapter": "כו",
        "bookseder": "שמות",
        "seder": "טז",
        "verseseder": "כו",
        "parasha": "משפטים",
        "versenikud": "וְכִֽי־ יַכֶּ֨ה אִ֜ישׁ אֶת־ עֵ֥ין עַבְדּ֛וֹ אֽוֹ־ אֶת־ עֵ֥ין אֲמָת֖וֹ וְשִֽׁחֲתָ֑הּ לַֽחָפְשִׁ֥י יְשַׁלְּחֶ֖נּוּ תַּ֥חַת עֵינֽוֹ׃ ",
        "versenonikud": "וכי יכה איש את עין עבדו או את עין אמתו ושחתה לחפשי ישלחנו תחת עינו "
    },
    {
        "bookchapter": "שמות",
        "chapter": "כא",
        "versechapter": "כז",
        "bookseder": "שמות",
        "seder": "טז",
        "verseseder": "כז",
        "parasha": "משפטים",
        "versenikud": "וְאִם־ שֵׁ֥ן עַבְדּ֛וֹ אֽוֹ־ שֵׁ֥ן אֲמָת֖וֹ יַפִּ֑יל לַֽחָפְשִׁ֥י יְשַׁלְּחֶ֖נּוּ תַּ֥חַת שִׁנּֽוֹ׃ ",
        "versenonikud": "ואם שן עבדו או שן אמתו יפיל לחפשי ישלחנו תחת שנו "
    },
    {
        "bookchapter": "שמות",
        "chapter": "כא",
        "versechapter": "כח",
        "bookseder": "שמות",
        "seder": "טז",
        "verseseder": "כח",
        "parasha": "משפטים",
        "versenikud": "וְכִֽי־ יִגַּ֨ח שׁ֥וֹר אֶת־ אִ֛ישׁ א֥וֹ אֶת־ אִשָּׁ֖ה וָמֵ֑ת סָק֨וֹל יִסָּקֵ֜ל הַשּׁ֗וֹר וְלֹ֤א יֵאָכֵל֙ אֶת־ בְּשָׂר֔וֹ וּבַ֥עַל הַשּׁ֖וֹר נָקִֽי׃ ",
        "versenonikud": "וכי יגח שור את איש או את אשה ומת סקול יסקל השור ולא יאכל את בשרו ובעל השור נקי "
    },
    {
        "bookchapter": "שמות",
        "chapter": "כא",
        "versechapter": "כט",
        "bookseder": "שמות",
        "seder": "טז",
        "verseseder": "כט",
        "parasha": "משפטים",
        "versenikud": "וְאִ֡ם שׁוֹר֩ נַגָּ֨ח ה֜וּא מִתְּמֹ֣ל שִׁלְשֹׁ֗ם וְהוּעַ֤ד בִּבְעָלָיו֙ וְלֹ֣א יִשְׁמְרֶ֔נּוּ וְהֵמִ֥ית אִ֖ישׁ א֣וֹ אִשָּׁ֑ה הַשּׁוֹר֙ יִסָּקֵ֔ל וְגַם־ בְּעָלָ֖יו יוּמָֽת׃ ",
        "versenonikud": "ואם שור נגח הוא מתמל שלשם והועד בבעליו ולא ישמרנו והמית איש או אשה השור יסקל וגם בעליו יומת "
    },
    {
        "bookchapter": "שמות",
        "chapter": "כא",
        "versechapter": "ל",
        "bookseder": "שמות",
        "seder": "טז",
        "verseseder": "ל",
        "parasha": "משפטים",
        "versenikud": "אִם־ כֹּ֖פֶר יוּשַׁ֣ת עָלָ֑יו וְנָתַן֙ פִּדְיֹ֣ן נַפְשׁ֔וֹ כְּכֹ֥ל אֲשֶׁר־ יוּשַׁ֖ת עָלָֽיו׃ ",
        "versenonikud": "אם כפר יושת עליו ונתן פדין נפשו ככל אשר יושת עליו "
    },
    {
        "bookchapter": "שמות",
        "chapter": "כא",
        "versechapter": "לא",
        "bookseder": "שמות",
        "seder": "טז",
        "verseseder": "לא",
        "parasha": "משפטים",
        "versenikud": "אוֹ־ בֵ֥ן יִגָּ֖ח אוֹ־ בַ֣ת יִגָּ֑ח כַּמִּשְׁפָּ֥ט הַזֶּ֖ה יֵעָ֥שֶׂה לּֽוֹ׃ ",
        "versenonikud": "או בן יגח או בת יגח כמשפט הזה יעשה לו "
    },
    {
        "bookchapter": "שמות",
        "chapter": "כא",
        "versechapter": "לב",
        "bookseder": "שמות",
        "seder": "טז",
        "verseseder": "לב",
        "parasha": "משפטים",
        "versenikud": "אִם־ עֶ֛בֶד יִגַּ֥ח הַשּׁ֖וֹר א֣וֹ אָמָ֑ה כֶּ֣סֶף ׀ שְׁלֹשִׁ֣ים שְׁקָלִ֗ים יִתֵּן֙ לַֽאדֹנָ֔יו וְהַשּׁ֖וֹר יִסָּקֵֽל׃ ",
        "versenonikud": "אם עבד יגח השור או אמה כסף  שלשים שקלים יתן לאדניו והשור יסקל "
    },
    {
        "bookchapter": "שמות",
        "chapter": "כא",
        "versechapter": "לג",
        "bookseder": "שמות",
        "seder": "טז",
        "verseseder": "לג",
        "parasha": "משפטים",
        "versenikud": "וְכִֽי־ יִפְתַּ֨ח אִ֜ישׁ בּ֗וֹר א֠וֹ כִּֽי־ יִכְרֶ֥ה אִ֛ישׁ בֹּ֖ר וְלֹ֣א יְכַסֶּ֑נּוּ וְנָֽפַל־ שָׁ֥מָּה שּׁ֖וֹר א֥וֹ חֲמֽוֹר׃ ",
        "versenonikud": "וכי יפתח איש בור או כי יכרה איש בר ולא יכסנו ונפל שמה שור או חמור "
    },
    {
        "bookchapter": "שמות",
        "chapter": "כא",
        "versechapter": "לד",
        "bookseder": "שמות",
        "seder": "טז",
        "verseseder": "לד",
        "parasha": "משפטים",
        "versenikud": "בַּ֤עַל הַבּוֹר֙ יְשַׁלֵּ֔ם כֶּ֖סֶף יָשִׁ֣יב לִבְעָלָ֑יו וְהַמֵּ֖ת יִֽהְיֶה־ לּֽוֹ׃ ",
        "versenonikud": "בעל הבור ישלם כסף ישיב לבעליו והמת יהיה לו "
    },
    {
        "bookchapter": "שמות",
        "chapter": "כא",
        "versechapter": "לה",
        "bookseder": "שמות",
        "seder": "טז",
        "verseseder": "לה",
        "parasha": "משפטים",
        "versenikud": "וְכִֽי־ יִגֹּ֧ף שֽׁוֹר־ אִ֛ישׁ אֶת־ שׁ֥וֹר רֵעֵ֖הוּ וָמֵ֑ת וּמָ֨כְר֜וּ אֶת־ הַשּׁ֤וֹר הַחַי֙ וְחָצ֣וּ אֶת־ כַּסְפּ֔וֹ וְגַ֥ם אֶת־ הַמֵּ֖ת יֶֽחֱצֽוּן׃ ",
        "versenonikud": "וכי יגף שור איש את שור רעהו ומת ומכרו את השור החי וחצו את כספו וגם את המת יחצון "
    },
    {
        "bookchapter": "שמות",
        "chapter": "כא",
        "versechapter": "לו",
        "bookseder": "שמות",
        "seder": "טז",
        "verseseder": "לו",
        "parasha": "משפטים",
        "versenikud": "א֣וֹ נוֹדַ֗ע כִּ֠י שׁ֣וֹר נַגָּ֥ח הוּא֙ מִתְּמ֣וֹל שִׁלְשֹׁ֔ם וְלֹ֥א יִשְׁמְרֶ֖נּוּ בְּעָלָ֑יו שַׁלֵּ֨ם יְשַׁלֵּ֥ם שׁוֹר֙ תַּ֣חַת הַשּׁ֔וֹר וְהַמֵּ֖ת יִֽהְיֶה־ לּֽוֹ׃ ",
        "versenonikud": "או נודע כי שור נגח הוא מתמול שלשם ולא ישמרנו בעליו שלם ישלם שור תחת השור והמת יהיה לו "
    },
    {
        "bookchapter": "שמות",
        "chapter": "כא",
        "versechapter": "לז",
        "bookseder": "שמות",
        "seder": "טז",
        "verseseder": "לז",
        "parasha": "משפטים",
        "versenikud": "כִּ֤י יִגְנֹֽב־ אִישׁ֙ שׁ֣וֹר אוֹ־ שֶׂ֔ה וּטְבָח֖וֹ א֣וֹ מְכָר֑וֹ חֲמִשָּׁ֣ה בָקָ֗ר יְשַׁלֵּם֙ תַּ֣חַת הַשּׁ֔וֹר וְאַרְבַּע־ צֹ֖אן תַּ֥חַת הַשֶּֽׂה׃ ",
        "versenonikud": "כי יגנב איש שור או שה וטבחו או מכרו חמשה בקר ישלם תחת השור וארבע צאן תחת השה "
    }
]