[
    {
        "bookchapter": "איוב",
        "chapter": "יג",
        "versechapter": "א",
        "bookseder": "איוב",
        "seder": "ג",
        "verseseder": "כח",
        "versenikud": "הֶן־ כֹּ֭ל רָאֲתָ֣ה עֵינִ֑י שָֽׁמְעָ֥ה אָ֝זְנִ֗י וַתָּ֥בֶן לָֽהּ׃ ",
        "versenonikud": "הן כל ראתה עיני שמעה אזני ותבן לה "
    },
    {
        "bookchapter": "איוב",
        "chapter": "יג",
        "versechapter": "ב",
        "bookseder": "איוב",
        "seder": "ג",
        "verseseder": "כט",
        "versenikud": "כְּֽ֭דַעְתְּכֶם יָדַ֣עְתִּי גַם־ אָ֑נִי לֹא־ נֹפֵ֖ל אָנֹכִ֣י מִכֶּֽם׃ ",
        "versenonikud": "כדעתכם ידעתי גם אני לא נפל אנכי מכם "
    },
    {
        "bookchapter": "איוב",
        "chapter": "יג",
        "versechapter": "ג",
        "bookseder": "איוב",
        "seder": "ג",
        "verseseder": "ל",
        "versenikud": "אוּלָ֗ם אֲ֭נִי אֶל־ שַׁדַּ֣י אֲדַבֵּ֑ר וְהוֹכֵ֖חַ אֶל־ אֵ֣ל אֶחְפָּֽץ׃ ",
        "versenonikud": "אולם אני אל שדי אדבר והוכח אל אל אחפץ "
    },
    {
        "bookchapter": "איוב",
        "chapter": "יג",
        "versechapter": "ד",
        "bookseder": "איוב",
        "seder": "ג",
        "verseseder": "לא",
        "versenikud": "וְֽאוּלָ֗ם אַתֶּ֥ם טֹֽפְלֵי־ שָׁ֑קֶר רֹפְאֵ֖י אֱלִ֣ל כֻּלְּכֶֽם׃ ",
        "versenonikud": "ואולם אתם טפלי שקר רפאי אלל כלכם "
    },
    {
        "bookchapter": "איוב",
        "chapter": "יג",
        "versechapter": "ה",
        "bookseder": "איוב",
        "seder": "ג",
        "verseseder": "לב",
        "versenikud": "מִֽי־ יִ֭תֵּן הַחֲרֵ֣שׁ תַּחֲרִישׁ֑וּן וּתְהִ֖י לָכֶ֣ם לְחָכְמָֽה׃ ",
        "versenonikud": "מי יתן החרש תחרישון ותהי לכם לחכמה "
    },
    {
        "bookchapter": "איוב",
        "chapter": "יג",
        "versechapter": "ו",
        "bookseder": "איוב",
        "seder": "ג",
        "verseseder": "לג",
        "versenikud": "שִׁמְעוּ־ נָ֥א תוֹכַחְתִּ֑י וְרִב֖וֹת שְׂפָתַ֣י הַקְשִֽׁיבוּ׃ ",
        "versenonikud": "שמעו נא תוכחתי ורבות שפתי הקשיבו "
    },
    {
        "bookchapter": "איוב",
        "chapter": "יג",
        "versechapter": "ז",
        "bookseder": "איוב",
        "seder": "ג",
        "verseseder": "לד",
        "versenikud": "הַ֭לְאֵל תְּדַבְּר֣וּ עַוְלָ֑ה וְ֝ל֗וֹ תְּֽדַבְּר֥וּ רְמִיָּֽה׃ ",
        "versenonikud": "הלאל תדברו עולה ולו תדברו רמיה "
    },
    {
        "bookchapter": "איוב",
        "chapter": "יג",
        "versechapter": "ח",
        "bookseder": "איוב",
        "seder": "ג",
        "verseseder": "לה",
        "versenikud": "הֲפָנָ֥יו תִּשָּׂא֑וּן אִם־ לָאֵ֥ל תְּרִיבֽוּן׃ ",
        "versenonikud": "הפניו תשאון אם לאל תריבון "
    },
    {
        "bookchapter": "איוב",
        "chapter": "יג",
        "versechapter": "ט",
        "bookseder": "איוב",
        "seder": "ג",
        "verseseder": "לו",
        "versenikud": "הֲ֭טוֹב כִּֽי־ יַחְקֹ֣ר אֶתְכֶ֑ם אִם־ כְּהָתֵ֥ל בֶּ֝אֱנ֗וֹשׁ תְּהָתֵ֥לּוּ בֽוֹ׃ ",
        "versenonikud": "הטוב כי יחקר אתכם אם כהתל באנוש תהתלו בו "
    },
    {
        "bookchapter": "איוב",
        "chapter": "יג",
        "versechapter": "י",
        "bookseder": "איוב",
        "seder": "ג",
        "verseseder": "לז",
        "versenikud": "הוֹכֵ֣חַ יוֹכִ֣יחַ אֶתְכֶ֑ם אִם־ בַּ֝סֵּ֗תֶר פָּנִ֥ים תִּשָּׂאֽוּן׃ ",
        "versenonikud": "הוכח יוכיח אתכם אם בסתר פנים תשאון "
    },
    {
        "bookchapter": "איוב",
        "chapter": "יג",
        "versechapter": "יא",
        "bookseder": "איוב",
        "seder": "ג",
        "verseseder": "לח",
        "versenikud": "הֲלֹ֣א שְׂ֭אֵתוֹ תְּבַעֵ֣ת אֶתְכֶ֑ם וּ֝פַחְדּ֗וֹ יִפֹּ֥ל עֲלֵיכֶֽם׃ ",
        "versenonikud": "הלא שאתו תבעת אתכם ופחדו יפל עליכם "
    },
    {
        "bookchapter": "איוב",
        "chapter": "יג",
        "versechapter": "יב",
        "bookseder": "איוב",
        "seder": "ג",
        "verseseder": "לט",
        "versenikud": "זִֽ֭כְרֹנֵיכֶם מִשְׁלֵי־ אֵ֑פֶר לְגַבֵּי־ חֹ֝֗מֶר גַּבֵּיכֶֽם׃ ",
        "versenonikud": "זכרניכם משלי אפר לגבי חמר גביכם "
    },
    {
        "bookchapter": "איוב",
        "chapter": "יג",
        "versechapter": "יג",
        "bookseder": "איוב",
        "seder": "ג",
        "verseseder": "מ",
        "versenikud": "הַחֲרִ֣ישׁוּ מִ֭מֶּנִּי וַאֲדַבְּרָה־ אָ֑נִי וְיַעֲבֹ֖ר עָלַ֣י מָֽה׃ ",
        "versenonikud": "החרישו ממני ואדברה אני ויעבר עלי מה "
    },
    {
        "bookchapter": "איוב",
        "chapter": "יג",
        "versechapter": "יד",
        "bookseder": "איוב",
        "seder": "ג",
        "verseseder": "מא",
        "versenikud": "עַל־ מָ֤ה ׀ אֶשָּׂ֣א בְשָׂרִ֣י בְשִׁנָּ֑י וְ֝נַפְשִׁ֗י אָשִׂ֥ים בְּכַפִּֽי׃ ",
        "versenonikud": "על מה  אשא בשרי בשני ונפשי אשים בכפי "
    },
    {
        "bookchapter": "איוב",
        "chapter": "יג",
        "versechapter": "טו",
        "bookseder": "איוב",
        "seder": "ג",
        "verseseder": "מב",
        "versenikud": "הֵ֣ן יִ֭קְטְלֵנִי לא ל֣וֹ אֲיַחֵ֑ל אַךְ־ דְּ֝רָכַ֗י אֶל־ פָּנָ֥יו אוֹכִֽיחַ׃ ",
        "versenonikud": "הן יקטלני לא לו איחל אך דרכי אל פניו אוכיח "
    },
    {
        "bookchapter": "איוב",
        "chapter": "יג",
        "versechapter": "טז",
        "bookseder": "איוב",
        "seder": "ג",
        "verseseder": "מג",
        "versenikud": "גַּם־ הוּא־ לִ֥י לִֽישׁוּעָ֑ה כִּי־ לֹ֥א לְ֝פָנָ֗יו חָנֵ֥ף יָבֽוֹא׃ ",
        "versenonikud": "גם הוא לי לישועה כי לא לפניו חנף יבוא "
    },
    {
        "bookchapter": "איוב",
        "chapter": "יג",
        "versechapter": "יז",
        "bookseder": "איוב",
        "seder": "ג",
        "verseseder": "מד",
        "versenikud": "שִׁמְע֣וּ שָׁ֭מוֹעַ מִלָּתִ֑י וְ֝אַֽחֲוָתִ֗י בְּאָזְנֵיכֶֽם׃ ",
        "versenonikud": "שמעו שמוע מלתי ואחותי באזניכם "
    },
    {
        "bookchapter": "איוב",
        "chapter": "יג",
        "versechapter": "יח",
        "bookseder": "איוב",
        "seder": "ג",
        "verseseder": "מה",
        "versenikud": "הִנֵּה־ נָ֭א עָרַ֣כְתִּי מִשְׁפָּ֑ט יָ֝דַ֗עְתִּי כִּֽי־ אֲנִ֥י אֶצְדָּֽק׃ ",
        "versenonikud": "הנה נא ערכתי משפט ידעתי כי אני אצדק "
    },
    {
        "bookchapter": "איוב",
        "chapter": "יג",
        "versechapter": "יט",
        "bookseder": "איוב",
        "seder": "ג",
        "verseseder": "מו",
        "versenikud": "מִי־ ה֭וּא יָרִ֣יב עִמָּדִ֑י כִּֽי־ עַתָּ֖ה אַחֲרִ֣ישׁ וְאֶגְוָֽע׃ ",
        "versenonikud": "מי הוא יריב עמדי כי עתה אחריש ואגוע "
    },
    {
        "bookchapter": "איוב",
        "chapter": "יג",
        "versechapter": "כ",
        "bookseder": "איוב",
        "seder": "ג",
        "verseseder": "מז",
        "versenikud": "אַךְ־ שְׁ֭תַּיִם אַל־ תַּ֣עַשׂ עִמָּדִ֑י אָ֥ז מִ֝פָּנֶ֗יךָ לֹ֣א אֶסָּתֵֽר׃ ",
        "versenonikud": "אך שתים אל תעש עמדי אז מפניך לא אסתר "
    },
    {
        "bookchapter": "איוב",
        "chapter": "יג",
        "versechapter": "כא",
        "bookseder": "איוב",
        "seder": "ג",
        "verseseder": "מח",
        "versenikud": "כַּ֭פְּךָ מֵעָלַ֣י הַרְחַ֑ק וְ֝אֵ֥מָתְךָ֗ אַֽל־ תְּבַעֲתַֽנִּי׃ ",
        "versenonikud": "כפך מעלי הרחק ואמתך אל תבעתני "
    },
    {
        "bookchapter": "איוב",
        "chapter": "יג",
        "versechapter": "כב",
        "bookseder": "איוב",
        "seder": "ג",
        "verseseder": "מט",
        "versenikud": "וּ֭קְרָא וְאָנֹכִ֣י אֶֽעֱנֶ֑ה אֽוֹ־ אֲ֝דַבֵּ֗ר וַהֲשִׁיבֵֽנִי׃ ",
        "versenonikud": "וקרא ואנכי אענה או אדבר והשיבני "
    },
    {
        "bookchapter": "איוב",
        "chapter": "יג",
        "versechapter": "כג",
        "bookseder": "איוב",
        "seder": "ג",
        "verseseder": "נ",
        "versenikud": "כַּמָּ֣ה לִ֭י עֲוֺנ֣וֹת וְחַטָּא֑וֹת פִּֽשְׁעִ֥י וְ֝חַטָּאתִ֗י הֹדִיעֵֽנִי׃ ",
        "versenonikud": "כמה לי עונות וחטאות פשעי וחטאתי הדיעני "
    },
    {
        "bookchapter": "איוב",
        "chapter": "יג",
        "versechapter": "כד",
        "bookseder": "איוב",
        "seder": "ג",
        "verseseder": "נא",
        "versenikud": "לָֽמָּה־ פָנֶ֥יךָ תַסְתִּ֑יר וְתַחְשְׁבֵ֖נִי לְאוֹיֵ֣ב לָֽךְ׃ ",
        "versenonikud": "למה פניך תסתיר ותחשבני לאויב לך "
    },
    {
        "bookchapter": "איוב",
        "chapter": "יג",
        "versechapter": "כה",
        "bookseder": "איוב",
        "seder": "ג",
        "verseseder": "נב",
        "versenikud": "הֶעָלֶ֣ה נִדָּ֣ף תַּעֲר֑וֹץ וְאֶת־ קַ֖שׁ יָבֵ֣שׁ תִּרְדֹּֽף׃ ",
        "versenonikud": "העלה נדף תערוץ ואת קש יבש תרדף "
    },
    {
        "bookchapter": "איוב",
        "chapter": "יג",
        "versechapter": "כו",
        "bookseder": "איוב",
        "seder": "ג",
        "verseseder": "נג",
        "versenikud": "כִּֽי־ תִכְתֹּ֣ב עָלַ֣י מְרֹר֑וֹת וְ֝תוֹרִישֵׁ֗נִי עֲוֺנ֥וֹת נְעוּרָֽי׃ ",
        "versenonikud": "כי תכתב עלי מררות ותורישני עונות נעורי "
    },
    {
        "bookchapter": "איוב",
        "chapter": "יג",
        "versechapter": "כז",
        "bookseder": "איוב",
        "seder": "ג",
        "verseseder": "נד",
        "versenikud": "וְתָ֘שֵׂ֤ם בַּסַּ֨ד ׀ רַגְלַ֗י וְתִשְׁמ֥וֹר כָּל־ אָרְחוֹתָ֑י עַל־ שָׁרְשֵׁ֥י רַ֝גְלַ֗י תִּתְחַקֶּֽה׃ ",
        "versenonikud": "ותשם בסד  רגלי ותשמור כל ארחותי על שרשי רגלי תתחקה "
    },
    {
        "bookchapter": "איוב",
        "chapter": "יג",
        "versechapter": "כח",
        "bookseder": "איוב",
        "seder": "ג",
        "verseseder": "נה",
        "versenikud": "וְ֭הוּא כְּרָקָ֣ב יִבְלֶ֑ה כְּ֝בֶ֗גֶד אֲכָ֣לוֹ עָֽשׁ׃ ",
        "versenonikud": "והוא כרקב יבלה כבגד אכלו עש "
    }
]