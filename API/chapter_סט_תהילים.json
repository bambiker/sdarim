[
    {
        "bookchapter": "תהילים",
        "chapter": "סט",
        "versechapter": "א",
        "bookseder": "תהילים",
        "seder": "ט",
        "verseseder": "לח",
        "versenikud": "לַמְנַצֵּ֬חַ עַֽל־ שׁוֹשַׁנִּ֬ים לְדָוִֽד׃ ",
        "versenonikud": "למנצח על שושנים לדוד "
    },
    {
        "bookchapter": "תהילים",
        "chapter": "סט",
        "versechapter": "ב",
        "bookseder": "תהילים",
        "seder": "ט",
        "verseseder": "לט",
        "versenikud": "הוֹשִׁיעֵ֥נִי אֱלֹהִ֑ים כִּ֤י בָ֖אוּ מַ֣יִם עַד־ נָֽפֶשׁ׃ ",
        "versenonikud": "הושיעני אלהים כי באו מים עד נפש "
    },
    {
        "bookchapter": "תהילים",
        "chapter": "סט",
        "versechapter": "ג",
        "bookseder": "תהילים",
        "seder": "ט",
        "verseseder": "מ",
        "versenikud": "טָבַ֤עְתִּי ׀ בִּיוֵ֣ן מְ֭צוּלָה וְאֵ֣ין מָעֳמָ֑ד בָּ֥אתִי בְמַעֲמַקֵּי־ מַ֝֗יִם וְשִׁבֹּ֥לֶת שְׁטָפָֽתְנִי׃ ",
        "versenonikud": "טבעתי  ביון מצולה ואין מעמד באתי במעמקי מים ושבלת שטפתני "
    },
    {
        "bookchapter": "תהילים",
        "chapter": "סט",
        "versechapter": "ד",
        "bookseder": "תהילים",
        "seder": "ט",
        "verseseder": "מא",
        "versenikud": "יָגַ֣עְתִּי בְקָרְאִי֮ נִחַ֪ר גְּר֫וֹנִ֥י כָּל֥וּ עֵינַ֑י מְ֝יַחֵ֗ל לֵאלֹהָֽי׃ ",
        "versenonikud": "יגעתי בקראי נחר גרוני כלו עיני מיחל לאלהי "
    },
    {
        "bookchapter": "תהילים",
        "chapter": "סט",
        "versechapter": "ה",
        "bookseder": "תהילים",
        "seder": "ט",
        "verseseder": "מב",
        "versenikud": "רַבּ֤וּ ׀ מִשַּׂעֲר֣וֹת רֹאשִׁי֮ שֹׂנְאַ֪י חִ֫נָּ֥ם עָצְמ֣וּ מַ֭צְמִיתַי אֹיְבַ֣י שֶׁ֑קֶר אֲשֶׁ֥ר לֹא־ גָ֝זַ֗לְתִּי אָ֣ז אָשִֽׁיב׃ ",
        "versenonikud": "רבו  משערות ראשי שנאי חנם עצמו מצמיתי איבי שקר אשר לא גזלתי אז אשיב "
    },
    {
        "bookchapter": "תהילים",
        "chapter": "סט",
        "versechapter": "ו",
        "bookseder": "תהילים",
        "seder": "ט",
        "verseseder": "מג",
        "versenikud": "אֱ‍ֽלֹהִ֗ים אַתָּ֣ה יָ֭דַעְתָּ לְאִוַּלְתִּ֑י וְ֝אַשְׁמוֹתַ֗י מִמְּךָ֥ לֹא־ נִכְחָֽדוּ׃ ",
        "versenonikud": "אלהים אתה ידעת לאולתי ואשמותי ממך לא נכחדו "
    },
    {
        "bookchapter": "תהילים",
        "chapter": "סט",
        "versechapter": "ז",
        "bookseder": "תהילים",
        "seder": "ט",
        "verseseder": "מד",
        "versenikud": "אַל־ יֵ֘בֹ֤שׁוּ בִ֨י ׀ קֹוֶיךָ֮ אֲדֹנָ֥י יְהוִ֗ה צְבָ֫א֥וֹת אַל־ יִכָּ֣לְמוּ בִ֣י מְבַקְשֶׁ֑יךָ אֱ֝לֹהֵ֗י יִשְׂרָאֵֽל׃ ",
        "versenonikud": "אל יבשו בי  קויך אדני יהוה צבאות אל יכלמו בי מבקשיך אלהי ישראל "
    },
    {
        "bookchapter": "תהילים",
        "chapter": "סט",
        "versechapter": "ח",
        "bookseder": "תהילים",
        "seder": "ט",
        "verseseder": "מה",
        "versenikud": "כִּֽי־ עָ֭לֶיךָ נָשָׂ֣אתִי חֶרְפָּ֑ה כִּסְּתָ֖ה כְלִמָּ֣ה פָנָֽי׃ ",
        "versenonikud": "כי עליך נשאתי חרפה כסתה כלמה פני "
    },
    {
        "bookchapter": "תהילים",
        "chapter": "סט",
        "versechapter": "ט",
        "bookseder": "תהילים",
        "seder": "ט",
        "verseseder": "מו",
        "versenikud": "מ֭וּזָר הָיִ֣יתִי לְאֶחָ֑י וְ֝נָכְרִ֗י לִבְנֵ֥י אִמִּֽי׃ ",
        "versenonikud": "מוזר הייתי לאחי ונכרי לבני אמי "
    },
    {
        "bookchapter": "תהילים",
        "chapter": "סט",
        "versechapter": "י",
        "bookseder": "תהילים",
        "seder": "ט",
        "verseseder": "מז",
        "versenikud": "כִּֽי־ קִנְאַ֣ת בֵּיתְךָ֣ אֲכָלָ֑תְנִי וְחֶרְפּ֥וֹת ח֝וֹרְפֶ֗יךָ נָפְל֥וּ עָלָֽי׃ ",
        "versenonikud": "כי קנאת ביתך אכלתני וחרפות חורפיך נפלו עלי "
    },
    {
        "bookchapter": "תהילים",
        "chapter": "סט",
        "versechapter": "יא",
        "bookseder": "תהילים",
        "seder": "ט",
        "verseseder": "מח",
        "versenikud": "וָאֶבְכֶּ֣ה בַצּ֣וֹם נַפְשִׁ֑י וַתְּהִ֖י לַחֲרָפ֣וֹת לִֽי׃ ",
        "versenonikud": "ואבכה בצום נפשי ותהי לחרפות לי "
    },
    {
        "bookchapter": "תהילים",
        "chapter": "סט",
        "versechapter": "יב",
        "bookseder": "תהילים",
        "seder": "ט",
        "verseseder": "מט",
        "versenikud": "וָאֶתְּנָ֣ה לְבוּשִׁ֣י שָׂ֑ק וָאֱהִ֖י לָהֶ֣ם לְמָשָֽׁל׃ ",
        "versenonikud": "ואתנה לבושי שק ואהי להם למשל "
    },
    {
        "bookchapter": "תהילים",
        "chapter": "סט",
        "versechapter": "יג",
        "bookseder": "תהילים",
        "seder": "ט",
        "verseseder": "נ",
        "versenikud": "יָשִׂ֣יחוּ בִ֭י יֹ֣שְׁבֵי שָׁ֑עַר וּ֝נְגִינ֗וֹת שׁוֹתֵ֥י שֵׁכָֽר׃ ",
        "versenonikud": "ישיחו בי ישבי שער ונגינות שותי שכר "
    },
    {
        "bookchapter": "תהילים",
        "chapter": "סט",
        "versechapter": "יד",
        "bookseder": "תהילים",
        "seder": "ט",
        "verseseder": "נא",
        "versenikud": "וַאֲנִ֤י תְפִלָּתִֽי־ לְךָ֨ ׀ יְהוָ֡ה עֵ֤ת רָצ֗וֹן אֱלֹהִ֥ים בְּרָב־ חַסְדֶּ֑ךָ עֲ֝נֵ֗נִי בֶּאֱמֶ֥ת יִשְׁעֶֽךָ׃ ",
        "versenonikud": "ואני תפלתי לך  יהוה עת רצון אלהים ברב חסדך ענני באמת ישעך "
    },
    {
        "bookchapter": "תהילים",
        "chapter": "סט",
        "versechapter": "טו",
        "bookseder": "תהילים",
        "seder": "ט",
        "verseseder": "נב",
        "versenikud": "הַצִּילֵ֣נִי מִ֭טִּיט וְאַל־ אֶטְבָּ֑עָה אִנָּצְלָ֥ה מִ֝שֹּֽׂנְאַ֗י וּמִמַּֽעֲמַקֵּי־ מָֽיִם׃ ",
        "versenonikud": "הצילני מטיט ואל אטבעה אנצלה משנאי וממעמקי מים "
    },
    {
        "bookchapter": "תהילים",
        "chapter": "סט",
        "versechapter": "טז",
        "bookseder": "תהילים",
        "seder": "ט",
        "verseseder": "נג",
        "versenikud": "אַל־ תִּשְׁטְפֵ֤נִי ׀ שִׁבֹּ֣לֶת מַ֭יִם וְאַל־ תִּבְלָעֵ֣נִי מְצוּלָ֑ה וְאַל־ תֶּאְטַר־ עָלַ֖י בְּאֵ֣ר פִּֽיהָ׃ ",
        "versenonikud": "אל תשטפני  שבלת מים ואל תבלעני מצולה ואל תאטר עלי באר פיה "
    },
    {
        "bookchapter": "תהילים",
        "chapter": "סט",
        "versechapter": "יז",
        "bookseder": "תהילים",
        "seder": "ט",
        "verseseder": "נד",
        "versenikud": "עֲנֵ֣נִי יְ֭הוָה כִּי־ ט֣וֹב חַסְדֶּ֑ךָ כְּרֹ֥ב רַ֝חֲמֶ֗יךָ פְּנֵ֣ה אֵלָֽי׃ ",
        "versenonikud": "ענני יהוה כי טוב חסדך כרב רחמיך פנה אלי "
    },
    {
        "bookchapter": "תהילים",
        "chapter": "סט",
        "versechapter": "יח",
        "bookseder": "תהילים",
        "seder": "ט",
        "verseseder": "נה",
        "versenikud": "וְאַל־ תַּסְתֵּ֣ר פָּ֭נֶיךָ מֵֽעַבְדֶּ֑ךָ כִּֽי־ צַר־ לִ֝֗י מַהֵ֥ר עֲנֵֽנִי׃ ",
        "versenonikud": "ואל תסתר פניך מעבדך כי צר לי מהר ענני "
    },
    {
        "bookchapter": "תהילים",
        "chapter": "סט",
        "versechapter": "יט",
        "bookseder": "תהילים",
        "seder": "ט",
        "verseseder": "נו",
        "versenikud": "קָרְבָ֣ה אֶל־ נַפְשִׁ֣י גְאָלָ֑הּ לְמַ֖עַן אֹיְבַ֣י פְּדֵֽנִי׃ ",
        "versenonikud": "קרבה אל נפשי גאלה למען איבי פדני "
    },
    {
        "bookchapter": "תהילים",
        "chapter": "סט",
        "versechapter": "כ",
        "bookseder": "תהילים",
        "seder": "ט",
        "verseseder": "נז",
        "versenikud": "אַתָּ֤ה יָדַ֗עְתָּ חֶרְפָּתִ֣י וּ֭בָשְׁתִּי וּכְלִמָּתִ֑י נֶ֝גְדְּךָ֗ כָּל־ צוֹרְרָֽי׃ ",
        "versenonikud": "אתה ידעת חרפתי ובשתי וכלמתי נגדך כל צוררי "
    },
    {
        "bookchapter": "תהילים",
        "chapter": "סט",
        "versechapter": "כא",
        "bookseder": "תהילים",
        "seder": "ט",
        "verseseder": "נח",
        "versenikud": "חֶרְפָּ֤ה ׀ שָֽׁבְרָ֥ה לִבִּ֗י וָֽאָ֫נ֥וּשָׁה וָאֲקַוֶּ֣ה לָנ֣וּד וָאַ֑יִן וְ֝לַמְנַחֲמִ֗ים וְלֹ֣א מָצָֽאתִי׃ ",
        "versenonikud": "חרפה  שברה לבי ואנושה ואקוה לנוד ואין ולמנחמים ולא מצאתי "
    },
    {
        "bookchapter": "תהילים",
        "chapter": "סט",
        "versechapter": "כב",
        "bookseder": "תהילים",
        "seder": "ט",
        "verseseder": "נט",
        "versenikud": "וַיִּתְּנ֣וּ בְּבָרוּתִ֣י רֹ֑אשׁ וְ֝לִצְמָאִ֗י יַשְׁק֥וּנִי חֹֽמֶץ׃ ",
        "versenonikud": "ויתנו בברותי ראש ולצמאי ישקוני חמץ "
    },
    {
        "bookchapter": "תהילים",
        "chapter": "סט",
        "versechapter": "כג",
        "bookseder": "תהילים",
        "seder": "ט",
        "verseseder": "ס",
        "versenikud": "יְהִֽי־ שֻׁלְחָנָ֣ם לִפְנֵיהֶ֣ם לְפָ֑ח וְלִשְׁלוֹמִ֥ים לְמוֹקֵֽשׁ׃ ",
        "versenonikud": "יהי שלחנם לפניהם לפח ולשלומים למוקש "
    },
    {
        "bookchapter": "תהילים",
        "chapter": "סט",
        "versechapter": "כד",
        "bookseder": "תהילים",
        "seder": "ט",
        "verseseder": "סא",
        "versenikud": "תֶּחְשַׁ֣כְנָה עֵ֭ינֵיהֶם מֵרְא֑וֹת וּ֝מָתְנֵ֗יהֶם תָּמִ֥יד הַמְעַֽד׃ ",
        "versenonikud": "תחשכנה עיניהם מראות ומתניהם תמיד המעד "
    },
    {
        "bookchapter": "תהילים",
        "chapter": "סט",
        "versechapter": "כה",
        "bookseder": "תהילים",
        "seder": "ט",
        "verseseder": "סב",
        "versenikud": "שְׁפָךְ־ עֲלֵיהֶ֥ם זַעְמֶ֑ךָ וַחֲר֥וֹן אַ֝פְּךָ֗ יַשִּׂיגֵֽם׃ ",
        "versenonikud": "שפך עליהם זעמך וחרון אפך ישיגם "
    },
    {
        "bookchapter": "תהילים",
        "chapter": "סט",
        "versechapter": "כו",
        "bookseder": "תהילים",
        "seder": "ט",
        "verseseder": "סג",
        "versenikud": "תְּהִי־ טִֽירָתָ֥ם נְשַׁמָּ֑ה בְּ֝אָהֳלֵיהֶ֗ם אַל־ יְהִ֥י יֹשֵֽׁב׃ ",
        "versenonikud": "תהי טירתם נשמה באהליהם אל יהי ישב "
    },
    {
        "bookchapter": "תהילים",
        "chapter": "סט",
        "versechapter": "כז",
        "bookseder": "תהילים",
        "seder": "ט",
        "verseseder": "סד",
        "versenikud": "כִּֽי־ אַתָּ֣ה אֲשֶׁר־ הִכִּ֣יתָ רָדָ֑פוּ וְאֶל־ מַכְא֖וֹב חֲלָלֶ֣יךָ יְסַפֵּֽרוּ׃ ",
        "versenonikud": "כי אתה אשר הכית רדפו ואל מכאוב חלליך יספרו "
    },
    {
        "bookchapter": "תהילים",
        "chapter": "סט",
        "versechapter": "כח",
        "bookseder": "תהילים",
        "seder": "ט",
        "verseseder": "סה",
        "versenikud": "תְּֽנָה־ עָ֭וֺן עַל־ עֲוֺנָ֑ם וְאַל־ יָ֝בֹ֗אוּ בְּצִדְקָתֶֽךָ׃ ",
        "versenonikud": "תנה עון על עונם ואל יבאו בצדקתך "
    },
    {
        "bookchapter": "תהילים",
        "chapter": "סט",
        "versechapter": "כט",
        "bookseder": "תהילים",
        "seder": "ט",
        "verseseder": "סו",
        "versenikud": "יִ֭מָּחֽוּ מִסֵּ֣פֶר חַיִּ֑ים וְעִ֥ם צַ֝דִּיקִ֗ים אַל־ יִכָּתֵֽבוּ׃ ",
        "versenonikud": "ימחו מספר חיים ועם צדיקים אל יכתבו "
    },
    {
        "bookchapter": "תהילים",
        "chapter": "סט",
        "versechapter": "ל",
        "bookseder": "תהילים",
        "seder": "ט",
        "verseseder": "סז",
        "versenikud": "וַ֭אֲנִי עָנִ֣י וְכוֹאֵ֑ב יְשׁוּעָתְךָ֖ אֱלֹהִ֣ים תְּשַׂגְּבֵֽנִי׃ ",
        "versenonikud": "ואני עני וכואב ישועתך אלהים תשגבני "
    },
    {
        "bookchapter": "תהילים",
        "chapter": "סט",
        "versechapter": "לא",
        "bookseder": "תהילים",
        "seder": "ט",
        "verseseder": "סח",
        "versenikud": "אֲהַֽלְלָ֣ה שֵׁם־ אֱלֹהִ֣ים בְּשִׁ֑יר וַאֲגַדְּלֶ֥נּוּ בְתוֹדָֽה׃ ",
        "versenonikud": "אהללה שם אלהים בשיר ואגדלנו בתודה "
    },
    {
        "bookchapter": "תהילים",
        "chapter": "סט",
        "versechapter": "לב",
        "bookseder": "תהילים",
        "seder": "ט",
        "verseseder": "סט",
        "versenikud": "וְתִיטַ֣ב לַֽ֭יהוָה מִשּׁ֥וֹר פָּ֗ר מַקְרִ֥ן מַפְרִֽיס׃ ",
        "versenonikud": "ותיטב ליהוה משור פר מקרן מפריס "
    },
    {
        "bookchapter": "תהילים",
        "chapter": "סט",
        "versechapter": "לג",
        "bookseder": "תהילים",
        "seder": "ט",
        "verseseder": "ע",
        "versenikud": "רָא֣וּ עֲנָוִ֣ים יִשְׂמָ֑חוּ דֹּרְשֵׁ֥י אֱ֝לֹהִ֗ים וִיחִ֥י לְבַבְכֶֽם׃ ",
        "versenonikud": "ראו ענוים ישמחו דרשי אלהים ויחי לבבכם "
    },
    {
        "bookchapter": "תהילים",
        "chapter": "סט",
        "versechapter": "לד",
        "bookseder": "תהילים",
        "seder": "ט",
        "verseseder": "עא",
        "versenikud": "כִּֽי־ שֹׁמֵ֣עַ אֶל־ אֶבְיוֹנִ֣ים יְהוָ֑ה וְאֶת־ אֲ֝סִירָ֗יו לֹ֣א בָזָֽה׃ ",
        "versenonikud": "כי שמע אל אביונים יהוה ואת אסיריו לא בזה "
    },
    {
        "bookchapter": "תהילים",
        "chapter": "סט",
        "versechapter": "לה",
        "bookseder": "תהילים",
        "seder": "ט",
        "verseseder": "עב",
        "versenikud": "יְֽ֭הַלְלוּהוּ שָׁמַ֣יִם וָאָ֑רֶץ יַ֝מִּ֗ים וְֽכָל־ רֹמֵ֥שׂ בָּֽם׃ ",
        "versenonikud": "יהללוהו שמים וארץ ימים וכל רמש בם "
    },
    {
        "bookchapter": "תהילים",
        "chapter": "סט",
        "versechapter": "לו",
        "bookseder": "תהילים",
        "seder": "ט",
        "verseseder": "עג",
        "versenikud": "כִּ֤י אֱלֹהִ֨ים ׀ י֘וֹשִׁ֤יעַ צִיּ֗וֹן וְ֭יִבְנֶה עָרֵ֣י יְהוּדָ֑ה וְיָ֥שְׁבוּ שָׁ֝֗ם וִירֵשֽׁוּהָ׃ ",
        "versenonikud": "כי אלהים  יושיע ציון ויבנה ערי יהודה וישבו שם וירשוה "
    },
    {
        "bookchapter": "תהילים",
        "chapter": "סט",
        "versechapter": "לז",
        "bookseder": "תהילים",
        "seder": "ט",
        "verseseder": "עד",
        "versenikud": "וְזֶ֣רַע עֲ֭בָדָיו יִנְחָל֑וּהָ וְאֹהֲבֵ֥י שְׁ֝מ֗וֹ יִשְׁכְּנוּ־ בָֽהּ׃ ",
        "versenonikud": "וזרע עבדיו ינחלוה ואהבי שמו ישכנו בה "
    }
]