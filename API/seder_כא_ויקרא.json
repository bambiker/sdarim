[
    {
        "bookchapter": "ויקרא",
        "chapter": "כה",
        "versechapter": "לה",
        "bookseder": "ויקרא",
        "seder": "כא",
        "verseseder": "א",
        "parasha": "בהר",
        "versenikud": "וְכִֽי־ יָמ֣וּךְ אָחִ֔יךָ וּמָ֥טָה יָד֖וֹ עִמָּ֑ךְ וְהֶֽחֱזַ֣קְתָּ בּ֔וֹ גֵּ֧ר וְתוֹשָׁ֛ב וָחַ֖י עִמָּֽךְ׃ ",
        "versenonikud": "וכי ימוך אחיך ומטה ידו עמך והחזקת בו גר ותושב וחי עמך "
    },
    {
        "bookchapter": "ויקרא",
        "chapter": "כה",
        "versechapter": "לו",
        "bookseder": "ויקרא",
        "seder": "כא",
        "verseseder": "ב",
        "parasha": "בהר",
        "versenikud": "אַל־ תִּקַּ֤ח מֵֽאִתּוֹ֙ נֶ֣שֶׁךְ וְתַרְבִּ֔ית וְיָרֵ֖אתָ מֵֽאֱלֹהֶ֑יךָ וְחֵ֥י אָחִ֖יךָ עִמָּֽךְ׃ ",
        "versenonikud": "אל תקח מאתו נשך ותרבית ויראת מאלהיך וחי אחיך עמך "
    },
    {
        "bookchapter": "ויקרא",
        "chapter": "כה",
        "versechapter": "לז",
        "bookseder": "ויקרא",
        "seder": "כא",
        "verseseder": "ג",
        "parasha": "בהר",
        "versenikud": "אֶ֨ת־ כַּסְפְּךָ֔ לֹֽא־ תִתֵּ֥ן ל֖וֹ בְּנֶ֑שֶׁךְ וּבְמַרְבִּ֖ית לֹא־ תִתֵּ֥ן אָכְלֶֽךָ׃ ",
        "versenonikud": "את כספך לא תתן לו בנשך ובמרבית לא תתן אכלך "
    },
    {
        "bookchapter": "ויקרא",
        "chapter": "כה",
        "versechapter": "לח",
        "bookseder": "ויקרא",
        "seder": "כא",
        "verseseder": "ד",
        "parasha": "בהר",
        "versenikud": "אֲנִ֗י יְהוָה֙ אֱלֹ֣הֵיכֶ֔ם אֲשֶׁר־ הוֹצֵ֥אתִי אֶתְכֶ֖ם מֵאֶ֣רֶץ מִצְרָ֑יִם לָתֵ֤ת לָכֶם֙ אֶת־ אֶ֣רֶץ כְּנַ֔עַן לִהְי֥וֹת לָכֶ֖ם לֵאלֹהִֽים׃ ",
        "versenonikud": "אני יהוה אלהיכם אשר הוצאתי אתכם מארץ מצרים לתת לכם את ארץ כנען להיות לכם לאלהים "
    },
    {
        "bookchapter": "ויקרא",
        "chapter": "כה",
        "versechapter": "לט",
        "bookseder": "ויקרא",
        "seder": "כא",
        "verseseder": "ה",
        "parasha": "בהר",
        "versenikud": "וְכִֽי־ יָמ֥וּךְ אָחִ֛יךָ עִמָּ֖ךְ וְנִמְכַּר־ לָ֑ךְ לֹא־ תַעֲבֹ֥ד בּ֖וֹ עֲבֹ֥דַת עָֽבֶד׃ ",
        "versenonikud": "וכי ימוך אחיך עמך ונמכר לך לא תעבד בו עבדת עבד "
    },
    {
        "bookchapter": "ויקרא",
        "chapter": "כה",
        "versechapter": "מ",
        "bookseder": "ויקרא",
        "seder": "כא",
        "verseseder": "ו",
        "parasha": "בהר",
        "versenikud": "כְּשָׂכִ֥יר כְּתוֹשָׁ֖ב יִהְיֶ֣ה עִמָּ֑ךְ עַד־ שְׁנַ֥ת הַיֹּבֵ֖ל יַעֲבֹ֥ד עִמָּֽךְ׃ ",
        "versenonikud": "כשכיר כתושב יהיה עמך עד שנת היבל יעבד עמך "
    },
    {
        "bookchapter": "ויקרא",
        "chapter": "כה",
        "versechapter": "מא",
        "bookseder": "ויקרא",
        "seder": "כא",
        "verseseder": "ז",
        "parasha": "בהר",
        "versenikud": "וְיָצָא֙ מֵֽעִמָּ֔ךְ ה֖וּא וּבָנָ֣יו עִמּ֑וֹ וְשָׁב֙ אֶל־ מִשְׁפַּחְתּ֔וֹ וְאֶל־ אֲחֻזַּ֥ת אֲבֹתָ֖יו יָשֽׁוּב׃ ",
        "versenonikud": "ויצא מעמך הוא ובניו עמו ושב אל משפחתו ואל אחזת אבתיו ישוב "
    },
    {
        "bookchapter": "ויקרא",
        "chapter": "כה",
        "versechapter": "מב",
        "bookseder": "ויקרא",
        "seder": "כא",
        "verseseder": "ח",
        "parasha": "בהר",
        "versenikud": "כִּֽי־ עֲבָדַ֣י הֵ֔ם אֲשֶׁר־ הוֹצֵ֥אתִי אֹתָ֖ם מֵאֶ֣רֶץ מִצְרָ֑יִם לֹ֥א יִמָּכְר֖וּ מִמְכֶּ֥רֶת עָֽבֶד׃ ",
        "versenonikud": "כי עבדי הם אשר הוצאתי אתם מארץ מצרים לא ימכרו ממכרת עבד "
    },
    {
        "bookchapter": "ויקרא",
        "chapter": "כה",
        "versechapter": "מג",
        "bookseder": "ויקרא",
        "seder": "כא",
        "verseseder": "ט",
        "parasha": "בהר",
        "versenikud": "לֹא־ תִרְדֶּ֥ה ב֖וֹ בְּפָ֑רֶךְ וְיָרֵ֖אתָ מֵאֱלֹהֶֽיךָ׃ ",
        "versenonikud": "לא תרדה בו בפרך ויראת מאלהיך "
    },
    {
        "bookchapter": "ויקרא",
        "chapter": "כה",
        "versechapter": "מד",
        "bookseder": "ויקרא",
        "seder": "כא",
        "verseseder": "י",
        "parasha": "בהר",
        "versenikud": "וְעַבְדְּךָ֥ וַאֲמָתְךָ֖ אֲשֶׁ֣ר יִהְיוּ־ לָ֑ךְ מֵאֵ֣ת הַגּוֹיִ֗ם אֲשֶׁר֙ סְבִיבֹ֣תֵיכֶ֔ם מֵהֶ֥ם תִּקְנ֖וּ עֶ֥בֶד וְאָמָֽה׃ ",
        "versenonikud": "ועבדך ואמתך אשר יהיו לך מאת הגוים אשר סביבתיכם מהם תקנו עבד ואמה "
    },
    {
        "bookchapter": "ויקרא",
        "chapter": "כה",
        "versechapter": "מה",
        "bookseder": "ויקרא",
        "seder": "כא",
        "verseseder": "יא",
        "parasha": "בהר",
        "versenikud": "וְ֠גַם מִבְּנֵ֨י הַתּוֹשָׁבִ֜ים הַגָּרִ֤ים עִמָּכֶם֙ מֵהֶ֣ם תִּקְנ֔וּ וּמִמִּשְׁפַּחְתָּם֙ אֲשֶׁ֣ר עִמָּכֶ֔ם אֲשֶׁ֥ר הוֹלִ֖ידוּ בְּאַרְצְכֶ֑ם וְהָי֥וּ לָכֶ֖ם לַֽאֲחֻזָּֽה׃ ",
        "versenonikud": "וגם מבני התושבים הגרים עמכם מהם תקנו וממשפחתם אשר עמכם אשר הולידו בארצכם והיו לכם לאחזה "
    },
    {
        "bookchapter": "ויקרא",
        "chapter": "כה",
        "versechapter": "מו",
        "bookseder": "ויקרא",
        "seder": "כא",
        "verseseder": "יב",
        "parasha": "בהר",
        "versenikud": "וְהִתְנַחֲלְתֶּ֨ם אֹתָ֜ם לִבְנֵיכֶ֤ם אַחֲרֵיכֶם֙ לָרֶ֣שֶׁת אֲחֻזָּ֔ה לְעֹלָ֖ם בָּהֶ֣ם תַּעֲבֹ֑דוּ וּבְאַ֨חֵיכֶ֤ם בְּנֵֽי־ יִשְׂרָאֵל֙ אִ֣ישׁ בְּאָחִ֔יו לֹא־ תִרְדֶּ֥ה ב֖וֹ בְּפָֽרֶךְ׃ ",
        "versenonikud": "והתנחלתם אתם לבניכם אחריכם לרשת אחזה לעלם בהם תעבדו ובאחיכם בני ישראל איש באחיו לא תרדה בו בפרך "
    },
    {
        "bookchapter": "ויקרא",
        "chapter": "כה",
        "versechapter": "מז",
        "bookseder": "ויקרא",
        "seder": "כא",
        "verseseder": "יג",
        "parasha": "בהר",
        "versenikud": "וְכִ֣י תַשִּׂ֗יג יַ֣ד גֵּ֤ר וְתוֹשָׁב֙ עִמָּ֔ךְ וּמָ֥ךְ אָחִ֖יךָ עִמּ֑וֹ וְנִמְכַּ֗ר לְגֵ֤ר תּוֹשָׁב֙ עִמָּ֔ךְ א֥וֹ לְעֵ֖קֶר מִשְׁפַּ֥חַת גֵּֽר׃ ",
        "versenonikud": "וכי תשיג יד גר ותושב עמך ומך אחיך עמו ונמכר לגר תושב עמך או לעקר משפחת גר "
    },
    {
        "bookchapter": "ויקרא",
        "chapter": "כה",
        "versechapter": "מח",
        "bookseder": "ויקרא",
        "seder": "כא",
        "verseseder": "יד",
        "parasha": "בהר",
        "versenikud": "אַחֲרֵ֣י נִמְכַּ֔ר גְּאֻלָּ֖ה תִּהְיֶה־ לּ֑וֹ אֶחָ֥ד מֵאֶחָ֖יו יִגְאָלֶֽנּוּ׃ ",
        "versenonikud": "אחרי נמכר גאלה תהיה לו אחד מאחיו יגאלנו "
    },
    {
        "bookchapter": "ויקרא",
        "chapter": "כה",
        "versechapter": "מט",
        "bookseder": "ויקרא",
        "seder": "כא",
        "verseseder": "טו",
        "parasha": "בהר",
        "versenikud": "אוֹ־ דֹד֞וֹ א֤וֹ בֶן־ דֹּדוֹ֙ יִגְאָלֶ֔נּוּ אֽוֹ־ מִשְּׁאֵ֧ר בְּשָׂר֛וֹ מִמִּשְׁפַּחְתּ֖וֹ יִגְאָלֶ֑נּוּ אֽוֹ־ הִשִּׂ֥יגָה יָד֖וֹ וְנִגְאָֽל׃ ",
        "versenonikud": "או דדו או בן דדו יגאלנו או משאר בשרו ממשפחתו יגאלנו או השיגה ידו ונגאל "
    },
    {
        "bookchapter": "ויקרא",
        "chapter": "כה",
        "versechapter": "נ",
        "bookseder": "ויקרא",
        "seder": "כא",
        "verseseder": "טז",
        "parasha": "בהר",
        "versenikud": "וְחִשַּׁב֙ עִם־ קֹנֵ֔הוּ מִשְּׁנַת֙ הִמָּ֣כְרוֹ ל֔וֹ עַ֖ד שְׁנַ֣ת הַיֹּבֵ֑ל וְהָיָ֞ה כֶּ֤סֶף מִמְכָּרוֹ֙ בְּמִסְפַּ֣ר שָׁנִ֔ים כִּימֵ֥י שָׂכִ֖יר יִהְיֶ֥ה עִמּֽוֹ׃ ",
        "versenonikud": "וחשב עם קנהו משנת המכרו לו עד שנת היבל והיה כסף ממכרו במספר שנים כימי שכיר יהיה עמו "
    },
    {
        "bookchapter": "ויקרא",
        "chapter": "כה",
        "versechapter": "נא",
        "bookseder": "ויקרא",
        "seder": "כא",
        "verseseder": "יז",
        "parasha": "בהר",
        "versenikud": "אִם־ ע֥וֹד רַבּ֖וֹת בַּשָּׁנִ֑ים לְפִיהֶן֙ יָשִׁ֣יב גְּאֻלָּת֔וֹ מִכֶּ֖סֶף מִקְנָתֽוֹ׃ ",
        "versenonikud": "אם עוד רבות בשנים לפיהן ישיב גאלתו מכסף מקנתו "
    },
    {
        "bookchapter": "ויקרא",
        "chapter": "כה",
        "versechapter": "נב",
        "bookseder": "ויקרא",
        "seder": "כא",
        "verseseder": "יח",
        "parasha": "בהר",
        "versenikud": "וְאִם־ מְעַ֞ט נִשְׁאַ֧ר בַּשָּׁנִ֛ים עַד־ שְׁנַ֥ת הַיֹּבֵ֖ל וְחִשַּׁב־ ל֑וֹ כְּפִ֣י שָׁנָ֔יו יָשִׁ֖יב אֶת־ גְּאֻלָּתֽוֹ׃ ",
        "versenonikud": "ואם מעט נשאר בשנים עד שנת היבל וחשב לו כפי שניו ישיב את גאלתו "
    },
    {
        "bookchapter": "ויקרא",
        "chapter": "כה",
        "versechapter": "נג",
        "bookseder": "ויקרא",
        "seder": "כא",
        "verseseder": "יט",
        "parasha": "בהר",
        "versenikud": "כִּשְׂכִ֥יר שָׁנָ֛ה בְּשָׁנָ֖ה יִהְיֶ֣ה עִמּ֑וֹ לֹֽא־ יִרְדֶּ֥נּֽוּ בְּפֶ֖רֶךְ לְעֵינֶֽיךָ׃ ",
        "versenonikud": "כשכיר שנה בשנה יהיה עמו לא ירדנו בפרך לעיניך "
    },
    {
        "bookchapter": "ויקרא",
        "chapter": "כה",
        "versechapter": "נד",
        "bookseder": "ויקרא",
        "seder": "כא",
        "verseseder": "כ",
        "parasha": "בהר",
        "versenikud": "וְאִם־ לֹ֥א יִגָּאֵ֖ל בְּאֵ֑לֶּה וְיָצָא֙ בִּשְׁנַ֣ת הַיֹּבֵ֔ל ה֖וּא וּבָנָ֥יו עִמּֽוֹ׃ ",
        "versenonikud": "ואם לא יגאל באלה ויצא בשנת היבל הוא ובניו עמו "
    },
    {
        "bookchapter": "ויקרא",
        "chapter": "כה",
        "versechapter": "נה",
        "bookseder": "ויקרא",
        "seder": "כא",
        "verseseder": "כא",
        "parasha": "בהר",
        "versenikud": "כִּֽי־ לִ֤י בְנֵֽי־ יִשְׂרָאֵל֙ עֲבָדִ֔ים עֲבָדַ֣י הֵ֔ם אֲשֶׁר־ הוֹצֵ֥אתִי אוֹתָ֖ם מֵאֶ֣רֶץ מִצְרָ֑יִם אֲנִ֖י יְהוָ֥ה אֱלֹהֵיכֶֽם׃ ",
        "versenonikud": "כי לי בני ישראל עבדים עבדי הם אשר הוצאתי אותם מארץ מצרים אני יהוה אלהיכם "
    },
    {
        "bookchapter": "ויקרא",
        "chapter": "כו",
        "versechapter": "א",
        "bookseder": "ויקרא",
        "seder": "כא",
        "verseseder": "כב",
        "parasha": "בהר",
        "versenikud": "לֹֽא־ תַעֲשׂ֨וּ לָכֶ֜ם אֱלִילִ֗ם וּפֶ֤סֶל וּמַצֵּבָה֙ לֹֽא־ תָקִ֣ימוּ לָכֶ֔ם וְאֶ֣בֶן מַשְׂכִּ֗ית לֹ֤א תִתְּנוּ֙ בְּאַרְצְכֶ֔ם לְהִֽשְׁתַּחֲוֺ֖ת עָלֶ֑יהָ כִּ֛י אֲנִ֥י יְהוָ֖ה אֱלֹהֵיכֶֽם׃ ",
        "versenonikud": "לא תעשו לכם אלילם ופסל ומצבה לא תקימו לכם ואבן משכית לא תתנו בארצכם להשתחות עליה כי אני יהוה אלהיכם "
    },
    {
        "bookchapter": "ויקרא",
        "chapter": "כו",
        "versechapter": "ב",
        "bookseder": "ויקרא",
        "seder": "כא",
        "verseseder": "כג",
        "parasha": "בהר",
        "versenikud": "אֶת־ שַׁבְּתֹתַ֣י תִּשְׁמֹ֔רוּ וּמִקְדָּשִׁ֖י תִּירָ֑אוּ אֲנִ֖י יְהוָֽה׃ ",
        "versenonikud": "את שבתתי תשמרו ומקדשי תיראו אני יהוה "
    }
]