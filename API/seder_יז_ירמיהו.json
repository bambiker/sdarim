[
    {
        "bookchapter": "ירמיהו",
        "chapter": "ל",
        "versechapter": "ט",
        "bookseder": "ירמיהו",
        "seder": "יז",
        "verseseder": "א",
        "versenikud": "וְעָ֣בְד֔וּ אֵ֖ת יְהוָ֣ה אֱלֹֽהֵיהֶ֑ם וְאֵת֙ דָּוִ֣ד מַלְכָּ֔ם אֲשֶׁ֥ר אָקִ֖ים לָהֶֽם׃ ",
        "versenonikud": "ועבדו את יהוה אלהיהם ואת דוד מלכם אשר אקים להם "
    },
    {
        "bookchapter": "ירמיהו",
        "chapter": "ל",
        "versechapter": "י",
        "bookseder": "ירמיהו",
        "seder": "יז",
        "verseseder": "ב",
        "versenikud": "וְאַתָּ֡ה אַל־ תִּירָא֩ עַבְדִּ֨י יַעֲקֹ֤ב נְאֻם־ יְהֹוָה֙ וְאַל־ תֵּחַ֣ת יִשְׂרָאֵ֔ל כִּ֠י הִנְנִ֤י מוֹשִֽׁיעֲךָ֙ מֵֽרָח֔וֹק וְאֶֽת־ זַרְעֲךָ֖ מֵאֶ֣רֶץ שִׁבְיָ֑ם וְשָׁ֧ב יַעֲקֹ֛ב וְשָׁקַ֥ט וְשַׁאֲנַ֖ן וְאֵ֥ין מַחֲרִֽיד׃ ",
        "versenonikud": "ואתה אל תירא עבדי יעקב נאם יהוה ואל תחת ישראל כי הנני מושיעך מרחוק ואת זרעך מארץ שבים ושב יעקב ושקט ושאנן ואין מחריד "
    },
    {
        "bookchapter": "ירמיהו",
        "chapter": "ל",
        "versechapter": "יא",
        "bookseder": "ירמיהו",
        "seder": "יז",
        "verseseder": "ג",
        "versenikud": "כִּֽי־ אִתְּךָ֥ אֲנִ֛י נְאֻם־ יְהוָ֖ה לְהֽוֹשִׁיעֶ֑ךָ כִּי֩ אֶעֱשֶׂ֨ה כָלָ֜ה בְּכָֽל־ הַגּוֹיִ֣ם ׀ אֲשֶׁ֧ר הֲפִצוֹתִ֣יךָ שָּׁ֗ם אַ֤ךְ אֹֽתְךָ֙ לֹֽא־ אֶעֱשֶׂ֣ה כָלָ֔ה וְיִסַּרְתִּ֙יךָ֙ לַמִּשְׁפָּ֔ט וְנַקֵּ֖ה לֹ֥א אֲנַקֶּֽךָּ׃ ",
        "versenonikud": "כי אתך אני נאם יהוה להושיעך כי אעשה כלה בכל הגוים  אשר הפצותיך שם אך אתך לא אעשה כלה ויסרתיך למשפט ונקה לא אנקך "
    },
    {
        "bookchapter": "ירמיהו",
        "chapter": "ל",
        "versechapter": "יב",
        "bookseder": "ירמיהו",
        "seder": "יז",
        "verseseder": "ד",
        "versenikud": "כִּ֣י כֹ֥ה אָמַ֛ר יְהוָ֖ה אָנ֣וּשׁ לְשִׁבְרֵ֑ךְ נַחְלָ֖ה מַכָּתֵֽךְ׃ ",
        "versenonikud": "כי כה אמר יהוה אנוש לשברך נחלה מכתך "
    },
    {
        "bookchapter": "ירמיהו",
        "chapter": "ל",
        "versechapter": "יג",
        "bookseder": "ירמיהו",
        "seder": "יז",
        "verseseder": "ה",
        "versenikud": "אֵֽין־ דָּ֥ן דִּינֵ֖ךְ לְמָז֑וֹר רְפֻא֥וֹת תְּעָלָ֖ה אֵ֥ין לָֽךְ׃ ",
        "versenonikud": "אין דן דינך למזור רפאות תעלה אין לך "
    },
    {
        "bookchapter": "ירמיהו",
        "chapter": "ל",
        "versechapter": "יד",
        "bookseder": "ירמיהו",
        "seder": "יז",
        "verseseder": "ו",
        "versenikud": "כָּל־ מְאַהֲבַ֣יִךְ שְׁכֵח֔וּךְ אוֹתָ֖ךְ לֹ֣א יִדְרֹ֑שׁוּ כִּי֩ מַכַּ֨ת אוֹיֵ֤ב הִכִּיתִיךְ֙ מוּסַ֣ר אַכְזָרִ֔י עַ֚ל רֹ֣ב עֲוֺנֵ֔ךְ עָצְמ֖וּ חַטֹּאתָֽיִךְ׃ ",
        "versenonikud": "כל מאהביך שכחוך אותך לא ידרשו כי מכת אויב הכיתיך מוסר אכזרי על רב עונך עצמו חטאתיך "
    },
    {
        "bookchapter": "ירמיהו",
        "chapter": "ל",
        "versechapter": "טו",
        "bookseder": "ירמיהו",
        "seder": "יז",
        "verseseder": "ז",
        "versenikud": "מַה־ תִּזְעַק֙ עַל־ שִׁבְרֵ֔ךְ אָנ֖וּשׁ מַכְאֹבֵ֑ךְ עַ֣ל ׀ רֹ֣ב עֲוֺנֵ֗ךְ עָֽצְמוּ֙ חַטֹּאתַ֔יִךְ עָשִׂ֥יתִי אֵ֖לֶּה לָֽךְ׃ ",
        "versenonikud": "מה תזעק על שברך אנוש מכאבך על  רב עונך עצמו חטאתיך עשיתי אלה לך "
    },
    {
        "bookchapter": "ירמיהו",
        "chapter": "ל",
        "versechapter": "טז",
        "bookseder": "ירמיהו",
        "seder": "יז",
        "verseseder": "ח",
        "versenikud": "לָכֵ֞ן כָּל־ אֹכְלַ֙יִךְ֙ יֵאָכֵ֔לוּ וְכָל־ צָרַ֥יִךְ כֻּלָּ֖ם בַּשְּׁבִ֣י יֵלֵ֑כוּ וְהָי֤וּ שֹׁאסַ֙יִךְ֙ לִמְשִׁסָּ֔ה וְכָל־ בֹּזְזַ֖יִךְ אֶתֵּ֥ן לָבַֽז׃ ",
        "versenonikud": "לכן כל אכליך יאכלו וכל צריך כלם בשבי ילכו והיו שאסיך למשסה וכל בזזיך אתן לבז "
    },
    {
        "bookchapter": "ירמיהו",
        "chapter": "ל",
        "versechapter": "יז",
        "bookseder": "ירמיהו",
        "seder": "יז",
        "verseseder": "ט",
        "versenikud": "כִּי֩ אַעֲלֶ֨ה אֲרֻכָ֥ה לָ֛ךְ וּמִמַּכּוֹתַ֥יִךְ אֶרְפָּאֵ֖ךְ נְאֻם־ יְהוָ֑ה כִּ֤י נִדָּחָה֙ קָ֣רְאוּ לָ֔ךְ צִיּ֣וֹן הִ֔יא דֹּרֵ֖שׁ אֵ֥ין לָֽהּ׃ ",
        "versenonikud": "כי אעלה ארכה לך וממכותיך ארפאך נאם יהוה כי נדחה קראו לך ציון היא דרש אין לה "
    },
    {
        "bookchapter": "ירמיהו",
        "chapter": "ל",
        "versechapter": "יח",
        "bookseder": "ירמיהו",
        "seder": "יז",
        "verseseder": "י",
        "versenikud": "כֹּ֣ה ׀ אָמַ֣ר יְהוָ֗ה הִנְנִי־ שָׁב֙ שְׁבוּת֙ אָהֳלֵ֣י יַֽעֲק֔וֹב וּמִשְׁכְּנֹתָ֖יו אֲרַחֵ֑ם וְנִבְנְתָ֥ה עִיר֙ עַל־ תִּלָּ֔הּ וְאַרְמ֖וֹן עַל־ מִשְׁפָּט֥וֹ יֵשֵֽׁב׃ ",
        "versenonikud": "כה  אמר יהוה הנני שב שבות אהלי יעקוב ומשכנתיו ארחם ונבנתה עיר על תלה וארמון על משפטו ישב "
    },
    {
        "bookchapter": "ירמיהו",
        "chapter": "ל",
        "versechapter": "יט",
        "bookseder": "ירמיהו",
        "seder": "יז",
        "verseseder": "יא",
        "versenikud": "וְיָצָ֥א מֵהֶ֛ם תּוֹדָ֖ה וְק֣וֹל מְשַׂחֲקִ֑ים וְהִרְבִּתִים֙ וְלֹ֣א יִמְעָ֔טוּ וְהִכְבַּדְתִּ֖ים וְלֹ֥א יִצְעָֽרוּ׃ ",
        "versenonikud": "ויצא מהם תודה וקול משחקים והרבתים ולא ימעטו והכבדתים ולא יצערו "
    },
    {
        "bookchapter": "ירמיהו",
        "chapter": "ל",
        "versechapter": "כ",
        "bookseder": "ירמיהו",
        "seder": "יז",
        "verseseder": "יב",
        "versenikud": "וְהָי֤וּ בָנָיו֙ כְּקֶ֔דֶם וַעֲדָת֖וֹ לְפָנַ֣י תִּכּ֑וֹן וּפָ֣קַדְתִּ֔י עַ֖ל כָּל־ לֹחֲצָֽיו׃ ",
        "versenonikud": "והיו בניו כקדם ועדתו לפני תכון ופקדתי על כל לחציו "
    },
    {
        "bookchapter": "ירמיהו",
        "chapter": "ל",
        "versechapter": "כא",
        "bookseder": "ירמיהו",
        "seder": "יז",
        "verseseder": "יג",
        "versenikud": "וְהָיָ֨ה אַדִּיר֜וֹ מִמֶּ֗נּוּ וּמֹֽשְׁלוֹ֙ מִקִּרְבּ֣וֹ יֵצֵ֔א וְהִקְרַבְתִּ֖יו וְנִגַּ֣שׁ אֵלָ֑י כִּי֩ מִ֨י הוּא־ זֶ֜ה עָרַ֧ב אֶת־ לִבּ֛וֹ לָגֶ֥שֶׁת אֵלַ֖י נְאֻם־ יְהוָֽה׃ ",
        "versenonikud": "והיה אדירו ממנו ומשלו מקרבו יצא והקרבתיו ונגש אלי כי מי הוא זה ערב את לבו לגשת אלי נאם יהוה "
    },
    {
        "bookchapter": "ירמיהו",
        "chapter": "ל",
        "versechapter": "כב",
        "bookseder": "ירמיהו",
        "seder": "יז",
        "verseseder": "יד",
        "versenikud": "וִהְיִ֥יתֶם לִ֖י לְעָ֑ם וְאָ֣נֹכִ֔י אֶהְיֶ֥ה לָכֶ֖ם לֵאלֹהִֽים׃ ",
        "versenonikud": "והייתם לי לעם ואנכי אהיה לכם לאלהים "
    },
    {
        "bookchapter": "ירמיהו",
        "chapter": "ל",
        "versechapter": "כג",
        "bookseder": "ירמיהו",
        "seder": "יז",
        "verseseder": "טו",
        "versenikud": "הִנֵּ֣ה ׀ סַעֲרַ֣ת יְהוָ֗ה חֵמָה֙ יָֽצְאָ֔ה סַ֖עַר מִתְגּוֹרֵ֑ר עַ֛ל רֹ֥אשׁ רְשָׁעִ֖ים יָחֽוּל׃ ",
        "versenonikud": "הנה  סערת יהוה חמה יצאה סער מתגורר על ראש רשעים יחול "
    },
    {
        "bookchapter": "ירמיהו",
        "chapter": "ל",
        "versechapter": "כד",
        "bookseder": "ירמיהו",
        "seder": "יז",
        "verseseder": "טז",
        "versenikud": "לֹ֣א יָשׁ֗וּב חֲרוֹן֙ אַף־ יְהוָ֔ה עַד־ עֲשֹׂת֥וֹ וְעַד־ הֲקִימ֖וֹ מְזִמּ֣וֹת לִבּ֑וֹ בְּאַחֲרִ֥ית הַיָּמִ֖ים תִּתְבּ֥וֹנְנוּ בָֽהּ׃ ",
        "versenonikud": "לא ישוב חרון אף יהוה עד עשתו ועד הקימו מזמות לבו באחרית הימים תתבוננו בה "
    },
    {
        "bookchapter": "ירמיהו",
        "chapter": "לא",
        "versechapter": "א",
        "bookseder": "ירמיהו",
        "seder": "יז",
        "verseseder": "יז",
        "versenikud": "בָּעֵ֤ת הַהִיא֙ נְאֻם־ יְהוָ֔ה אֶֽהְיֶה֙ לֵֽאלֹהִ֔ים לְכֹ֖ל מִשְׁפְּח֣וֹת יִשְׂרָאֵ֑ל וְהֵ֖מָּה יִֽהְיוּ־ לִ֥י לְעָֽם׃ ",
        "versenonikud": "בעת ההיא נאם יהוה אהיה לאלהים לכל משפחות ישראל והמה יהיו לי לעם "
    },
    {
        "bookchapter": "ירמיהו",
        "chapter": "לא",
        "versechapter": "ב",
        "bookseder": "ירמיהו",
        "seder": "יז",
        "verseseder": "יח",
        "versenikud": "כֹּ֚ה אָמַ֣ר יְהוָ֔ה מָצָ֥א חֵן֙ בַּמִּדְבָּ֔ר עַ֖ם שְׂרִ֣ידֵי חָ֑רֶב הָל֥וֹךְ לְהַרְגִּיע֖וֹ יִשְׂרָאֵֽל׃ ",
        "versenonikud": "כה אמר יהוה מצא חן במדבר עם שרידי חרב הלוך להרגיעו ישראל "
    },
    {
        "bookchapter": "ירמיהו",
        "chapter": "לא",
        "versechapter": "ג",
        "bookseder": "ירמיהו",
        "seder": "יז",
        "verseseder": "יט",
        "versenikud": "מֵרָח֕וֹק יְהוָ֖ה נִרְאָ֣ה לִ֑י וְאַהֲבַ֤ת עוֹלָם֙ אֲהַבְתִּ֔יךְ עַל־ כֵּ֖ן מְשַׁכְתִּ֥יךְ חָֽסֶד׃ ",
        "versenonikud": "מרחוק יהוה נראה לי ואהבת עולם אהבתיך על כן משכתיך חסד "
    },
    {
        "bookchapter": "ירמיהו",
        "chapter": "לא",
        "versechapter": "ד",
        "bookseder": "ירמיהו",
        "seder": "יז",
        "verseseder": "כ",
        "versenikud": "ע֤וֹד אֶבְנֵךְ֙ וְֽנִבְנֵ֔ית בְּתוּלַ֖ת יִשְׂרָאֵ֑ל ע֚וֹד תַּעְדִּ֣י תֻפַּ֔יִךְ וְיָצָ֖את בִּמְח֥וֹל מְשַׂחֲקִֽים׃ ",
        "versenonikud": "עוד אבנך ונבנית בתולת ישראל עוד תעדי תפיך ויצאת במחול משחקים "
    },
    {
        "bookchapter": "ירמיהו",
        "chapter": "לא",
        "versechapter": "ה",
        "bookseder": "ירמיהו",
        "seder": "יז",
        "verseseder": "כא",
        "versenikud": "ע֚וֹד תִּטְּעִ֣י כְרָמִ֔ים בְּהָרֵ֖י שֹֽׁמְר֑וֹן נָטְע֥וּ נֹטְעִ֖ים וְחִלֵּֽלוּ׃ ",
        "versenonikud": "עוד תטעי כרמים בהרי שמרון נטעו נטעים וחללו "
    },
    {
        "bookchapter": "ירמיהו",
        "chapter": "לא",
        "versechapter": "ו",
        "bookseder": "ירמיהו",
        "seder": "יז",
        "verseseder": "כב",
        "versenikud": "כִּ֣י יֶשׁ־ י֔וֹם קָרְא֥וּ נֹצְרִ֖ים בְּהַ֣ר אֶפְרָ֑יִם ק֚וּמוּ וְנַעֲלֶ֣ה צִיּ֔וֹן אֶל־ יְהוָ֖ה אֱלֹהֵֽינוּ׃ ",
        "versenonikud": "כי יש יום קראו נצרים בהר אפרים קומו ונעלה ציון אל יהוה אלהינו "
    },
    {
        "bookchapter": "ירמיהו",
        "chapter": "לא",
        "versechapter": "ז",
        "bookseder": "ירמיהו",
        "seder": "יז",
        "verseseder": "כג",
        "versenikud": "כִּי־ כֹ֣ה ׀ אָמַ֣ר יְהוָ֗ה רָנּ֤וּ לְיַֽעֲקֹב֙ שִׂמְחָ֔ה וְצַהֲל֖וּ בְּרֹ֣אשׁ הַגּוֹיִ֑ם הַשְׁמִ֤יעוּ הַֽלְלוּ֙ וְאִמְר֔וּ הוֹשַׁ֤ע יְהוָה֙ אֶֽת־ עַמְּךָ֔ אֵ֖ת שְׁאֵרִ֥ית יִשְׂרָאֵֽל׃ ",
        "versenonikud": "כי כה  אמר יהוה רנו ליעקב שמחה וצהלו בראש הגוים השמיעו הללו ואמרו הושע יהוה את עמך את שארית ישראל "
    },
    {
        "bookchapter": "ירמיהו",
        "chapter": "לא",
        "versechapter": "ח",
        "bookseder": "ירמיהו",
        "seder": "יז",
        "verseseder": "כד",
        "versenikud": "הִנְנִי֩ מֵבִ֨יא אוֹתָ֜ם מֵאֶ֣רֶץ צָפ֗וֹן וְקִבַּצְתִּים֮ מִיַּרְכְּתֵי־ אָרֶץ֒ בָּ֚ם עִוֵּ֣ר וּפִסֵּ֔חַ הָרָ֥ה וְיֹלֶ֖דֶת יַחְדָּ֑ו קָהָ֥ל גָּד֖וֹל יָשׁ֥וּבוּ הֵֽנָּה׃ ",
        "versenonikud": "הנני מביא אותם מארץ צפון וקבצתים מירכתי ארץ בם עור ופסח הרה וילדת יחדו קהל גדול ישובו הנה "
    },
    {
        "bookchapter": "ירמיהו",
        "chapter": "לא",
        "versechapter": "ט",
        "bookseder": "ירמיהו",
        "seder": "יז",
        "verseseder": "כה",
        "versenikud": "בִּבְכִ֣י יָבֹ֗אוּ וּֽבְתַחֲנוּנִים֮ אֽוֹבִילֵם֒ אֽוֹלִיכֵם֙ אֶל־ נַ֣חֲלֵי מַ֔יִם בְּדֶ֣רֶךְ יָשָׁ֔ר לֹ֥א יִכָּשְׁל֖וּ בָּ֑הּ כִּֽי־ הָיִ֤יתִי לְיִשְׂרָאֵל֙ לְאָ֔ב וְאֶפְרַ֖יִם בְּכֹ֥רִי הֽוּא׃ ",
        "versenonikud": "בבכי יבאו ובתחנונים אובילם אוליכם אל נחלי מים בדרך ישר לא יכשלו בה כי הייתי לישראל לאב ואפרים בכרי הוא "
    },
    {
        "bookchapter": "ירמיהו",
        "chapter": "לא",
        "versechapter": "י",
        "bookseder": "ירמיהו",
        "seder": "יז",
        "verseseder": "כו",
        "versenikud": "שִׁמְע֤וּ דְבַר־ יְהוָה֙ גּוֹיִ֔ם וְהַגִּ֥ידוּ בָאִיִּ֖ים מִמֶּרְחָ֑ק וְאִמְר֗וּ מְזָרֵ֤ה יִשְׂרָאֵל֙ יְקַבְּצֶ֔נּוּ וּשְׁמָר֖וֹ כְּרֹעֶ֥ה עֶדְרֽוֹ׃ ",
        "versenonikud": "שמעו דבר יהוה גוים והגידו באיים ממרחק ואמרו מזרה ישראל יקבצנו ושמרו כרעה עדרו "
    },
    {
        "bookchapter": "ירמיהו",
        "chapter": "לא",
        "versechapter": "יא",
        "bookseder": "ירמיהו",
        "seder": "יז",
        "verseseder": "כז",
        "versenikud": "כִּֽי־ פָדָ֥ה יְהוָ֖ה אֶֽת־ יַעֲקֹ֑ב וּגְאָל֕וֹ מִיַּ֖ד חָזָ֥ק מִמֶּֽנּוּ׃ ",
        "versenonikud": "כי פדה יהוה את יעקב וגאלו מיד חזק ממנו "
    },
    {
        "bookchapter": "ירמיהו",
        "chapter": "לא",
        "versechapter": "יב",
        "bookseder": "ירמיהו",
        "seder": "יז",
        "verseseder": "כח",
        "versenikud": "וּבָאוּ֮ וְרִנְּנ֣וּ בִמְרוֹם־ צִיּוֹן֒ וְנָהֲר֞וּ אֶל־ ט֣וּב יְהוָ֗ה עַל־ דָּגָן֙ וְעַל־ תִּירֹ֣שׁ וְעַל־ יִצְהָ֔ר וְעַל־ בְּנֵי־ צֹ֖אן וּבָקָ֑ר וְהָיְתָ֤ה נַפְשָׁם֙ כְּגַ֣ן רָוֶ֔ה וְלֹא־ יוֹסִ֥יפוּ לְדַאֲבָ֖ה עֽוֹד׃ ",
        "versenonikud": "ובאו ורננו במרום ציון ונהרו אל טוב יהוה על דגן ועל תירש ועל יצהר ועל בני צאן ובקר והיתה נפשם כגן רוה ולא יוסיפו לדאבה עוד "
    },
    {
        "bookchapter": "ירמיהו",
        "chapter": "לא",
        "versechapter": "יג",
        "bookseder": "ירמיהו",
        "seder": "יז",
        "verseseder": "כט",
        "versenikud": "אָ֣ז תִּשְׂמַ֤ח בְּתוּלָה֙ בְּמָח֔וֹל וּבַחֻרִ֥ים וּזְקֵנִ֖ים יַחְדָּ֑ו וְהָפַכְתִּ֨י אֶבְלָ֤ם לְשָׂשׂוֹן֙ וְנִ֣חַמְתִּ֔ים וְשִׂמַּחְתִּ֖ים מִיגוֹנָֽם׃ ",
        "versenonikud": "אז תשמח בתולה במחול ובחרים וזקנים יחדו והפכתי אבלם לששון ונחמתים ושמחתים מיגונם "
    },
    {
        "bookchapter": "ירמיהו",
        "chapter": "לא",
        "versechapter": "יד",
        "bookseder": "ירמיהו",
        "seder": "יז",
        "verseseder": "ל",
        "versenikud": "וְרִוֵּיתִ֛י נֶ֥פֶשׁ הַכֹּהֲנִ֖ים דָּ֑שֶׁן וְעַמִּ֛י אֶת־ טוּבִ֥י יִשְׂבָּ֖עוּ נְאֻם־ יְהוָֽה׃ ",
        "versenonikud": "ורויתי נפש הכהנים דשן ועמי את טובי ישבעו נאם יהוה "
    },
    {
        "bookchapter": "ירמיהו",
        "chapter": "לא",
        "versechapter": "טו",
        "bookseder": "ירמיהו",
        "seder": "יז",
        "verseseder": "לא",
        "versenikud": "כֹּ֣ה ׀ אָמַ֣ר יְהוָ֗ה ק֣וֹל בְּרָמָ֤ה נִשְׁמָע֙ נְהִי֙ בְּכִ֣י תַמְרוּרִ֔ים רָחֵ֖ל מְבַכָּ֣ה עַל־ בָּנֶ֑יהָ מֵאֲנָ֛ה לְהִנָּחֵ֥ם עַל־ בָּנֶ֖יהָ כִּ֥י אֵינֶֽנּוּ׃ ",
        "versenonikud": "כה  אמר יהוה קול ברמה נשמע נהי בכי תמרורים רחל מבכה על בניה מאנה להנחם על בניה כי איננו "
    },
    {
        "bookchapter": "ירמיהו",
        "chapter": "לא",
        "versechapter": "טז",
        "bookseder": "ירמיהו",
        "seder": "יז",
        "verseseder": "לב",
        "versenikud": "כֹּ֣ה ׀ אָמַ֣ר יְהוָ֗ה מִנְעִ֤י קוֹלֵךְ֙ מִבֶּ֔כִי וְעֵינַ֖יִךְ מִדִּמְעָ֑ה כִּי֩ יֵ֨שׁ שָׂכָ֤ר לִפְעֻלָּתֵךְ֙ נְאֻם־ יְהוָ֔ה וְשָׁ֖בוּ מֵאֶ֥רֶץ אוֹיֵֽב׃ ",
        "versenonikud": "כה  אמר יהוה מנעי קולך מבכי ועיניך מדמעה כי יש שכר לפעלתך נאם יהוה ושבו מארץ אויב "
    },
    {
        "bookchapter": "ירמיהו",
        "chapter": "לא",
        "versechapter": "יז",
        "bookseder": "ירמיהו",
        "seder": "יז",
        "verseseder": "לג",
        "versenikud": "וְיֵשׁ־ תִּקְוָ֥ה לְאַחֲרִיתֵ֖ךְ נְאֻם־ יְהוָ֑ה וְשָׁ֥בוּ בָנִ֖ים לִגְבוּלָֽם׃ ",
        "versenonikud": "ויש תקוה לאחריתך נאם יהוה ושבו בנים לגבולם "
    },
    {
        "bookchapter": "ירמיהו",
        "chapter": "לא",
        "versechapter": "יח",
        "bookseder": "ירמיהו",
        "seder": "יז",
        "verseseder": "לד",
        "versenikud": "שָׁמ֣וֹעַ שָׁמַ֗עְתִּי אֶפְרַ֙יִם֙ מִתְנוֹדֵ֔ד יִסַּרְתַּ֙נִי֙ וָֽאִוָּסֵ֔ר כְּעֵ֖גֶל לֹ֣א לֻמָּ֑ד הֲשִׁיבֵ֣נִי וְאָשׁ֔וּבָה כִּ֥י אַתָּ֖ה יְהוָ֥ה אֱלֹהָֽי׃ ",
        "versenonikud": "שמוע שמעתי אפרים מתנודד יסרתני ואוסר כעגל לא למד השיבני ואשובה כי אתה יהוה אלהי "
    },
    {
        "bookchapter": "ירמיהו",
        "chapter": "לא",
        "versechapter": "יט",
        "bookseder": "ירמיהו",
        "seder": "יז",
        "verseseder": "לה",
        "versenikud": "כִּֽי־ אַחֲרֵ֤י שׁוּבִי֙ נִחַ֔מְתִּי וְאַֽחֲרֵי֙ הִוָּ֣דְעִ֔י סָפַ֖קְתִּי עַל־ יָרֵ֑ךְ בֹּ֚שְׁתִּי וְגַם־ נִכְלַ֔מְתִּי כִּ֥י נָשָׂ֖אתִי חֶרְפַּ֥ת נְעוּרָֽי׃ ",
        "versenonikud": "כי אחרי שובי נחמתי ואחרי הודעי ספקתי על ירך בשתי וגם נכלמתי כי נשאתי חרפת נעורי "
    },
    {
        "bookchapter": "ירמיהו",
        "chapter": "לא",
        "versechapter": "כ",
        "bookseder": "ירמיהו",
        "seder": "יז",
        "verseseder": "לו",
        "versenikud": "הֲבֵן֩ יַקִּ֨יר לִ֜י אֶפְרַ֗יִם אִ֚ם יֶ֣לֶד שַׁעֲשֻׁעִ֔ים כִּֽי־ מִדֵּ֤י דַבְּרִי֙ בּ֔וֹ זָכֹ֥ר אֶזְכְּרֶ֖נּוּ ע֑וֹד עַל־ כֵּ֗ן הָמ֤וּ מֵעַי֙ ל֔וֹ רַחֵ֥ם אֲ‍ֽרַחֲמֶ֖נּוּ נְאֻם־ יְהוָֽה׃ ",
        "versenonikud": "הבן יקיר לי אפרים אם ילד שעשעים כי מדי דברי בו זכר אזכרנו עוד על כן המו מעי לו רחם ארחמנו נאם יהוה "
    },
    {
        "bookchapter": "ירמיהו",
        "chapter": "לא",
        "versechapter": "כא",
        "bookseder": "ירמיהו",
        "seder": "יז",
        "verseseder": "לז",
        "versenikud": "הַצִּ֧יבִי לָ֣ךְ צִיֻּנִ֗ים שִׂ֤מִי לָךְ֙ תַּמְרוּרִ֔ים שִׁ֣תִי לִבֵּ֔ךְ לַֽמְסִלָּ֖ה דֶּ֣רֶךְ הלכתי הָלָ֑כְתְּ שׁ֚וּבִי בְּתוּלַ֣ת יִשְׂרָאֵ֔ל שֻׁ֖בִי אֶל־ עָרַ֥יִךְ אֵֽלֶּה׃ ",
        "versenonikud": "הציבי לך צינים שמי לך תמרורים שתי לבך למסלה דרך הלכתי הלכת שובי בתולת ישראל שבי אל עריך אלה "
    },
    {
        "bookchapter": "ירמיהו",
        "chapter": "לא",
        "versechapter": "כב",
        "bookseder": "ירמיהו",
        "seder": "יז",
        "verseseder": "לח",
        "versenikud": "עַד־ מָתַי֙ תִּתְחַמָּקִ֔ין הַבַּ֖ת הַשּֽׁוֹבֵבָ֑ה כִּֽי־ בָרָ֨א יְהוָ֤ה חֲדָשָׁה֙ בָּאָ֔רֶץ נְקֵבָ֖ה תְּס֥וֹבֵֽב גָּֽבֶר׃ ",
        "versenonikud": "עד מתי תתחמקין הבת השובבה כי ברא יהוה חדשה בארץ נקבה תסובב גבר "
    },
    {
        "bookchapter": "ירמיהו",
        "chapter": "לא",
        "versechapter": "כג",
        "bookseder": "ירמיהו",
        "seder": "יז",
        "verseseder": "לט",
        "versenikud": "כֹּֽה־ אָמַ֞ר יְהוָ֤ה צְבָאוֹת֙ אֱלֹהֵ֣י יִשְׂרָאֵ֔ל ע֣וֹד יֹאמְר֞וּ אֶת־ הַדָּבָ֣ר הַזֶּ֗ה בְּאֶ֤רֶץ יְהוּדָה֙ וּבְעָרָ֔יו בְּשׁוּבִ֖י אֶת־ שְׁבוּתָ֑ם יְבָרֶכְךָ֧ יְהוָ֛ה נְוֵה־ צֶ֖דֶק הַ֥ר הַקֹּֽדֶשׁ׃ ",
        "versenonikud": "כה אמר יהוה צבאות אלהי ישראל עוד יאמרו את הדבר הזה בארץ יהודה ובעריו בשובי את שבותם יברכך יהוה נוה צדק הר הקדש "
    },
    {
        "bookchapter": "ירמיהו",
        "chapter": "לא",
        "versechapter": "כד",
        "bookseder": "ירמיהו",
        "seder": "יז",
        "verseseder": "מ",
        "versenikud": "וְיָ֥שְׁבוּ בָ֛הּ יְהוּדָ֥ה וְכָל־ עָרָ֖יו יַחְדָּ֑ו אִכָּרִ֕ים וְנָסְע֖וּ בַּעֵֽדֶר׃ ",
        "versenonikud": "וישבו בה יהודה וכל עריו יחדו אכרים ונסעו בעדר "
    },
    {
        "bookchapter": "ירמיהו",
        "chapter": "לא",
        "versechapter": "כה",
        "bookseder": "ירמיהו",
        "seder": "יז",
        "verseseder": "מא",
        "versenikud": "כִּ֥י הִרְוֵ֖יתִי נֶ֣פֶשׁ עֲיֵפָ֑ה וְכָל־ נֶ֥פֶשׁ דָּאֲבָ֖ה מִלֵּֽאתִי׃ ",
        "versenonikud": "כי הרויתי נפש עיפה וכל נפש דאבה מלאתי "
    },
    {
        "bookchapter": "ירמיהו",
        "chapter": "לא",
        "versechapter": "כו",
        "bookseder": "ירמיהו",
        "seder": "יז",
        "verseseder": "מב",
        "versenikud": "עַל־ זֹ֖את הֱקִיצֹ֣תִי וָאֶרְאֶ֑ה וּשְׁנָתִ֖י עָ֥רְבָה לִּֽי׃ ",
        "versenonikud": "על זאת הקיצתי ואראה ושנתי ערבה לי "
    },
    {
        "bookchapter": "ירמיהו",
        "chapter": "לא",
        "versechapter": "כז",
        "bookseder": "ירמיהו",
        "seder": "יז",
        "verseseder": "מג",
        "versenikud": "הִנֵּ֛ה יָמִ֥ים בָּאִ֖ים נְאֻם־ יְהוָ֑ה וְזָרַעְתִּ֗י אֶת־ בֵּ֤ית יִשְׂרָאֵל֙ וְאֶת־ בֵּ֣ית יְהוּדָ֔ה זֶ֥רַע אָדָ֖ם וְזֶ֥רַע בְּהֵמָֽה׃ ",
        "versenonikud": "הנה ימים באים נאם יהוה וזרעתי את בית ישראל ואת בית יהודה זרע אדם וזרע בהמה "
    },
    {
        "bookchapter": "ירמיהו",
        "chapter": "לא",
        "versechapter": "כח",
        "bookseder": "ירמיהו",
        "seder": "יז",
        "verseseder": "מד",
        "versenikud": "וְהָיָ֞ה כַּאֲשֶׁ֧ר שָׁקַ֣דְתִּי עֲלֵיהֶ֗ם לִנְת֧וֹשׁ וְלִנְת֛וֹץ וְלַהֲרֹ֖ס וּלְהַאֲבִ֣יד וּלְהָרֵ֑עַ כֵּ֣ן אֶשְׁקֹ֧ד עֲלֵיהֶ֛ם לִבְנ֥וֹת וְלִנְט֖וֹעַ נְאֻם־ יְהוָֽה׃ ",
        "versenonikud": "והיה כאשר שקדתי עליהם לנתוש ולנתוץ ולהרס ולהאביד ולהרע כן אשקד עליהם לבנות ולנטוע נאם יהוה "
    },
    {
        "bookchapter": "ירמיהו",
        "chapter": "לא",
        "versechapter": "כט",
        "bookseder": "ירמיהו",
        "seder": "יז",
        "verseseder": "מה",
        "versenikud": "בַּיָּמִ֣ים הָהֵ֔ם לֹא־ יֹאמְר֣וּ ע֔וֹד אָב֖וֹת אָ֣כְלוּ בֹ֑סֶר וְשִׁנֵּ֥י בָנִ֖ים תִּקְהֶֽינָה׃ ",
        "versenonikud": "בימים ההם לא יאמרו עוד אבות אכלו בסר ושני בנים תקהינה "
    },
    {
        "bookchapter": "ירמיהו",
        "chapter": "לא",
        "versechapter": "ל",
        "bookseder": "ירמיהו",
        "seder": "יז",
        "verseseder": "מו",
        "versenikud": "כִּ֛י אִם־ אִ֥ישׁ בַּעֲוֺנ֖וֹ יָמ֑וּת כָּל־ הָֽאָדָ֛ם הָאֹכֵ֥ל הַבֹּ֖סֶר תִּקְהֶ֥ינָה שִׁנָּֽיו׃ ",
        "versenonikud": "כי אם איש בעונו ימות כל האדם האכל הבסר תקהינה שניו "
    },
    {
        "bookchapter": "ירמיהו",
        "chapter": "לא",
        "versechapter": "לא",
        "bookseder": "ירמיהו",
        "seder": "יז",
        "verseseder": "מז",
        "versenikud": "הִנֵּ֛ה יָמִ֥ים בָּאִ֖ים נְאֻם־ יְהוָ֑ה וְכָרַתִּ֗י אֶת־ בֵּ֧ית יִשְׂרָאֵ֛ל וְאֶת־ בֵּ֥ית יְהוּדָ֖ה בְּרִ֥ית חֲדָשָֽׁה׃ ",
        "versenonikud": "הנה ימים באים נאם יהוה וכרתי את בית ישראל ואת בית יהודה ברית חדשה "
    }
]