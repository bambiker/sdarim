[
    {
        "bookchapter": "מלכים א",
        "chapter": "כב",
        "versechapter": "מג",
        "bookseder": "מלכים",
        "seder": "יט",
        "verseseder": "א",
        "versenikud": "וַיֵּ֗לֶךְ בְּכָל־ דֶּ֛רֶךְ אָסָ֥א אָבִ֖יו לֹא־ סָ֣ר מִמֶּ֑נּוּ לַעֲשׂ֥וֹת הַיָּשָׁ֖ר בְּעֵינֵ֥י יְהוָֽה׃ ",
        "versenonikud": "וילך בכל דרך אסא אביו לא סר ממנו לעשות הישר בעיני יהוה "
    },
    {
        "bookchapter": "מלכים א",
        "chapter": "כב",
        "versechapter": "מד",
        "bookseder": "מלכים",
        "seder": "יט",
        "verseseder": "ב",
        "versenikud": "אַ֥ךְ הַבָּמ֖וֹת לֹֽא־ סָ֑רוּ ע֥וֹד הָעָ֛ם מְזַבְּחִ֥ים וּֽמְקַטְּרִ֖ים בַּבָּמֽוֹת׃ ",
        "versenonikud": "אך הבמות לא סרו עוד העם מזבחים ומקטרים בבמות "
    },
    {
        "bookchapter": "מלכים א",
        "chapter": "כב",
        "versechapter": "מה",
        "bookseder": "מלכים",
        "seder": "יט",
        "verseseder": "ג",
        "versenikud": "וַיַּשְׁלֵ֥ם יְהוֹשָׁפָ֖ט עִם־ מֶ֥לֶךְ יִשְׂרָאֵֽל׃ ",
        "versenonikud": "וישלם יהושפט עם מלך ישראל "
    },
    {
        "bookchapter": "מלכים א",
        "chapter": "כב",
        "versechapter": "מו",
        "bookseder": "מלכים",
        "seder": "יט",
        "verseseder": "ד",
        "versenikud": "וְיֶ֨תֶר דִּבְרֵ֧י יְהוֹשָׁפָ֛ט וּגְבוּרָת֥וֹ אֲשֶׁר־ עָשָׂ֖ה וַאֲשֶׁ֣ר נִלְחָ֑ם הֲלֹֽא־ הֵ֣ם כְּתוּבִ֗ים עַל־ סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃ ",
        "versenonikud": "ויתר דברי יהושפט וגבורתו אשר עשה ואשר נלחם הלא הם כתובים על ספר דברי הימים למלכי יהודה "
    },
    {
        "bookchapter": "מלכים א",
        "chapter": "כב",
        "versechapter": "מז",
        "bookseder": "מלכים",
        "seder": "יט",
        "verseseder": "ה",
        "versenikud": "וְיֶ֙תֶר֙ הַקָּדֵ֔שׁ אֲשֶׁ֣ר נִשְׁאַ֔ר בִּימֵ֖י אָסָ֣א אָבִ֑יו בִּעֵ֖ר מִן־ הָאָֽרֶץ׃ ",
        "versenonikud": "ויתר הקדש אשר נשאר בימי אסא אביו בער מן הארץ "
    },
    {
        "bookchapter": "מלכים א",
        "chapter": "כב",
        "versechapter": "מח",
        "bookseder": "מלכים",
        "seder": "יט",
        "verseseder": "ו",
        "versenikud": "וּמֶ֥לֶךְ אֵ֛ין בֶּאֱד֖וֹם נִצָּ֥ב מֶֽלֶךְ׃ ",
        "versenonikud": "ומלך אין באדום נצב מלך "
    },
    {
        "bookchapter": "מלכים א",
        "chapter": "כב",
        "versechapter": "מט",
        "bookseder": "מלכים",
        "seder": "יט",
        "verseseder": "ז",
        "versenikud": "יְהוֹשָׁפָ֡ט עשר עָשָׂה֩ אֳנִיּ֨וֹת תַּרְשִׁ֜ישׁ לָלֶ֧כֶת אוֹפִ֛ירָה לַזָּהָ֖ב וְלֹ֣א הָלָ֑ךְ כִּֽי־ נשברה נִשְׁבְּר֥וּ אֳנִיּ֖וֹת בְּעֶצְי֥וֹן גָּֽבֶר׃ ",
        "versenonikud": "יהושפט עשר עשה אניות תרשיש ללכת אופירה לזהב ולא הלך כי נשברה נשברו אניות בעציון גבר "
    },
    {
        "bookchapter": "מלכים א",
        "chapter": "כב",
        "versechapter": "נ",
        "bookseder": "מלכים",
        "seder": "יט",
        "verseseder": "ח",
        "versenikud": "אָ֠ז אָמַ֞ר אֲחַזְיָ֤הוּ בֶן־ אַחְאָב֙ אֶל־ יְה֣וֹשָׁפָ֔ט יֵלְכ֧וּ עֲבָדַ֛י עִם־ עֲבָדֶ֖יךָ בָּאֳנִיּ֑וֹת וְלֹ֥א אָבָ֖ה יְהוֹשָׁפָֽט׃ ",
        "versenonikud": "אז אמר אחזיהו בן אחאב אל יהושפט ילכו עבדי עם עבדיך באניות ולא אבה יהושפט "
    },
    {
        "bookchapter": "מלכים א",
        "chapter": "כב",
        "versechapter": "נא",
        "bookseder": "מלכים",
        "seder": "יט",
        "verseseder": "ט",
        "versenikud": "וַיִּשְׁכַּ֤ב יְהֽוֹשָׁפָט֙ עִם־ אֲבֹתָ֔יו וַיִּקָּבֵר֙ עִם־ אֲבֹתָ֔יו בְּעִ֖יר דָּוִ֣ד אָבִ֑יו וַיִּמְלֹ֛ךְ יְהוֹרָ֥ם בְּנ֖וֹ תַּחְתָּֽיו׃ ",
        "versenonikud": "וישכב יהושפט עם אבתיו ויקבר עם אבתיו בעיר דוד אביו וימלך יהורם בנו תחתיו "
    },
    {
        "bookchapter": "מלכים א",
        "chapter": "כב",
        "versechapter": "נב",
        "bookseder": "מלכים",
        "seder": "יט",
        "verseseder": "י",
        "versenikud": "אֲחַזְיָ֣הוּ בֶן־ אַחְאָ֗ב מָלַ֤ךְ עַל־ יִשְׂרָאֵל֙ בְּשֹׁ֣מְר֔וֹן בִּשְׁנַת֙ שְׁבַ֣ע עֶשְׂרֵ֔ה לִיהוֹשָׁפָ֖ט מֶ֣לֶךְ יְהוּדָ֑ה וַיִּמְלֹ֥ךְ עַל־ יִשְׂרָאֵ֖ל שְׁנָתָֽיִם׃ ",
        "versenonikud": "אחזיהו בן אחאב מלך על ישראל בשמרון בשנת שבע עשרה ליהושפט מלך יהודה וימלך על ישראל שנתים "
    },
    {
        "bookchapter": "מלכים א",
        "chapter": "כב",
        "versechapter": "נג",
        "bookseder": "מלכים",
        "seder": "יט",
        "verseseder": "יא",
        "versenikud": "וַיַּ֥עַשׂ הָרַ֖ע בְּעֵינֵ֣י יְהוָ֑ה וַיֵּ֗לֶךְ בְּדֶ֤רֶךְ אָבִיו֙ וּבְדֶ֣רֶךְ אִמּ֔וֹ וּבְדֶ֙רֶךְ֙ יָרָבְעָ֣ם בֶּן־ נְבָ֔ט אֲשֶׁ֥ר הֶחֱטִ֖יא אֶת־ יִשְׂרָאֵֽל׃ ",
        "versenonikud": "ויעש הרע בעיני יהוה וילך בדרך אביו ובדרך אמו ובדרך ירבעם בן נבט אשר החטיא את ישראל "
    },
    {
        "bookchapter": "מלכים א",
        "chapter": "כב",
        "versechapter": "נד",
        "bookseder": "מלכים",
        "seder": "יט",
        "verseseder": "יב",
        "versenikud": "וַֽיַּעֲבֹד֙ אֶת־ הַבַּ֔עַל וַיִּֽשְׁתַּחֲוֶ֖ה ל֑וֹ וַיַּכְעֵ֗ס אֶת־ יְהוָה֙ אֱלֹהֵ֣י יִשְׂרָאֵ֔ל כְּכֹ֥ל אֲשֶׁר־ עָשָׂ֖ה אָבִֽיו׃ ",
        "versenonikud": "ויעבד את הבעל וישתחוה לו ויכעס את יהוה אלהי ישראל ככל אשר עשה אביו "
    },
    {
        "bookchapter": "מלכים ב",
        "chapter": "א",
        "versechapter": "א",
        "bookseder": "מלכים",
        "seder": "יט",
        "verseseder": "יג",
        "versenikud": "וַיִּפְשַׁ֤ע מוֹאָב֙ בְּיִשְׂרָאֵ֔ל אַחֲרֵ֖י מ֥וֹת אַחְאָֽב׃ ",
        "versenonikud": "ויפשע מואב בישראל אחרי מות אחאב "
    },
    {
        "bookchapter": "מלכים ב",
        "chapter": "א",
        "versechapter": "ב",
        "bookseder": "מלכים",
        "seder": "יט",
        "verseseder": "יד",
        "versenikud": "וַיִּפֹּ֨ל אֲחַזְיָ֜ה בְּעַ֣ד הַשְּׂבָכָ֗ה בַּעֲלִיָּת֛וֹ אֲשֶׁ֥ר בְּשֹׁמְר֖וֹן וַיָּ֑חַל וַיִּשְׁלַ֣ח מַלְאָכִ֔ים וַיֹּ֤אמֶר אֲלֵהֶם֙ לְכ֣וּ דִרְשׁ֗וּ בְּבַ֤עַל זְבוּב֙ אֱלֹהֵ֣י עֶקְר֔וֹן אִם־ אֶחְיֶ֖ה מֵחֳלִ֥י זֶֽה׃ ",
        "versenonikud": "ויפל אחזיה בעד השבכה בעליתו אשר בשמרון ויחל וישלח מלאכים ויאמר אלהם לכו דרשו בבעל זבוב אלהי עקרון אם אחיה מחלי זה "
    },
    {
        "bookchapter": "מלכים ב",
        "chapter": "א",
        "versechapter": "ג",
        "bookseder": "מלכים",
        "seder": "יט",
        "verseseder": "טו",
        "versenikud": "וּמַלְאַ֣ךְ יְהוָ֗ה דִּבֶּר֙ אֶל־ אֵלִיָּ֣ה הַתִּשְׁבִּ֔י ק֣וּם עֲלֵ֔ה לִקְרַ֖את מַלְאֲכֵ֣י מֶֽלֶךְ־ שֹׁמְר֑וֹן וְדַבֵּ֣ר אֲלֵהֶ֔ם הַֽמִבְּלִ֤י אֵין־ אֱלֹהִים֙ בְּיִשְׂרָאֵ֔ל אַתֶּם֙ הֹֽלְכִ֔ים לִדְרֹ֕שׁ בְּבַ֥עַל זְב֖וּב אֱלֹהֵ֥י עֶקְרֽוֹן׃ ",
        "versenonikud": "ומלאך יהוה דבר אל אליה התשבי קום עלה לקראת מלאכי מלך שמרון ודבר אלהם המבלי אין אלהים בישראל אתם הלכים לדרש בבעל זבוב אלהי עקרון "
    },
    {
        "bookchapter": "מלכים ב",
        "chapter": "א",
        "versechapter": "ד",
        "bookseder": "מלכים",
        "seder": "יט",
        "verseseder": "טז",
        "versenikud": "וְלָכֵן֙ כֹּֽה־ אָמַ֣ר יְהוָ֔ה הַמִּטָּ֞ה אֲשֶׁר־ עָלִ֥יתָ שָּׁ֛ם לֹֽא־ תֵרֵ֥ד מִמֶּ֖נָּה כִּ֣י מ֣וֹת תָּמ֑וּת וַיֵּ֖לֶךְ אֵלִיָּֽה׃ ",
        "versenonikud": "ולכן כה אמר יהוה המטה אשר עלית שם לא תרד ממנה כי מות תמות וילך אליה "
    },
    {
        "bookchapter": "מלכים ב",
        "chapter": "א",
        "versechapter": "ה",
        "bookseder": "מלכים",
        "seder": "יט",
        "verseseder": "יז",
        "versenikud": "וַיָּשׁ֥וּבוּ הַמַּלְאָכִ֖ים אֵלָ֑יו וַיֹּ֥אמֶר אֲלֵיהֶ֖ם מַה־ זֶּ֥ה שַׁבְתֶּֽם׃ ",
        "versenonikud": "וישובו המלאכים אליו ויאמר אליהם מה זה שבתם "
    },
    {
        "bookchapter": "מלכים ב",
        "chapter": "א",
        "versechapter": "ו",
        "bookseder": "מלכים",
        "seder": "יט",
        "verseseder": "יח",
        "versenikud": "וַיֹּאמְר֨וּ אֵלָ֜יו אִ֣ישׁ ׀ עָלָ֣ה לִקְרָאתֵ֗נוּ וַיֹּ֣אמֶר אֵלֵינוּ֮ לְכ֣וּ שׁוּבוּ֮ אֶל־ הַמֶּ֣לֶךְ אֲשֶׁר־ שָׁלַ֣ח אֶתְכֶם֒ וְדִבַּרְתֶּ֣ם אֵלָ֗יו כֹּ֚ה אָמַ֣ר יְהוָ֔ה הַֽמִבְּלִ֤י אֵין־ אֱלֹהִים֙ בְּיִשְׂרָאֵ֔ל אַתָּ֣ה שֹׁלֵ֔חַ לִדְרֹ֕שׁ בְּבַ֥עַל זְב֖וּב אֱלֹהֵ֣י עֶקְר֑וֹן לָ֠כֵן הַמִּטָּ֞ה אֲשֶׁר־ עָלִ֥יתָ שָּׁ֛ם לֹֽא־ תֵרֵ֥ד מִמֶּ֖נָּה כִּֽי־ מ֥וֹת תָּמֽוּת׃ ",
        "versenonikud": "ויאמרו אליו איש  עלה לקראתנו ויאמר אלינו לכו שובו אל המלך אשר שלח אתכם ודברתם אליו כה אמר יהוה המבלי אין אלהים בישראל אתה שלח לדרש בבעל זבוב אלהי עקרון לכן המטה אשר עלית שם לא תרד ממנה כי מות תמות "
    },
    {
        "bookchapter": "מלכים ב",
        "chapter": "א",
        "versechapter": "ז",
        "bookseder": "מלכים",
        "seder": "יט",
        "verseseder": "יט",
        "versenikud": "וַיְדַבֵּ֣ר אֲלֵהֶ֔ם מֶ֚ה מִשְׁפַּ֣ט הָאִ֔ישׁ אֲשֶׁ֥ר עָלָ֖ה לִקְרַאתְכֶ֑ם וַיְדַבֵּ֣ר אֲלֵיכֶ֔ם אֶת־ הַדְּבָרִ֖ים הָאֵֽלֶּה׃ ",
        "versenonikud": "וידבר אלהם מה משפט האיש אשר עלה לקראתכם וידבר אליכם את הדברים האלה "
    },
    {
        "bookchapter": "מלכים ב",
        "chapter": "א",
        "versechapter": "ח",
        "bookseder": "מלכים",
        "seder": "יט",
        "verseseder": "כ",
        "versenikud": "וַיֹּאמְר֣וּ אֵלָ֗יו אִ֚ישׁ בַּ֣עַל שֵׂעָ֔ר וְאֵז֥וֹר ע֖וֹר אָז֣וּר בְּמָתְנָ֑יו וַיֹּאמַ֕ר אֵלִיָּ֥ה הַתִּשְׁבִּ֖י הֽוּא׃ ",
        "versenonikud": "ויאמרו אליו איש בעל שער ואזור עור אזור במתניו ויאמר אליה התשבי הוא "
    },
    {
        "bookchapter": "מלכים ב",
        "chapter": "א",
        "versechapter": "ט",
        "bookseder": "מלכים",
        "seder": "יט",
        "verseseder": "כא",
        "versenikud": "וַיִּשְׁלַ֥ח אֵלָ֛יו שַׂר־ חֲמִשִּׁ֖ים וַחֲמִשָּׁ֑יו וַיַּ֣עַל אֵלָ֗יו וְהִנֵּה֙ יֹשֵׁב֙ עַל־ רֹ֣אשׁ הָהָ֔ר וַיְדַבֵּ֣ר אֵלָ֔יו אִ֚ישׁ הָֽאֱלֹהִ֔ים הַמֶּ֥לֶךְ דִּבֶּ֖ר רֵֽדָה׃ ",
        "versenonikud": "וישלח אליו שר חמשים וחמשיו ויעל אליו והנה ישב על ראש ההר וידבר אליו איש האלהים המלך דבר רדה "
    },
    {
        "bookchapter": "מלכים ב",
        "chapter": "א",
        "versechapter": "י",
        "bookseder": "מלכים",
        "seder": "יט",
        "verseseder": "כב",
        "versenikud": "וַיַּעֲנֶ֣ה אֵלִיָּ֗הוּ וַיְדַבֵּר֮ אֶל־ שַׂ֣ר הַחֲמִשִּׁים֒ וְאִם־ אִ֤ישׁ אֱלֹהִים֙ אָ֔נִי תֵּ֤רֶד אֵשׁ֙ מִן־ הַשָּׁמַ֔יִם וְתֹאכַ֥ל אֹתְךָ֖ וְאֶת־ חֲמִשֶּׁ֑יךָ וַתֵּ֤רֶד אֵשׁ֙ מִן־ הַשָּׁמַ֔יִם וַתֹּ֥אכַל אֹת֖וֹ וְאֶת־ חֲמִשָּֽׁיו׃ ",
        "versenonikud": "ויענה אליהו וידבר אל שר החמשים ואם איש אלהים אני תרד אש מן השמים ותאכל אתך ואת חמשיך ותרד אש מן השמים ותאכל אתו ואת חמשיו "
    },
    {
        "bookchapter": "מלכים ב",
        "chapter": "א",
        "versechapter": "יא",
        "bookseder": "מלכים",
        "seder": "יט",
        "verseseder": "כג",
        "versenikud": "וַיָּ֜שָׁב וַיִּשְׁלַ֥ח אֵלָ֛יו שַׂר־ חֲמִשִּׁ֥ים אַחֵ֖ר וַחֲמִשָּׁ֑יו וַיַּ֙עַן֙ וַיְדַבֵּ֣ר אֵלָ֔יו אִ֚ישׁ הָאֱלֹהִ֔ים כֹּֽה־ אָמַ֥ר הַמֶּ֖לֶךְ מְהֵרָ֥ה רֵֽדָה׃ ",
        "versenonikud": "וישב וישלח אליו שר חמשים אחר וחמשיו ויען וידבר אליו איש האלהים כה אמר המלך מהרה רדה "
    },
    {
        "bookchapter": "מלכים ב",
        "chapter": "א",
        "versechapter": "יב",
        "bookseder": "מלכים",
        "seder": "יט",
        "verseseder": "כד",
        "versenikud": "וַיַּ֣עַן אֵלִיָּה֮ וַיְדַבֵּ֣ר אֲלֵיהֶם֒ אִם־ אִ֤ישׁ הָֽאֱלֹהִים֙ אָ֔נִי תֵּ֤רֶד אֵשׁ֙ מִן־ הַשָּׁמַ֔יִם וְתֹאכַ֥ל אֹתְךָ֖ וְאֶת־ חֲמִשֶּׁ֑יךָ וַתֵּ֤רֶד אֵשׁ־ אֱלֹהִים֙ מִן־ הַשָּׁמַ֔יִם וַתֹּ֥אכַל אֹת֖וֹ וְאֶת־ חֲמִשָּֽׁיו׃ ",
        "versenonikud": "ויען אליה וידבר אליהם אם איש האלהים אני תרד אש מן השמים ותאכל אתך ואת חמשיך ותרד אש אלהים מן השמים ותאכל אתו ואת חמשיו "
    },
    {
        "bookchapter": "מלכים ב",
        "chapter": "א",
        "versechapter": "יג",
        "bookseder": "מלכים",
        "seder": "יט",
        "verseseder": "כה",
        "versenikud": "וַיָּ֗שָׁב וַיִּשְׁלַ֛ח שַׂר־ חֲמִשִּׁ֥ים שְׁלִשִׁ֖ים וַחֲמִשָּׁ֑יו וַיַּ֡עַל וַיָּבֹא֩ שַׂר־ הַחֲמִשִּׁ֨ים הַשְּׁלִישִׁ֜י וַיִּכְרַ֥ע עַל־ בִּרְכָּ֣יו ׀ לְנֶ֣גֶד אֵלִיָּ֗הוּ וַיִּתְחַנֵּ֤ן אֵלָיו֙ וַיְדַבֵּ֣ר אֵלָ֔יו אִ֚ישׁ הָֽאֱלֹהִ֔ים תִּֽיקַר־ נָ֣א נַפְשִׁ֗י וְנֶ֨פֶשׁ עֲבָדֶ֥יךָֽ אֵ֛לֶּה חֲמִשִּׁ֖ים בְּעֵינֶֽיךָ׃ ",
        "versenonikud": "וישב וישלח שר חמשים שלשים וחמשיו ויעל ויבא שר החמשים השלישי ויכרע על ברכיו  לנגד אליהו ויתחנן אליו וידבר אליו איש האלהים תיקר נא נפשי ונפש עבדיך אלה חמשים בעיניך "
    },
    {
        "bookchapter": "מלכים ב",
        "chapter": "א",
        "versechapter": "יד",
        "bookseder": "מלכים",
        "seder": "יט",
        "verseseder": "כו",
        "versenikud": "הִ֠נֵּה יָ֤רְדָה אֵשׁ֙ מִן־ הַשָּׁמַ֔יִם וַ֠תֹּאכַל אֶת־ שְׁנֵ֞י שָׂרֵ֧י הַחֲמִשִּׁ֛ים הָרִאשֹׁנִ֖ים וְאֶת־ חֲמִשֵּׁיהֶ֑ם וְעַתָּ֕ה תִּיקַ֥ר נַפְשִׁ֖י בְּעֵינֶֽיךָ׃ ",
        "versenonikud": "הנה ירדה אש מן השמים ותאכל את שני שרי החמשים הראשנים ואת חמשיהם ועתה תיקר נפשי בעיניך "
    },
    {
        "bookchapter": "מלכים ב",
        "chapter": "א",
        "versechapter": "טו",
        "bookseder": "מלכים",
        "seder": "יט",
        "verseseder": "כז",
        "versenikud": "וַיְדַבֵּ֞ר מַלְאַ֤ךְ יְהוָה֙ אֶל־ אֵ֣לִיָּ֔הוּ רֵ֣ד אוֹת֔וֹ אַל־ תִּירָ֖א מִפָּנָ֑יו וַיָּ֛קָם וַיֵּ֥רֶד אוֹת֖וֹ אֶל־ הַמֶּֽלֶךְ׃ ",
        "versenonikud": "וידבר מלאך יהוה אל אליהו רד אותו אל תירא מפניו ויקם וירד אותו אל המלך "
    },
    {
        "bookchapter": "מלכים ב",
        "chapter": "א",
        "versechapter": "טז",
        "bookseder": "מלכים",
        "seder": "יט",
        "verseseder": "כח",
        "versenikud": "וַיְדַבֵּ֨ר אֵלָ֜יו כֹּֽה־ אָמַ֣ר יְהוָ֗ה יַ֜עַן אֲשֶׁר־ שָׁלַ֣חְתָּ מַלְאָכִים֮ לִדְרֹשׁ֮ בְּבַ֣עַל זְבוּב֮ אֱלֹהֵ֣י עֶקְרוֹן֒ הַֽמִבְּלִ֤י אֵין־ אֱלֹהִים֙ בְּיִשְׂרָאֵ֔ל לִדְרֹ֖שׁ בִּדְבָר֑וֹ לָ֠כֵן הַמִּטָּ֞ה אֲשֶׁר־ עָלִ֥יתָ שָּׁ֛ם לֹֽא־ תֵרֵ֥ד מִמֶּ֖נָּה כִּֽי־ מ֥וֹת תָּמֽוּת׃ ",
        "versenonikud": "וידבר אליו כה אמר יהוה יען אשר שלחת מלאכים לדרש בבעל זבוב אלהי עקרון המבלי אין אלהים בישראל לדרש בדברו לכן המטה אשר עלית שם לא תרד ממנה כי מות תמות "
    },
    {
        "bookchapter": "מלכים ב",
        "chapter": "א",
        "versechapter": "יז",
        "bookseder": "מלכים",
        "seder": "יט",
        "verseseder": "כט",
        "versenikud": "וַיָּ֜מָת כִּדְבַ֥ר יְהוָ֣ה ׀ אֲשֶׁר־ דִּבֶּ֣ר אֵלִיָּ֗הוּ וַיִּמְלֹ֤ךְ יְהוֹרָם֙ תַּחְתָּ֔יו בִּשְׁנַ֣ת שְׁתַּ֔יִם לִיהוֹרָ֥ם בֶּן־ יְהוֹשָׁפָ֖ט מֶ֣לֶךְ יְהוּדָ֑ה כִּ֛י לֹֽא־ הָ֥יָה ל֖וֹ בֵּֽן׃ ",
        "versenonikud": "וימת כדבר יהוה  אשר דבר אליהו וימלך יהורם תחתיו בשנת שתים ליהורם בן יהושפט מלך יהודה כי לא היה לו בן "
    },
    {
        "bookchapter": "מלכים ב",
        "chapter": "א",
        "versechapter": "יח",
        "bookseder": "מלכים",
        "seder": "יט",
        "verseseder": "ל",
        "versenikud": "וְיֶ֛תֶר דִּבְרֵ֥י אֲחַזְיָ֖הוּ אֲשֶׁ֣ר עָשָׂ֑ה הֲלֽוֹא־ הֵ֣מָּה כְתוּבִ֗ים עַל־ סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃ ",
        "versenonikud": "ויתר דברי אחזיהו אשר עשה הלוא המה כתובים על ספר דברי הימים למלכי ישראל "
    },
    {
        "bookchapter": "מלכים ב",
        "chapter": "ב",
        "versechapter": "א",
        "bookseder": "מלכים",
        "seder": "יט",
        "verseseder": "לא",
        "versenikud": "וַיְהִ֗י בְּהַעֲל֤וֹת יְהוָה֙ אֶת־ אֵ֣לִיָּ֔הוּ בַּֽסְעָרָ֖ה הַשָּׁמָ֑יִם וַיֵּ֧לֶךְ אֵלִיָּ֛הוּ וֶאֱלִישָׁ֖ע מִן־ הַגִּלְגָּֽל׃ ",
        "versenonikud": "ויהי בהעלות יהוה את אליהו בסערה השמים וילך אליהו ואלישע מן הגלגל "
    },
    {
        "bookchapter": "מלכים ב",
        "chapter": "ב",
        "versechapter": "ב",
        "bookseder": "מלכים",
        "seder": "יט",
        "verseseder": "לב",
        "versenikud": "וַיֹּאמֶר֩ אֵלִיָּ֨הוּ אֶל־ אֱלִישָׁ֜ע שֵֽׁב־ נָ֣א פֹ֗ה כִּ֤י יְהוָה֙ שְׁלָחַ֣נִי עַד־ בֵּֽית־ אֵ֔ל וַיֹּ֣אמֶר אֱלִישָׁ֔ע חַי־ יְהוָ֥ה וְחֵֽי־ נַפְשְׁךָ֖ אִם־ אֶעֶזְבֶ֑ךָּ וַיֵּרְד֖וּ בֵּֽית־ אֵֽל׃ ",
        "versenonikud": "ויאמר אליהו אל אלישע שב נא פה כי יהוה שלחני עד בית אל ויאמר אלישע חי יהוה וחי נפשך אם אעזבך וירדו בית אל "
    },
    {
        "bookchapter": "מלכים ב",
        "chapter": "ב",
        "versechapter": "ג",
        "bookseder": "מלכים",
        "seder": "יט",
        "verseseder": "לג",
        "versenikud": "וַיֵּצְא֨וּ בְנֵֽי־ הַנְּבִיאִ֥ים אֲשֶׁר־ בֵּֽית־ אֵל֮ אֶל־ אֱלִישָׁע֒ וַיֹּאמְר֣וּ אֵלָ֔יו הֲיָדַ֕עְתָּ כִּ֣י הַיּ֗וֹם יְהוָ֛ה לֹקֵ֥חַ אֶת־ אֲדֹנֶ֖יךָ מֵעַ֣ל רֹאשֶׁ֑ךָ וַיֹּ֛אמֶר גַּם־ אֲנִ֥י יָדַ֖עְתִּי הֶחֱשֽׁוּ׃ ",
        "versenonikud": "ויצאו בני הנביאים אשר בית אל אל אלישע ויאמרו אליו הידעת כי היום יהוה לקח את אדניך מעל ראשך ויאמר גם אני ידעתי החשו "
    },
    {
        "bookchapter": "מלכים ב",
        "chapter": "ב",
        "versechapter": "ד",
        "bookseder": "מלכים",
        "seder": "יט",
        "verseseder": "לד",
        "versenikud": "וַיֹּאמֶר֩ ל֨וֹ אֵלִיָּ֜הוּ אֱלִישָׁ֣ע ׀ שֵֽׁב־ נָ֣א פֹ֗ה כִּ֤י יְהוָה֙ שְׁלָחַ֣נִי יְרִיח֔וֹ וַיֹּ֕אמֶר חַי־ יְהוָ֥ה וְחֵֽי־ נַפְשְׁךָ֖ אִם־ אֶעֶזְבֶ֑ךָּ וַיָּבֹ֖אוּ יְרִיחֽוֹ׃ ",
        "versenonikud": "ויאמר לו אליהו אלישע  שב נא פה כי יהוה שלחני יריחו ויאמר חי יהוה וחי נפשך אם אעזבך ויבאו יריחו "
    },
    {
        "bookchapter": "מלכים ב",
        "chapter": "ב",
        "versechapter": "ה",
        "bookseder": "מלכים",
        "seder": "יט",
        "verseseder": "לה",
        "versenikud": "וַיִּגְּשׁ֨וּ בְנֵֽי־ הַנְּבִיאִ֥ים אֲשֶׁר־ בִּֽירִיחוֹ֮ אֶל־ אֱלִישָׁע֒ וַיֹּאמְר֣וּ אֵלָ֔יו הֲיָדַ֕עְתָּ כִּ֣י הַיּ֗וֹם יְהוָ֛ה לֹקֵ֥חַ אֶת־ אֲדֹנֶ֖יךָ מֵעַ֣ל רֹאשֶׁ֑ךָ וַיֹּ֛אמֶר גַּם־ אֲנִ֥י יָדַ֖עְתִּי הֶחֱשֽׁוּ׃ ",
        "versenonikud": "ויגשו בני הנביאים אשר ביריחו אל אלישע ויאמרו אליו הידעת כי היום יהוה לקח את אדניך מעל ראשך ויאמר גם אני ידעתי החשו "
    },
    {
        "bookchapter": "מלכים ב",
        "chapter": "ב",
        "versechapter": "ו",
        "bookseder": "מלכים",
        "seder": "יט",
        "verseseder": "לו",
        "versenikud": "וַיֹּאמֶר֩ ל֨וֹ אֵלִיָּ֜הוּ שֵֽׁב־ נָ֣א פֹ֗ה כִּ֤י יְהוָה֙ שְׁלָחַ֣נִי הַיַּרְדֵּ֔נָה וַיֹּ֕אמֶר חַי־ יְהוָ֥ה וְחֵֽי־ נַפְשְׁךָ֖ אִם־ אֶעֶזְבֶ֑ךָּ וַיֵּלְכ֖וּ שְׁנֵיהֶֽם׃ ",
        "versenonikud": "ויאמר לו אליהו שב נא פה כי יהוה שלחני הירדנה ויאמר חי יהוה וחי נפשך אם אעזבך וילכו שניהם "
    },
    {
        "bookchapter": "מלכים ב",
        "chapter": "ב",
        "versechapter": "ז",
        "bookseder": "מלכים",
        "seder": "יט",
        "verseseder": "לז",
        "versenikud": "וַחֲמִשִּׁ֨ים אִ֜ישׁ מִבְּנֵ֤י הַנְּבִיאִים֙ הָֽלְכ֔וּ וַיַּעַמְד֥וּ מִנֶּ֖גֶד מֵרָח֑וֹק וּשְׁנֵיהֶ֖ם עָמְד֥וּ עַל־ הַיַּרְדֵּֽן׃ ",
        "versenonikud": "וחמשים איש מבני הנביאים הלכו ויעמדו מנגד מרחוק ושניהם עמדו על הירדן "
    },
    {
        "bookchapter": "מלכים ב",
        "chapter": "ב",
        "versechapter": "ח",
        "bookseder": "מלכים",
        "seder": "יט",
        "verseseder": "לח",
        "versenikud": "וַיִּקַּח֩ אֵלִיָּ֨הוּ אֶת־ אַדַּרְתּ֤וֹ וַיִּגְלֹם֙ וַיַּכֶּ֣ה אֶת־ הַמַּ֔יִם וַיֵּחָצ֖וּ הֵ֣נָּה וָהֵ֑נָּה וַיַּעַבְר֥וּ שְׁנֵיהֶ֖ם בֶּחָרָבָֽה׃ ",
        "versenonikud": "ויקח אליהו את אדרתו ויגלם ויכה את המים ויחצו הנה והנה ויעברו שניהם בחרבה "
    },
    {
        "bookchapter": "מלכים ב",
        "chapter": "ב",
        "versechapter": "ט",
        "bookseder": "מלכים",
        "seder": "יט",
        "verseseder": "לט",
        "versenikud": "וַיְהִ֣י כְעָבְרָ֗ם וְאֵ֨לִיָּ֜הוּ אָמַ֤ר אֶל־ אֱלִישָׁע֙ שְׁאַל֙ מָ֣ה אֶֽעֱשֶׂה־ לָּ֔ךְ בְּטֶ֖רֶם אֶלָּקַ֣ח מֵעִמָּ֑ךְ וַיֹּ֣אמֶר אֱלִישָׁ֔ע וִֽיהִי־ נָ֛א פִּֽי־ שְׁנַ֥יִם בְּרוּחֲךָ֖ אֵלָֽי׃ ",
        "versenonikud": "ויהי כעברם ואליהו אמר אל אלישע שאל מה אעשה לך בטרם אלקח מעמך ויאמר אלישע ויהי נא פי שנים ברוחך אלי "
    },
    {
        "bookchapter": "מלכים ב",
        "chapter": "ב",
        "versechapter": "י",
        "bookseder": "מלכים",
        "seder": "יט",
        "verseseder": "מ",
        "versenikud": "וַיֹּ֖אמֶר הִקְשִׁ֣יתָ לִשְׁא֑וֹל אִם־ תִּרְאֶ֨ה אֹתִ֜י לֻקָּ֤ח מֵֽאִתָּךְ֙ יְהִֽי־ לְךָ֣ כֵ֔ן וְאִם־ אַ֖יִן לֹ֥א יִהְיֶֽה׃ ",
        "versenonikud": "ויאמר הקשית לשאול אם תראה אתי לקח מאתך יהי לך כן ואם אין לא יהיה "
    },
    {
        "bookchapter": "מלכים ב",
        "chapter": "ב",
        "versechapter": "יא",
        "bookseder": "מלכים",
        "seder": "יט",
        "verseseder": "מא",
        "versenikud": "וַיְהִ֗י הֵ֣מָּה הֹלְכִ֤ים הָלוֹךְ֙ וְדַבֵּ֔ר וְהִנֵּ֤ה רֶֽכֶב־ אֵשׁ֙ וְס֣וּסֵי אֵ֔שׁ וַיַּפְרִ֖דוּ בֵּ֣ין שְׁנֵיהֶ֑ם וַיַּ֙עַל֙ אֵ֣לִיָּ֔הוּ בַּֽסְעָרָ֖ה הַשָּׁמָֽיִם׃ ",
        "versenonikud": "ויהי המה הלכים הלוך ודבר והנה רכב אש וסוסי אש ויפרדו בין שניהם ויעל אליהו בסערה השמים "
    },
    {
        "bookchapter": "מלכים ב",
        "chapter": "ב",
        "versechapter": "יב",
        "bookseder": "מלכים",
        "seder": "יט",
        "verseseder": "מב",
        "versenikud": "וֶאֱלִישָׁ֣ע רֹאֶ֗ה וְה֤וּא מְצַעֵק֙ אָבִ֣י ׀ אָבִ֗י רֶ֤כֶב יִשְׂרָאֵל֙ וּפָ֣רָשָׁ֔יו וְלֹ֥א רָאָ֖הוּ ע֑וֹד וַֽיַּחֲזֵק֙ בִּבְגָדָ֔יו וַיִּקְרָעֵ֖ם לִשְׁנַ֥יִם קְרָעִֽים׃ ",
        "versenonikud": "ואלישע ראה והוא מצעק אבי  אבי רכב ישראל ופרשיו ולא ראהו עוד ויחזק בבגדיו ויקרעם לשנים קרעים "
    },
    {
        "bookchapter": "מלכים ב",
        "chapter": "ב",
        "versechapter": "יג",
        "bookseder": "מלכים",
        "seder": "יט",
        "verseseder": "מג",
        "versenikud": "וַיָּ֙רֶם֙ אֶת־ אַדֶּ֣רֶת אֵלִיָּ֔הוּ אֲשֶׁ֥ר נָפְלָ֖ה מֵעָלָ֑יו וַיָּ֥שָׁב וַֽיַּעֲמֹ֖ד עַל־ שְׂפַ֥ת הַיַּרְדֵּֽן׃ ",
        "versenonikud": "וירם את אדרת אליהו אשר נפלה מעליו וישב ויעמד על שפת הירדן "
    },
    {
        "bookchapter": "מלכים ב",
        "chapter": "ב",
        "versechapter": "יד",
        "bookseder": "מלכים",
        "seder": "יט",
        "verseseder": "מד",
        "versenikud": "וַיִּקַּח֩ אֶת־ אַדֶּ֨רֶת אֵלִיָּ֜הוּ אֲשֶׁר־ נָפְלָ֤ה מֵֽעָלָיו֙ וַיַּכֶּ֣ה אֶת־ הַמַּ֔יִם וַיֹּאמַ֕ר אַיֵּ֕ה יְהוָ֖ה אֱלֹהֵ֣י אֵלִיָּ֑הוּ אַף־ ה֣וּא ׀ וַיַּכֶּ֣ה אֶת־ הַמַּ֗יִם וַיֵּֽחָצוּ֙ הֵ֣נָּה וָהֵ֔נָּה וַֽיַּעֲבֹ֖ר אֱלִישָֽׁע׃ ",
        "versenonikud": "ויקח את אדרת אליהו אשר נפלה מעליו ויכה את המים ויאמר איה יהוה אלהי אליהו אף הוא  ויכה את המים ויחצו הנה והנה ויעבר אלישע "
    }
]