[
    {
        "bookchapter": "ויקרא",
        "chapter": "יג",
        "versechapter": "א",
        "bookseder": "ויקרא",
        "seder": "ז",
        "verseseder": "ט",
        "parasha": "תזריע",
        "versenikud": "וַיְדַבֵּ֣ר יְהוָ֔ה אֶל־ מֹשֶׁ֥ה וְאֶֽל־ אַהֲרֹ֖ן לֵאמֹֽר׃ ",
        "versenonikud": "וידבר יהוה אל משה ואל אהרן לאמר "
    },
    {
        "bookchapter": "ויקרא",
        "chapter": "יג",
        "versechapter": "ב",
        "bookseder": "ויקרא",
        "seder": "ז",
        "verseseder": "י",
        "parasha": "תזריע",
        "versenikud": "אָדָ֗ם כִּֽי־ יִהְיֶ֤ה בְעוֹר־ בְּשָׂרוֹ֙ שְׂאֵ֤ת אֽוֹ־ סַפַּ֙חַת֙ א֣וֹ בַהֶ֔רֶת וְהָיָ֥ה בְעוֹר־ בְּשָׂר֖וֹ לְנֶ֣גַע צָרָ֑עַת וְהוּבָא֙ אֶל־ אַהֲרֹ֣ן הַכֹּהֵ֔ן א֛וֹ אֶל־ אַחַ֥ד מִבָּנָ֖יו הַכֹּהֲנִֽים׃ ",
        "versenonikud": "אדם כי יהיה בעור בשרו שאת או ספחת או בהרת והיה בעור בשרו לנגע צרעת והובא אל אהרן הכהן או אל אחד מבניו הכהנים "
    },
    {
        "bookchapter": "ויקרא",
        "chapter": "יג",
        "versechapter": "ג",
        "bookseder": "ויקרא",
        "seder": "ז",
        "verseseder": "יא",
        "parasha": "תזריע",
        "versenikud": "וְרָאָ֣ה הַכֹּהֵ֣ן אֶת־ הַנֶּ֣גַע בְּעֽוֹר־ הַ֠בָּשָׂר וְשֵׂעָ֨ר בַּנֶּ֜גַע הָפַ֣ךְ ׀ לָבָ֗ן וּמַרְאֵ֤ה הַנֶּ֙גַע֙ עָמֹק֙ מֵע֣וֹר בְּשָׂר֔וֹ נֶ֥גַע צָרַ֖עַת ה֑וּא וְרָאָ֥הוּ הַכֹּהֵ֖ן וְטִמֵּ֥א אֹתֽוֹ׃ ",
        "versenonikud": "וראה הכהן את הנגע בעור הבשר ושער בנגע הפך  לבן ומראה הנגע עמק מעור בשרו נגע צרעת הוא וראהו הכהן וטמא אתו "
    },
    {
        "bookchapter": "ויקרא",
        "chapter": "יג",
        "versechapter": "ד",
        "bookseder": "ויקרא",
        "seder": "ז",
        "verseseder": "יב",
        "parasha": "תזריע",
        "versenikud": "וְאִם־ בַּהֶרֶת֩ לְבָנָ֨ה הִ֜וא בְּע֣וֹר בְּשָׂר֗וֹ וְעָמֹק֙ אֵין־ מַרְאֶ֣הָ מִן־ הָע֔וֹר וּשְׂעָרָ֖ה לֹא־ הָפַ֣ךְ לָבָ֑ן וְהִסְגִּ֧יר הַכֹּהֵ֛ן אֶת־ הַנֶּ֖גַע שִׁבְעַ֥ת יָמִֽים׃ ",
        "versenonikud": "ואם בהרת לבנה הוא בעור בשרו ועמק אין מראה מן העור ושערה לא הפך לבן והסגיר הכהן את הנגע שבעת ימים "
    },
    {
        "bookchapter": "ויקרא",
        "chapter": "יג",
        "versechapter": "ה",
        "bookseder": "ויקרא",
        "seder": "ז",
        "verseseder": "יג",
        "parasha": "תזריע",
        "versenikud": "וְרָאָ֣הוּ הַכֹּהֵן֮ בַּיּ֣וֹם הַשְּׁבִיעִי֒ וְהִנֵּ֤ה הַנֶּ֙גַע֙ עָמַ֣ד בְּעֵינָ֔יו לֹֽא־ פָשָׂ֥ה הַנֶּ֖גַע בָּע֑וֹר וְהִסְגִּיר֧וֹ הַכֹּהֵ֛ן שִׁבְעַ֥ת יָמִ֖ים שֵׁנִֽית׃ ",
        "versenonikud": "וראהו הכהן ביום השביעי והנה הנגע עמד בעיניו לא פשה הנגע בעור והסגירו הכהן שבעת ימים שנית "
    },
    {
        "bookchapter": "ויקרא",
        "chapter": "יג",
        "versechapter": "ו",
        "bookseder": "ויקרא",
        "seder": "ז",
        "verseseder": "יד",
        "parasha": "תזריע",
        "versenikud": "וְרָאָה֩ הַכֹּהֵ֨ן אֹת֜וֹ בַּיּ֣וֹם הַשְּׁבִיעִי֮ שֵׁנִית֒ וְהִנֵּה֙ כֵּהָ֣ה הַנֶּ֔גַע וְלֹא־ פָשָׂ֥ה הַנֶּ֖גַע בָּע֑וֹר וְטִהֲר֤וֹ הַכֹּהֵן֙ מִסְפַּ֣חַת הִ֔יא וְכִבֶּ֥ס בְּגָדָ֖יו וְטָהֵֽר׃ ",
        "versenonikud": "וראה הכהן אתו ביום השביעי שנית והנה כהה הנגע ולא פשה הנגע בעור וטהרו הכהן מספחת היא וכבס בגדיו וטהר "
    },
    {
        "bookchapter": "ויקרא",
        "chapter": "יג",
        "versechapter": "ז",
        "bookseder": "ויקרא",
        "seder": "ז",
        "verseseder": "טו",
        "parasha": "תזריע",
        "versenikud": "וְאִם־ פָּשֹׂ֨ה תִפְשֶׂ֤ה הַמִּסְפַּ֙חַת֙ בָּע֔וֹר אַחֲרֵ֧י הֵרָאֹת֛וֹ אֶל־ הַכֹּהֵ֖ן לְטָהֳרָת֑וֹ וְנִרְאָ֥ה שֵׁנִ֖ית אֶל־ הַכֹּהֵֽן׃ ",
        "versenonikud": "ואם פשה תפשה המספחת בעור אחרי הראתו אל הכהן לטהרתו ונראה שנית אל הכהן "
    },
    {
        "bookchapter": "ויקרא",
        "chapter": "יג",
        "versechapter": "ח",
        "bookseder": "ויקרא",
        "seder": "ז",
        "verseseder": "טז",
        "parasha": "תזריע",
        "versenikud": "וְרָאָה֙ הַכֹּהֵ֔ן וְהִנֵּ֛ה פָּשְׂתָ֥ה הַמִּסְפַּ֖חַת בָּע֑וֹר וְטִמְּא֥וֹ הַכֹּהֵ֖ן צָרַ֥עַת הִֽוא׃ ",
        "versenonikud": "וראה הכהן והנה פשתה המספחת בעור וטמאו הכהן צרעת הוא "
    },
    {
        "bookchapter": "ויקרא",
        "chapter": "יג",
        "versechapter": "ט",
        "bookseder": "ויקרא",
        "seder": "ז",
        "verseseder": "יז",
        "parasha": "תזריע",
        "versenikud": "נֶ֣גַע צָרַ֔עַת כִּ֥י תִהְיֶ֖ה בְּאָדָ֑ם וְהוּבָ֖א אֶל־ הַכֹּהֵֽן׃ ",
        "versenonikud": "נגע צרעת כי תהיה באדם והובא אל הכהן "
    },
    {
        "bookchapter": "ויקרא",
        "chapter": "יג",
        "versechapter": "י",
        "bookseder": "ויקרא",
        "seder": "ז",
        "verseseder": "יח",
        "parasha": "תזריע",
        "versenikud": "וְרָאָ֣ה הַכֹּהֵ֗ן וְהִנֵּ֤ה שְׂאֵת־ לְבָנָה֙ בָּע֔וֹר וְהִ֕יא הָפְכָ֖ה שֵׂעָ֣ר לָבָ֑ן וּמִֽחְיַ֛ת בָּשָׂ֥ר חַ֖י בַּשְׂאֵֽת׃ ",
        "versenonikud": "וראה הכהן והנה שאת לבנה בעור והיא הפכה שער לבן ומחית בשר חי בשאת "
    },
    {
        "bookchapter": "ויקרא",
        "chapter": "יג",
        "versechapter": "יא",
        "bookseder": "ויקרא",
        "seder": "ז",
        "verseseder": "יט",
        "parasha": "תזריע",
        "versenikud": "צָרַ֨עַת נוֹשֶׁ֤נֶת הִוא֙ בְּע֣וֹר בְּשָׂר֔וֹ וְטִמְּא֖וֹ הַכֹּהֵ֑ן לֹ֣א יַסְגִּרֶ֔נּוּ כִּ֥י טָמֵ֖א הֽוּא׃ ",
        "versenonikud": "צרעת נושנת הוא בעור בשרו וטמאו הכהן לא יסגרנו כי טמא הוא "
    },
    {
        "bookchapter": "ויקרא",
        "chapter": "יג",
        "versechapter": "יב",
        "bookseder": "ויקרא",
        "seder": "ז",
        "verseseder": "כ",
        "parasha": "תזריע",
        "versenikud": "וְאִם־ פָּר֨וֹחַ תִּפְרַ֤ח הַצָּרַ֙עַת֙ בָּע֔וֹר וְכִסְּתָ֣ה הַצָּרַ֗עַת אֵ֚ת כָּל־ ע֣וֹר הַנֶּ֔גַע מֵרֹאשׁ֖וֹ וְעַד־ רַגְלָ֑יו לְכָל־ מַרְאֵ֖ה עֵינֵ֥י הַכֹּהֵֽן׃ ",
        "versenonikud": "ואם פרוח תפרח הצרעת בעור וכסתה הצרעת את כל עור הנגע מראשו ועד רגליו לכל מראה עיני הכהן "
    },
    {
        "bookchapter": "ויקרא",
        "chapter": "יג",
        "versechapter": "יג",
        "bookseder": "ויקרא",
        "seder": "ז",
        "verseseder": "כא",
        "parasha": "תזריע",
        "versenikud": "וְרָאָ֣ה הַכֹּהֵ֗ן וְהִנֵּ֨ה כִסְּתָ֤ה הַצָּרַ֙עַת֙ אֶת־ כָּל־ בְּשָׂר֔וֹ וְטִהַ֖ר אֶת־ הַנָּ֑גַע כֻּלּ֛וֹ הָפַ֥ךְ לָבָ֖ן טָה֥וֹר הֽוּא׃ ",
        "versenonikud": "וראה הכהן והנה כסתה הצרעת את כל בשרו וטהר את הנגע כלו הפך לבן טהור הוא "
    },
    {
        "bookchapter": "ויקרא",
        "chapter": "יג",
        "versechapter": "יד",
        "bookseder": "ויקרא",
        "seder": "ז",
        "verseseder": "כב",
        "parasha": "תזריע",
        "versenikud": "וּבְי֨וֹם הֵרָא֥וֹת בּ֛וֹ בָּשָׂ֥ר חַ֖י יִטְמָֽא׃ ",
        "versenonikud": "וביום הראות בו בשר חי יטמא "
    },
    {
        "bookchapter": "ויקרא",
        "chapter": "יג",
        "versechapter": "טו",
        "bookseder": "ויקרא",
        "seder": "ז",
        "verseseder": "כג",
        "parasha": "תזריע",
        "versenikud": "וְרָאָ֧ה הַכֹּהֵ֛ן אֶת־ הַבָּשָׂ֥ר הַחַ֖י וְטִמְּא֑וֹ הַבָּשָׂ֥ר הַחַ֛י טָמֵ֥א ה֖וּא צָרַ֥עַת הֽוּא׃ ",
        "versenonikud": "וראה הכהן את הבשר החי וטמאו הבשר החי טמא הוא צרעת הוא "
    },
    {
        "bookchapter": "ויקרא",
        "chapter": "יג",
        "versechapter": "טז",
        "bookseder": "ויקרא",
        "seder": "ז",
        "verseseder": "כד",
        "parasha": "תזריע",
        "versenikud": "א֣וֹ כִ֥י יָשׁ֛וּב הַבָּשָׂ֥ר הַחַ֖י וְנֶהְפַּ֣ךְ לְלָבָ֑ן וּבָ֖א אֶל־ הַכֹּהֵֽן׃ ",
        "versenonikud": "או כי ישוב הבשר החי ונהפך ללבן ובא אל הכהן "
    },
    {
        "bookchapter": "ויקרא",
        "chapter": "יג",
        "versechapter": "יז",
        "bookseder": "ויקרא",
        "seder": "ז",
        "verseseder": "כה",
        "parasha": "תזריע",
        "versenikud": "וְרָאָ֙הוּ֙ הַכֹּהֵ֔ן וְהִנֵּ֛ה נֶהְפַּ֥ךְ הַנֶּ֖גַע לְלָבָ֑ן וְטִהַ֧ר הַכֹּהֵ֛ן אֶת־ הַנֶּ֖גַע טָה֥וֹר הֽוּא׃ ",
        "versenonikud": "וראהו הכהן והנה נהפך הנגע ללבן וטהר הכהן את הנגע טהור הוא "
    },
    {
        "bookchapter": "ויקרא",
        "chapter": "יג",
        "versechapter": "יח",
        "bookseder": "ויקרא",
        "seder": "ז",
        "verseseder": "כו",
        "parasha": "תזריע",
        "versenikud": "וּבָשָׂ֕ר כִּֽי־ יִהְיֶ֥ה בֽוֹ־ בְעֹר֖וֹ שְׁחִ֑ין וְנִרְפָּֽא׃ ",
        "versenonikud": "ובשר כי יהיה בו בערו שחין ונרפא "
    },
    {
        "bookchapter": "ויקרא",
        "chapter": "יג",
        "versechapter": "יט",
        "bookseder": "ויקרא",
        "seder": "ז",
        "verseseder": "כז",
        "parasha": "תזריע",
        "versenikud": "וְהָיָ֞ה בִּמְק֤וֹם הַשְּׁחִין֙ שְׂאֵ֣ת לְבָנָ֔ה א֥וֹ בַהֶ֖רֶת לְבָנָ֣ה אֲדַמְדָּ֑מֶת וְנִרְאָ֖ה אֶל־ הַכֹּהֵֽן׃ ",
        "versenonikud": "והיה במקום השחין שאת לבנה או בהרת לבנה אדמדמת ונראה אל הכהן "
    },
    {
        "bookchapter": "ויקרא",
        "chapter": "יג",
        "versechapter": "כ",
        "bookseder": "ויקרא",
        "seder": "ז",
        "verseseder": "כח",
        "parasha": "תזריע",
        "versenikud": "וְרָאָ֣ה הַכֹּהֵ֗ן וְהִנֵּ֤ה מַרְאֶ֙הָ֙ שָׁפָ֣ל מִן־ הָע֔וֹר וּשְׂעָרָ֖הּ הָפַ֣ךְ לָבָ֑ן וְטִמְּא֧וֹ הַכֹּהֵ֛ן נֶֽגַע־ צָרַ֥עַת הִ֖וא בַּשְּׁחִ֥ין פָּרָֽחָה׃ ",
        "versenonikud": "וראה הכהן והנה מראה שפל מן העור ושערה הפך לבן וטמאו הכהן נגע צרעת הוא בשחין פרחה "
    },
    {
        "bookchapter": "ויקרא",
        "chapter": "יג",
        "versechapter": "כא",
        "bookseder": "ויקרא",
        "seder": "ז",
        "verseseder": "כט",
        "parasha": "תזריע",
        "versenikud": "וְאִ֣ם ׀ יִרְאֶ֣נָּה הַכֹּהֵ֗ן וְהִנֵּ֤ה אֵֽין־ בָּהּ֙ שֵׂעָ֣ר לָבָ֔ן וּשְׁפָלָ֥ה אֵינֶ֛נָּה מִן־ הָע֖וֹר וְהִ֣יא כֵהָ֑ה וְהִסְגִּיר֥וֹ הַכֹּהֵ֖ן שִׁבְעַ֥ת יָמִֽים׃ ",
        "versenonikud": "ואם  יראנה הכהן והנה אין בה שער לבן ושפלה איננה מן העור והיא כהה והסגירו הכהן שבעת ימים "
    },
    {
        "bookchapter": "ויקרא",
        "chapter": "יג",
        "versechapter": "כב",
        "bookseder": "ויקרא",
        "seder": "ז",
        "verseseder": "ל",
        "parasha": "תזריע",
        "versenikud": "וְאִם־ פָּשֹׂ֥ה תִפְשֶׂ֖ה בָּע֑וֹר וְטִמֵּ֧א הַכֹּהֵ֛ן אֹת֖וֹ נֶ֥גַע הִֽוא׃ ",
        "versenonikud": "ואם פשה תפשה בעור וטמא הכהן אתו נגע הוא "
    },
    {
        "bookchapter": "ויקרא",
        "chapter": "יג",
        "versechapter": "כג",
        "bookseder": "ויקרא",
        "seder": "ז",
        "verseseder": "לא",
        "parasha": "תזריע",
        "versenikud": "וְאִם־ תַּחְתֶּ֜יהָ תַּעֲמֹ֤ד הַבַּהֶ֙רֶת֙ לֹ֣א פָשָׂ֔תָה צָרֶ֥בֶת הַשְּׁחִ֖ין הִ֑וא וְטִהֲר֖וֹ הַכֹּהֵֽן׃ ",
        "versenonikud": "ואם תחתיה תעמד הבהרת לא פשתה צרבת השחין הוא וטהרו הכהן "
    },
    {
        "bookchapter": "ויקרא",
        "chapter": "יג",
        "versechapter": "כד",
        "bookseder": "ויקרא",
        "seder": "ז",
        "verseseder": "לב",
        "parasha": "תזריע",
        "versenikud": "א֣וֹ בָשָׂ֔ר כִּֽי־ יִהְיֶ֥ה בְעֹר֖וֹ מִכְוַת־ אֵ֑שׁ וְֽהָיְתָ֞ה מִֽחְיַ֣ת הַמִּכְוָ֗ה בַּהֶ֛רֶת לְבָנָ֥ה אֲדַמְדֶּ֖מֶת א֥וֹ לְבָנָֽה׃ ",
        "versenonikud": "או בשר כי יהיה בערו מכות אש והיתה מחית המכוה בהרת לבנה אדמדמת או לבנה "
    },
    {
        "bookchapter": "ויקרא",
        "chapter": "יג",
        "versechapter": "כה",
        "bookseder": "ויקרא",
        "seder": "ז",
        "verseseder": "לג",
        "parasha": "תזריע",
        "versenikud": "וְרָאָ֣ה אֹתָ֣הּ הַכֹּהֵ֡ן וְהִנֵּ֣ה נֶהְפַּךְ֩ שֵׂעָ֨ר לָבָ֜ן בַּבַּהֶ֗רֶת וּמַרְאֶ֙הָ֙ עָמֹ֣ק מִן־ הָע֔וֹר צָרַ֣עַת הִ֔וא בַּמִּכְוָ֖ה פָּרָ֑חָה וְטִמֵּ֤א אֹתוֹ֙ הַכֹּהֵ֔ן נֶ֥גַע צָרַ֖עַת הִֽוא׃ ",
        "versenonikud": "וראה אתה הכהן והנה נהפך שער לבן בבהרת ומראה עמק מן העור צרעת הוא במכוה פרחה וטמא אתו הכהן נגע צרעת הוא "
    },
    {
        "bookchapter": "ויקרא",
        "chapter": "יג",
        "versechapter": "כו",
        "bookseder": "ויקרא",
        "seder": "ז",
        "verseseder": "לד",
        "parasha": "תזריע",
        "versenikud": "וְאִ֣ם ׀ יִרְאֶ֣נָּה הַכֹּהֵ֗ן וְהִנֵּ֤ה אֵֽין־ בַּבֶּהֶ֙רֶת֙ שֵׂעָ֣ר לָבָ֔ן וּשְׁפָלָ֥ה אֵינֶ֛נָּה מִן־ הָע֖וֹר וְהִ֣וא כֵהָ֑ה וְהִסְגִּיר֥וֹ הַכֹּהֵ֖ן שִׁבְעַ֥ת יָמִֽים׃ ",
        "versenonikud": "ואם  יראנה הכהן והנה אין בבהרת שער לבן ושפלה איננה מן העור והוא כהה והסגירו הכהן שבעת ימים "
    },
    {
        "bookchapter": "ויקרא",
        "chapter": "יג",
        "versechapter": "כז",
        "bookseder": "ויקרא",
        "seder": "ז",
        "verseseder": "לה",
        "parasha": "תזריע",
        "versenikud": "וְרָאָ֥הוּ הַכֹּהֵ֖ן בַּיּ֣וֹם הַשְּׁבִיעִ֑י אִם־ פָּשֹׂ֤ה תִפְשֶׂה֙ בָּע֔וֹר וְטִמֵּ֤א הַכֹּהֵן֙ אֹת֔וֹ נֶ֥גַע צָרַ֖עַת הִֽוא׃ ",
        "versenonikud": "וראהו הכהן ביום השביעי אם פשה תפשה בעור וטמא הכהן אתו נגע צרעת הוא "
    },
    {
        "bookchapter": "ויקרא",
        "chapter": "יג",
        "versechapter": "כח",
        "bookseder": "ויקרא",
        "seder": "ז",
        "verseseder": "לו",
        "parasha": "תזריע",
        "versenikud": "וְאִם־ תַּחְתֶּיהָ֩ תַעֲמֹ֨ד הַבַּהֶ֜רֶת לֹא־ פָשְׂתָ֤ה בָעוֹר֙ וְהִ֣וא כֵהָ֔ה שְׂאֵ֥ת הַמִּכְוָ֖ה הִ֑וא וְטִֽהֲרוֹ֙ הַכֹּהֵ֔ן כִּֽי־ צָרֶ֥בֶת הַמִּכְוָ֖ה הִֽוא׃ ",
        "versenonikud": "ואם תחתיה תעמד הבהרת לא פשתה בעור והוא כהה שאת המכוה הוא וטהרו הכהן כי צרבת המכוה הוא "
    },
    {
        "bookchapter": "ויקרא",
        "chapter": "יג",
        "versechapter": "כט",
        "bookseder": "ויקרא",
        "seder": "ח",
        "verseseder": "א",
        "parasha": "תזריע",
        "versenikud": "וְאִישׁ֙ א֣וֹ אִשָּׁ֔ה כִּֽי־ יִהְיֶ֥ה ב֖וֹ נָ֑גַע בְּרֹ֖אשׁ א֥וֹ בְזָקָֽן׃ ",
        "versenonikud": "ואיש או אשה כי יהיה בו נגע בראש או בזקן "
    },
    {
        "bookchapter": "ויקרא",
        "chapter": "יג",
        "versechapter": "ל",
        "bookseder": "ויקרא",
        "seder": "ח",
        "verseseder": "ב",
        "parasha": "תזריע",
        "versenikud": "וְרָאָ֨ה הַכֹּהֵ֜ן אֶת־ הַנֶּ֗גַע וְהִנֵּ֤ה מַרְאֵ֙הוּ֙ עָמֹ֣ק מִן־ הָע֔וֹר וּב֛וֹ שֵׂעָ֥ר צָהֹ֖ב דָּ֑ק וְטִמֵּ֨א אֹת֤וֹ הַכֹּהֵן֙ נֶ֣תֶק ה֔וּא צָרַ֧עַת הָרֹ֛אשׁ א֥וֹ הַזָּקָ֖ן הֽוּא׃ ",
        "versenonikud": "וראה הכהן את הנגע והנה מראהו עמק מן העור ובו שער צהב דק וטמא אתו הכהן נתק הוא צרעת הראש או הזקן הוא "
    },
    {
        "bookchapter": "ויקרא",
        "chapter": "יג",
        "versechapter": "לא",
        "bookseder": "ויקרא",
        "seder": "ח",
        "verseseder": "ג",
        "parasha": "תזריע",
        "versenikud": "וְכִֽי־ יִרְאֶ֨ה הַכֹּהֵ֜ן אֶת־ נֶ֣גַע הַנֶּ֗תֶק וְהִנֵּ֤ה אֵין־ מַרְאֵ֙הוּ֙ עָמֹ֣ק מִן־ הָע֔וֹר וְשֵׂעָ֥ר שָׁחֹ֖ר אֵ֣ין בּ֑וֹ וְהִסְגִּ֧יר הַכֹּהֵ֛ן אֶת־ נֶ֥גַע הַנֶּ֖תֶק שִׁבְעַ֥ת יָמִֽים׃ ",
        "versenonikud": "וכי יראה הכהן את נגע הנתק והנה אין מראהו עמק מן העור ושער שחר אין בו והסגיר הכהן את נגע הנתק שבעת ימים "
    },
    {
        "bookchapter": "ויקרא",
        "chapter": "יג",
        "versechapter": "לב",
        "bookseder": "ויקרא",
        "seder": "ח",
        "verseseder": "ד",
        "parasha": "תזריע",
        "versenikud": "וְרָאָ֨ה הַכֹּהֵ֣ן אֶת־ הַנֶּגַע֮ בַּיּ֣וֹם הַשְּׁבִיעִי֒ וְהִנֵּה֙ לֹא־ פָשָׂ֣ה הַנֶּ֔תֶק וְלֹא־ הָ֥יָה ב֖וֹ שֵׂעָ֣ר צָהֹ֑ב וּמַרְאֵ֣ה הַנֶּ֔תֶק אֵ֥ין עָמֹ֖ק מִן־ הָעֽוֹר׃ ",
        "versenonikud": "וראה הכהן את הנגע ביום השביעי והנה לא פשה הנתק ולא היה בו שער צהב ומראה הנתק אין עמק מן העור "
    },
    {
        "bookchapter": "ויקרא",
        "chapter": "יג",
        "versechapter": "לג",
        "bookseder": "ויקרא",
        "seder": "ח",
        "verseseder": "ה",
        "parasha": "תזריע",
        "versenikud": "וְהִ֨תְגַּלָּ֔ח וְאֶת־ הַנֶּ֖תֶק לֹ֣א יְגַלֵּ֑חַ וְהִסְגִּ֨יר הַכֹּהֵ֧ן אֶת־ הַנֶּ֛תֶק שִׁבְעַ֥ת יָמִ֖ים שֵׁנִֽית׃ ",
        "versenonikud": "והתגלח ואת הנתק לא יגלח והסגיר הכהן את הנתק שבעת ימים שנית "
    },
    {
        "bookchapter": "ויקרא",
        "chapter": "יג",
        "versechapter": "לד",
        "bookseder": "ויקרא",
        "seder": "ח",
        "verseseder": "ו",
        "parasha": "תזריע",
        "versenikud": "וְרָאָה֩ הַכֹּהֵ֨ן אֶת־ הַנֶּ֜תֶק בַּיּ֣וֹם הַשְּׁבִיעִ֗י וְ֠הִנֵּה לֹא־ פָשָׂ֤ה הַנֶּ֙תֶק֙ בָּע֔וֹר וּמַרְאֵ֕הוּ אֵינֶ֥נּוּ עָמֹ֖ק מִן־ הָע֑וֹר וְטִהַ֤ר אֹתוֹ֙ הַכֹּהֵ֔ן וְכִבֶּ֥ס בְּגָדָ֖יו וְטָהֵֽר׃ ",
        "versenonikud": "וראה הכהן את הנתק ביום השביעי והנה לא פשה הנתק בעור ומראהו איננו עמק מן העור וטהר אתו הכהן וכבס בגדיו וטהר "
    },
    {
        "bookchapter": "ויקרא",
        "chapter": "יג",
        "versechapter": "לה",
        "bookseder": "ויקרא",
        "seder": "ח",
        "verseseder": "ז",
        "parasha": "תזריע",
        "versenikud": "וְאִם־ פָּשֹׂ֥ה יִפְשֶׂ֛ה הַנֶּ֖תֶק בָּע֑וֹר אַחֲרֵ֖י טָהֳרָתֽוֹ׃ ",
        "versenonikud": "ואם פשה יפשה הנתק בעור אחרי טהרתו "
    },
    {
        "bookchapter": "ויקרא",
        "chapter": "יג",
        "versechapter": "לו",
        "bookseder": "ויקרא",
        "seder": "ח",
        "verseseder": "ח",
        "parasha": "תזריע",
        "versenikud": "וְרָאָ֙הוּ֙ הַכֹּהֵ֔ן וְהִנֵּ֛ה פָּשָׂ֥ה הַנֶּ֖תֶק בָּע֑וֹר לֹֽא־ יְבַקֵּ֧ר הַכֹּהֵ֛ן לַשֵּׂעָ֥ר הַצָּהֹ֖ב טָמֵ֥א הֽוּא׃ ",
        "versenonikud": "וראהו הכהן והנה פשה הנתק בעור לא יבקר הכהן לשער הצהב טמא הוא "
    },
    {
        "bookchapter": "ויקרא",
        "chapter": "יג",
        "versechapter": "לז",
        "bookseder": "ויקרא",
        "seder": "ח",
        "verseseder": "ט",
        "parasha": "תזריע",
        "versenikud": "וְאִם־ בְּעֵינָיו֩ עָמַ֨ד הַנֶּ֜תֶק וְשֵׂעָ֨ר שָׁחֹ֧ר צָֽמַח־ בּ֛וֹ נִרְפָּ֥א הַנֶּ֖תֶק טָה֣וֹר ה֑וּא וְטִהֲר֖וֹ הַכֹּהֵֽן׃ ",
        "versenonikud": "ואם בעיניו עמד הנתק ושער שחר צמח בו נרפא הנתק טהור הוא וטהרו הכהן "
    },
    {
        "bookchapter": "ויקרא",
        "chapter": "יג",
        "versechapter": "לח",
        "bookseder": "ויקרא",
        "seder": "ח",
        "verseseder": "י",
        "parasha": "תזריע",
        "versenikud": "וְאִישׁ֙ אֽוֹ־ אִשָּׁ֔ה כִּֽי־ יִהְיֶ֥ה בְעוֹר־ בְּשָׂרָ֖ם בֶּהָרֹ֑ת בֶּהָרֹ֖ת לְבָנֹֽת׃ ",
        "versenonikud": "ואיש או אשה כי יהיה בעור בשרם בהרת בהרת לבנת "
    },
    {
        "bookchapter": "ויקרא",
        "chapter": "יג",
        "versechapter": "לט",
        "bookseder": "ויקרא",
        "seder": "ח",
        "verseseder": "יא",
        "parasha": "תזריע",
        "versenikud": "וְרָאָ֣ה הַכֹּהֵ֗ן וְהִנֵּ֧ה בְעוֹר־ בְּשָׂרָ֛ם בֶּהָרֹ֖ת כֵּה֣וֹת לְבָנֹ֑ת בֹּ֥הַק ה֛וּא פָּרַ֥ח בָּע֖וֹר טָה֥וֹר הֽוּא׃ ",
        "versenonikud": "וראה הכהן והנה בעור בשרם בהרת כהות לבנת בהק הוא פרח בעור טהור הוא "
    },
    {
        "bookchapter": "ויקרא",
        "chapter": "יג",
        "versechapter": "מ",
        "bookseder": "ויקרא",
        "seder": "ח",
        "verseseder": "יב",
        "parasha": "תזריע",
        "versenikud": "וְאִ֕ישׁ כִּ֥י יִמָּרֵ֖ט רֹאשׁ֑וֹ קֵרֵ֥חַ ה֖וּא טָה֥וֹר הֽוּא׃ ",
        "versenonikud": "ואיש כי ימרט ראשו קרח הוא טהור הוא "
    },
    {
        "bookchapter": "ויקרא",
        "chapter": "יג",
        "versechapter": "מא",
        "bookseder": "ויקרא",
        "seder": "ח",
        "verseseder": "יג",
        "parasha": "תזריע",
        "versenikud": "וְאִם֙ מִפְּאַ֣ת פָּנָ֔יו יִמָּרֵ֖ט רֹאשׁ֑וֹ גִּבֵּ֥חַ ה֖וּא טָה֥וֹר הֽוּא׃ ",
        "versenonikud": "ואם מפאת פניו ימרט ראשו גבח הוא טהור הוא "
    },
    {
        "bookchapter": "ויקרא",
        "chapter": "יג",
        "versechapter": "מב",
        "bookseder": "ויקרא",
        "seder": "ח",
        "verseseder": "יד",
        "parasha": "תזריע",
        "versenikud": "וְכִֽי־ יִהְיֶ֤ה בַקָּרַ֙חַת֙ א֣וֹ בַגַּבַּ֔חַת נֶ֖גַע לָבָ֣ן אֲדַמְדָּ֑ם צָרַ֤עַת פֹּרַ֙חַת֙ הִ֔וא בְּקָרַחְתּ֖וֹ א֥וֹ בְגַבַּחְתּֽוֹ׃ ",
        "versenonikud": "וכי יהיה בקרחת או בגבחת נגע לבן אדמדם צרעת פרחת הוא בקרחתו או בגבחתו "
    },
    {
        "bookchapter": "ויקרא",
        "chapter": "יג",
        "versechapter": "מג",
        "bookseder": "ויקרא",
        "seder": "ח",
        "verseseder": "טו",
        "parasha": "תזריע",
        "versenikud": "וְרָאָ֨ה אֹת֜וֹ הַכֹּהֵ֗ן וְהִנֵּ֤ה שְׂאֵת־ הַנֶּ֙גַע֙ לְבָנָ֣ה אֲדַמְדֶּ֔מֶת בְּקָרַחְתּ֖וֹ א֣וֹ בְגַבַּחְתּ֑וֹ כְּמַרְאֵ֥ה צָרַ֖עַת ע֥וֹר בָּשָֽׂר׃ ",
        "versenonikud": "וראה אתו הכהן והנה שאת הנגע לבנה אדמדמת בקרחתו או בגבחתו כמראה צרעת עור בשר "
    },
    {
        "bookchapter": "ויקרא",
        "chapter": "יג",
        "versechapter": "מד",
        "bookseder": "ויקרא",
        "seder": "ח",
        "verseseder": "טז",
        "parasha": "תזריע",
        "versenikud": "אִישׁ־ צָר֥וּעַ ה֖וּא טָמֵ֣א ה֑וּא טַמֵּ֧א יְטַמְּאֶ֛נּוּ הַכֹּהֵ֖ן בְּרֹאשׁ֥וֹ נִגְעֽוֹ׃ ",
        "versenonikud": "איש צרוע הוא טמא הוא טמא יטמאנו הכהן בראשו נגעו "
    },
    {
        "bookchapter": "ויקרא",
        "chapter": "יג",
        "versechapter": "מה",
        "bookseder": "ויקרא",
        "seder": "ח",
        "verseseder": "יז",
        "parasha": "תזריע",
        "versenikud": "וְהַצָּר֜וּעַ אֲשֶׁר־ בּ֣וֹ הַנֶּ֗גַע בְּגָדָ֞יו יִהְי֤וּ פְרֻמִים֙ וְרֹאשׁוֹ֙ יִהְיֶ֣ה פָר֔וּעַ וְעַל־ שָׂפָ֖ם יַעְטֶ֑ה וְטָמֵ֥א ׀ טָמֵ֖א יִקְרָֽא׃ ",
        "versenonikud": "והצרוע אשר בו הנגע בגדיו יהיו פרמים וראשו יהיה פרוע ועל שפם יעטה וטמא  טמא יקרא "
    },
    {
        "bookchapter": "ויקרא",
        "chapter": "יג",
        "versechapter": "מו",
        "bookseder": "ויקרא",
        "seder": "ח",
        "verseseder": "יח",
        "parasha": "תזריע",
        "versenikud": "כָּל־ יְמֵ֞י אֲשֶׁ֨ר הַנֶּ֥גַע בּ֛וֹ יִטְמָ֖א טָמֵ֣א ה֑וּא בָּדָ֣ד יֵשֵׁ֔ב מִח֥וּץ לַֽמַּחֲנֶ֖ה מוֹשָׁבֽוֹ׃ ",
        "versenonikud": "כל ימי אשר הנגע בו יטמא טמא הוא בדד ישב מחוץ למחנה מושבו "
    },
    {
        "bookchapter": "ויקרא",
        "chapter": "יג",
        "versechapter": "מז",
        "bookseder": "ויקרא",
        "seder": "ח",
        "verseseder": "יט",
        "parasha": "תזריע",
        "versenikud": "וְהַבֶּ֕גֶד כִּֽי־ יִהְיֶ֥ה ב֖וֹ נֶ֣גַע צָרָ֑עַת בְּבֶ֣גֶד צֶ֔מֶר א֖וֹ בְּבֶ֥גֶד פִּשְׁתִּֽים׃ ",
        "versenonikud": "והבגד כי יהיה בו נגע צרעת בבגד צמר או בבגד פשתים "
    },
    {
        "bookchapter": "ויקרא",
        "chapter": "יג",
        "versechapter": "מח",
        "bookseder": "ויקרא",
        "seder": "ח",
        "verseseder": "כ",
        "parasha": "תזריע",
        "versenikud": "א֤וֹ בִֽשְׁתִי֙ א֣וֹ בְעֵ֔רֶב לַפִּשְׁתִּ֖ים וְלַצָּ֑מֶר א֣וֹ בְע֔וֹר א֖וֹ בְּכָל־ מְלֶ֥אכֶת עֽוֹר׃ ",
        "versenonikud": "או בשתי או בערב לפשתים ולצמר או בעור או בכל מלאכת עור "
    },
    {
        "bookchapter": "ויקרא",
        "chapter": "יג",
        "versechapter": "מט",
        "bookseder": "ויקרא",
        "seder": "ח",
        "verseseder": "כא",
        "parasha": "תזריע",
        "versenikud": "וְהָיָ֨ה הַנֶּ֜גַע יְרַקְרַ֣ק ׀ א֣וֹ אֲדַמְדָּ֗ם בַּבֶּגֶד֩ א֨וֹ בָע֜וֹר אֽוֹ־ בַשְּׁתִ֤י אוֹ־ בָעֵ֙רֶב֙ א֣וֹ בְכָל־ כְּלִי־ ע֔וֹר נֶ֥גַע צָרַ֖עַת ה֑וּא וְהָרְאָ֖ה אֶת־ הַכֹּהֵֽן׃ ",
        "versenonikud": "והיה הנגע ירקרק  או אדמדם בבגד או בעור או בשתי או בערב או בכל כלי עור נגע צרעת הוא והראה את הכהן "
    },
    {
        "bookchapter": "ויקרא",
        "chapter": "יג",
        "versechapter": "נ",
        "bookseder": "ויקרא",
        "seder": "ח",
        "verseseder": "כב",
        "parasha": "תזריע",
        "versenikud": "וְרָאָ֥ה הַכֹּהֵ֖ן אֶת־ הַנָּ֑גַע וְהִסְגִּ֥יר אֶת־ הַנֶּ֖גַע שִׁבְעַ֥ת יָמִֽים׃ ",
        "versenonikud": "וראה הכהן את הנגע והסגיר את הנגע שבעת ימים "
    },
    {
        "bookchapter": "ויקרא",
        "chapter": "יג",
        "versechapter": "נא",
        "bookseder": "ויקרא",
        "seder": "ח",
        "verseseder": "כג",
        "parasha": "תזריע",
        "versenikud": "וְרָאָ֨ה אֶת־ הַנֶּ֜גַע בַּיּ֣וֹם הַשְּׁבִיעִ֗י כִּֽי־ פָשָׂ֤ה הַנֶּ֙גַע֙ בַּ֠בֶּגֶד אֽוֹ־ בַשְּׁתִ֤י אֽוֹ־ בָעֵ֙רֶב֙ א֣וֹ בָע֔וֹר לְכֹ֛ל אֲשֶׁר־ יֵעָשֶׂ֥ה הָע֖וֹר לִמְלָאכָ֑ה צָרַ֧עַת מַמְאֶ֛רֶת הַנֶּ֖גַע טָמֵ֥א הֽוּא׃ ",
        "versenonikud": "וראה את הנגע ביום השביעי כי פשה הנגע בבגד או בשתי או בערב או בעור לכל אשר יעשה העור למלאכה צרעת ממארת הנגע טמא הוא "
    },
    {
        "bookchapter": "ויקרא",
        "chapter": "יג",
        "versechapter": "נב",
        "bookseder": "ויקרא",
        "seder": "ח",
        "verseseder": "כד",
        "parasha": "תזריע",
        "versenikud": "וְשָׂרַ֨ף אֶת־ הַבֶּ֜גֶד א֥וֹ אֶֽת־ הַשְּׁתִ֣י ׀ א֣וֹ אֶת־ הָעֵ֗רֶב בַּצֶּ֙מֶר֙ א֣וֹ בַפִּשְׁתִּ֔ים א֚וֹ אֶת־ כָּל־ כְּלִ֣י הָע֔וֹר אֲשֶׁר־ יִהְיֶ֥ה ב֖וֹ הַנָּ֑גַע כִּֽי־ צָרַ֤עַת מַמְאֶ֙רֶת֙ הִ֔וא בָּאֵ֖שׁ תִּשָּׂרֵֽף׃ ",
        "versenonikud": "ושרף את הבגד או את השתי  או את הערב בצמר או בפשתים או את כל כלי העור אשר יהיה בו הנגע כי צרעת ממארת הוא באש תשרף "
    },
    {
        "bookchapter": "ויקרא",
        "chapter": "יג",
        "versechapter": "נג",
        "bookseder": "ויקרא",
        "seder": "ח",
        "verseseder": "כה",
        "parasha": "תזריע",
        "versenikud": "וְאִם֮ יִרְאֶ֣ה הַכֹּהֵן֒ וְהִנֵּה֙ לֹא־ פָשָׂ֣ה הַנֶּ֔גַע בַּבֶּ֕גֶד א֥וֹ בַשְּׁתִ֖י א֣וֹ בָעֵ֑רֶב א֖וֹ בְּכָל־ כְּלִי־ עֽוֹר׃ ",
        "versenonikud": "ואם יראה הכהן והנה לא פשה הנגע בבגד או בשתי או בערב או בכל כלי עור "
    },
    {
        "bookchapter": "ויקרא",
        "chapter": "יג",
        "versechapter": "נד",
        "bookseder": "ויקרא",
        "seder": "ח",
        "verseseder": "כו",
        "parasha": "תזריע",
        "versenikud": "וְצִוָּה֙ הַכֹּהֵ֔ן וְכִ֨בְּס֔וּ אֵ֥ת אֲשֶׁר־ בּ֖וֹ הַנָּ֑גַע וְהִסְגִּיר֥וֹ שִׁבְעַת־ יָמִ֖ים שֵׁנִֽית׃ ",
        "versenonikud": "וצוה הכהן וכבסו את אשר בו הנגע והסגירו שבעת ימים שנית "
    },
    {
        "bookchapter": "ויקרא",
        "chapter": "יג",
        "versechapter": "נה",
        "bookseder": "ויקרא",
        "seder": "ח",
        "verseseder": "כז",
        "parasha": "תזריע",
        "versenikud": "וְרָאָ֨ה הַכֹּהֵ֜ן אַחֲרֵ֣י ׀ הֻכַּבֵּ֣ס אֶת־ הַנֶּ֗גַע וְ֠הִנֵּה לֹֽא־ הָפַ֨ךְ הַנֶּ֤גַע אֶת־ עֵינוֹ֙ וְהַנֶּ֣גַע לֹֽא־ פָשָׂ֔ה טָמֵ֣א ה֔וּא בָּאֵ֖שׁ תִּשְׂרְפֶ֑נּוּ פְּחֶ֣תֶת הִ֔וא בְּקָרַחְתּ֖וֹ א֥וֹ בְגַבַּחְתּֽוֹ׃ ",
        "versenonikud": "וראה הכהן אחרי  הכבס את הנגע והנה לא הפך הנגע את עינו והנגע לא פשה טמא הוא באש תשרפנו פחתת הוא בקרחתו או בגבחתו "
    },
    {
        "bookchapter": "ויקרא",
        "chapter": "יג",
        "versechapter": "נו",
        "bookseder": "ויקרא",
        "seder": "ח",
        "verseseder": "כח",
        "parasha": "תזריע",
        "versenikud": "וְאִם֮ רָאָ֣ה הַכֹּהֵן֒ וְהִנֵּה֙ כֵּהָ֣ה הַנֶּ֔גַע אַחֲרֵ֖י הֻכַּבֵּ֣ס אֹת֑וֹ וְקָרַ֣ע אֹת֗וֹ מִן־ הַבֶּ֙גֶד֙ א֣וֹ מִן־ הָע֔וֹר א֥וֹ מִן־ הַשְּׁתִ֖י א֥וֹ מִן־ הָעֵֽרֶב׃ ",
        "versenonikud": "ואם ראה הכהן והנה כהה הנגע אחרי הכבס אתו וקרע אתו מן הבגד או מן העור או מן השתי או מן הערב "
    },
    {
        "bookchapter": "ויקרא",
        "chapter": "יג",
        "versechapter": "נז",
        "bookseder": "ויקרא",
        "seder": "ח",
        "verseseder": "כט",
        "parasha": "תזריע",
        "versenikud": "וְאִם־ תֵּרָאֶ֨ה ע֜וֹד בַּ֠בֶּגֶד אֽוֹ־ בַשְּׁתִ֤י אֽוֹ־ בָעֵ֙רֶב֙ א֣וֹ בְכָל־ כְּלִי־ ע֔וֹר פֹּרַ֖חַת הִ֑וא בָּאֵ֣שׁ תִּשְׂרְפֶ֔נּוּ אֵ֥ת אֲשֶׁר־ בּ֖וֹ הַנָּֽגַע׃ ",
        "versenonikud": "ואם תראה עוד בבגד או בשתי או בערב או בכל כלי עור פרחת הוא באש תשרפנו את אשר בו הנגע "
    },
    {
        "bookchapter": "ויקרא",
        "chapter": "יג",
        "versechapter": "נח",
        "bookseder": "ויקרא",
        "seder": "ח",
        "verseseder": "ל",
        "parasha": "תזריע",
        "versenikud": "וְהַבֶּ֡גֶד אֽוֹ־ הַשְּׁתִ֨י אוֹ־ הָעֵ֜רֶב אֽוֹ־ כָל־ כְּלִ֤י הָעוֹר֙ אֲשֶׁ֣ר תְּכַבֵּ֔ס וְסָ֥ר מֵהֶ֖ם הַנָּ֑גַע וְכֻבַּ֥ס שֵׁנִ֖ית וְטָהֵֽר׃ ",
        "versenonikud": "והבגד או השתי או הערב או כל כלי העור אשר תכבס וסר מהם הנגע וכבס שנית וטהר "
    },
    {
        "bookchapter": "ויקרא",
        "chapter": "יג",
        "versechapter": "נט",
        "bookseder": "ויקרא",
        "seder": "ח",
        "verseseder": "לא",
        "parasha": "תזריע",
        "versenikud": "זֹ֠את תּוֹרַ֨ת נֶֽגַע־ צָרַ֜עַת בֶּ֥גֶד הַצֶּ֣מֶר ׀ א֣וֹ הַפִּשְׁתִּ֗ים א֤וֹ הַשְּׁתִי֙ א֣וֹ הָעֵ֔רֶב א֖וֹ כָּל־ כְּלִי־ ע֑וֹר לְטַהֲר֖וֹ א֥וֹ לְטַמְּאֽוֹ׃ ",
        "versenonikud": "זאת תורת נגע צרעת בגד הצמר  או הפשתים או השתי או הערב או כל כלי עור לטהרו או לטמאו "
    }
]