[
    {
        "bookchapter": "תהילים",
        "chapter": "פד",
        "versechapter": "יג",
        "bookseder": "תהילים",
        "seder": "יב",
        "verseseder": "א",
        "versenikud": "יְהוָ֥ה צְבָא֑וֹת אַֽשְׁרֵ֥י אָ֝דָ֗ם בֹּטֵ֥חַ בָּֽךְ׃ ",
        "versenonikud": "יהוה צבאות אשרי אדם בטח בך "
    },
    {
        "bookchapter": "תהילים",
        "chapter": "פה",
        "versechapter": "א",
        "bookseder": "תהילים",
        "seder": "יב",
        "verseseder": "ב",
        "versenikud": "לַמְנַצֵּ֬חַ ׀ לִבְנֵי־ קֹ֬רַח מִזְמֽוֹר׃ ",
        "versenonikud": "למנצח  לבני קרח מזמור "
    },
    {
        "bookchapter": "תהילים",
        "chapter": "פה",
        "versechapter": "ב",
        "bookseder": "תהילים",
        "seder": "יב",
        "verseseder": "ג",
        "versenikud": "רָצִ֣יתָ יְהוָ֣ה אַרְצֶ֑ךָ שַׁ֝֗בְתָּ שבות שְׁבִ֣ית יַעֲקֹֽב׃ ",
        "versenonikud": "רצית יהוה ארצך שבת שבות שבית יעקב "
    },
    {
        "bookchapter": "תהילים",
        "chapter": "פה",
        "versechapter": "ג",
        "bookseder": "תהילים",
        "seder": "יב",
        "verseseder": "ד",
        "versenikud": "נָ֭שָׂאתָ עֲוֺ֣ן עַמֶּ֑ךָ כִּסִּ֖יתָ כָל־ חַטָּאתָ֣ם סֶֽלָה׃ ",
        "versenonikud": "נשאת עון עמך כסית כל חטאתם סלה "
    },
    {
        "bookchapter": "תהילים",
        "chapter": "פה",
        "versechapter": "ד",
        "bookseder": "תהילים",
        "seder": "יב",
        "verseseder": "ה",
        "versenikud": "אָסַ֥פְתָּ כָל־ עֶבְרָתֶ֑ךָ הֱ֝שִׁיב֗וֹתָ מֵחֲר֥וֹן אַפֶּֽךָ׃ ",
        "versenonikud": "אספת כל עברתך השיבות מחרון אפך "
    },
    {
        "bookchapter": "תהילים",
        "chapter": "פה",
        "versechapter": "ה",
        "bookseder": "תהילים",
        "seder": "יב",
        "verseseder": "ו",
        "versenikud": "שׁ֭וּבֵנוּ אֱלֹהֵ֣י יִשְׁעֵ֑נוּ וְהָפֵ֖ר כַּֽעַסְךָ֣ עִמָּֽנוּ׃ ",
        "versenonikud": "שובנו אלהי ישענו והפר כעסך עמנו "
    },
    {
        "bookchapter": "תהילים",
        "chapter": "פה",
        "versechapter": "ו",
        "bookseder": "תהילים",
        "seder": "יב",
        "verseseder": "ז",
        "versenikud": "הַלְעוֹלָ֥ם תֶּֽאֱנַף־ בָּ֑נוּ תִּמְשֹׁ֥ךְ אַ֝פְּךָ֗ לְדֹ֣ר וָדֹֽר׃ ",
        "versenonikud": "הלעולם תאנף בנו תמשך אפך לדר ודר "
    },
    {
        "bookchapter": "תהילים",
        "chapter": "פה",
        "versechapter": "ז",
        "bookseder": "תהילים",
        "seder": "יב",
        "verseseder": "ח",
        "versenikud": "הֲֽלֹא־ אַ֭תָּה תָּשׁ֣וּב תְּחַיֵּ֑נוּ וְ֝עַמְּךָ֗ יִשְׂמְחוּ־ בָֽךְ׃ ",
        "versenonikud": "הלא אתה תשוב תחינו ועמך ישמחו בך "
    },
    {
        "bookchapter": "תהילים",
        "chapter": "פה",
        "versechapter": "ח",
        "bookseder": "תהילים",
        "seder": "יב",
        "verseseder": "ט",
        "versenikud": "הַרְאֵ֣נוּ יְהוָ֣ה חַסְדֶּ֑ךָ וְ֝יֶשְׁעֲךָ֗ תִּתֶּן־ לָֽנוּ׃ ",
        "versenonikud": "הראנו יהוה חסדך וישעך תתן לנו "
    },
    {
        "bookchapter": "תהילים",
        "chapter": "פה",
        "versechapter": "ט",
        "bookseder": "תהילים",
        "seder": "יב",
        "verseseder": "י",
        "versenikud": "אֶשְׁמְעָ֗ה מַה־ יְדַבֵּר֮ הָאֵ֪ל ׀ יְה֫וָ֥ה כִּ֤י ׀ יְדַבֵּ֬ר שָׁל֗וֹם אֶל־ עַמּ֥וֹ וְאֶל־ חֲסִידָ֑יו וְֽאַל־ יָשׁ֥וּבוּ לְכִסְלָֽה׃ ",
        "versenonikud": "אשמעה מה ידבר האל  יהוה כי  ידבר שלום אל עמו ואל חסידיו ואל ישובו לכסלה "
    },
    {
        "bookchapter": "תהילים",
        "chapter": "פה",
        "versechapter": "י",
        "bookseder": "תהילים",
        "seder": "יב",
        "verseseder": "יא",
        "versenikud": "אַ֤ךְ ׀ קָר֣וֹב לִירֵאָ֣יו יִשְׁע֑וֹ לִשְׁכֹּ֖ן כָּב֣וֹד בְּאַרְצֵֽנוּ׃ ",
        "versenonikud": "אך  קרוב ליראיו ישעו לשכן כבוד בארצנו "
    },
    {
        "bookchapter": "תהילים",
        "chapter": "פה",
        "versechapter": "יא",
        "bookseder": "תהילים",
        "seder": "יב",
        "verseseder": "יב",
        "versenikud": "חֶֽסֶד־ וֶאֱמֶ֥ת נִפְגָּ֑שׁוּ צֶ֖דֶק וְשָׁל֣וֹם נָשָֽׁקוּ׃ ",
        "versenonikud": "חסד ואמת נפגשו צדק ושלום נשקו "
    },
    {
        "bookchapter": "תהילים",
        "chapter": "פה",
        "versechapter": "יב",
        "bookseder": "תהילים",
        "seder": "יב",
        "verseseder": "יג",
        "versenikud": "אֱ֭מֶת מֵאֶ֣רֶץ תִּצְמָ֑ח וְ֝צֶ֗דֶק מִשָּׁמַ֥יִם נִשְׁקָֽף׃ ",
        "versenonikud": "אמת מארץ תצמח וצדק משמים נשקף "
    },
    {
        "bookchapter": "תהילים",
        "chapter": "פה",
        "versechapter": "יג",
        "bookseder": "תהילים",
        "seder": "יב",
        "verseseder": "יד",
        "versenikud": "גַּם־ יְ֭הוָה יִתֵּ֣ן הַטּ֑וֹב וְ֝אַרְצֵ֗נוּ תִּתֵּ֥ן יְבוּלָֽהּ׃ ",
        "versenonikud": "גם יהוה יתן הטוב וארצנו תתן יבולה "
    },
    {
        "bookchapter": "תהילים",
        "chapter": "פה",
        "versechapter": "יד",
        "bookseder": "תהילים",
        "seder": "יב",
        "verseseder": "טו",
        "versenikud": "צֶ֭דֶק לְפָנָ֣יו יְהַלֵּ֑ךְ וְיָשֵׂ֖ם לְדֶ֣רֶךְ פְּעָמָֽיו׃ ",
        "versenonikud": "צדק לפניו יהלך וישם לדרך פעמיו "
    },
    {
        "bookchapter": "תהילים",
        "chapter": "פו",
        "versechapter": "א",
        "bookseder": "תהילים",
        "seder": "יב",
        "verseseder": "טז",
        "versenikud": "תְּפִלָּ֗ה לְדָ֫וִ֥ד הַטֵּֽה־ יְהוָ֣ה אָזְנְךָ֣ עֲנֵ֑נִי כִּֽי־ עָנִ֖י וְאֶבְי֣וֹן אָֽנִי׃ ",
        "versenonikud": "תפלה לדוד הטה יהוה אזנך ענני כי עני ואביון אני "
    },
    {
        "bookchapter": "תהילים",
        "chapter": "פו",
        "versechapter": "ב",
        "bookseder": "תהילים",
        "seder": "יב",
        "verseseder": "יז",
        "versenikud": "שָֽׁמְרָ֣ה נַפְשִׁי֮ כִּֽי־ חָסִ֪יד אָ֥נִי הוֹשַׁ֣ע עַ֭בְדְּךָ אַתָּ֣ה אֱלֹהַ֑י הַבּוֹטֵ֥חַ אֵלֶֽיךָ׃ ",
        "versenonikud": "שמרה נפשי כי חסיד אני הושע עבדך אתה אלהי הבוטח אליך "
    },
    {
        "bookchapter": "תהילים",
        "chapter": "פו",
        "versechapter": "ג",
        "bookseder": "תהילים",
        "seder": "יב",
        "verseseder": "יח",
        "versenikud": "חָנֵּ֥נִי אֲדֹנָ֑י כִּ֥י אֵלֶ֥יךָ אֶ֝קְרָ֗א כָּל־ הַיּֽוֹם׃ ",
        "versenonikud": "חנני אדני כי אליך אקרא כל היום "
    },
    {
        "bookchapter": "תהילים",
        "chapter": "פו",
        "versechapter": "ד",
        "bookseder": "תהילים",
        "seder": "יב",
        "verseseder": "יט",
        "versenikud": "שַׂ֭מֵּחַ נֶ֣פֶשׁ עַבְדֶּ֑ךָ כִּ֥י אֵלֶ֥יךָ אֲ֝דֹנָ֗י נַפְשִׁ֥י אֶשָּֽׂא׃ ",
        "versenonikud": "שמח נפש עבדך כי אליך אדני נפשי אשא "
    },
    {
        "bookchapter": "תהילים",
        "chapter": "פו",
        "versechapter": "ה",
        "bookseder": "תהילים",
        "seder": "יב",
        "verseseder": "כ",
        "versenikud": "כִּֽי־ אַתָּ֣ה אֲ֭דֹנָי ט֣וֹב וְסַלָּ֑ח וְרַב־ חֶ֝֗סֶד לְכָל־ קֹרְאֶֽיךָ׃ ",
        "versenonikud": "כי אתה אדני טוב וסלח ורב חסד לכל קראיך "
    },
    {
        "bookchapter": "תהילים",
        "chapter": "פו",
        "versechapter": "ו",
        "bookseder": "תהילים",
        "seder": "יב",
        "verseseder": "כא",
        "versenikud": "הַאֲזִ֣ינָה יְ֭הוָה תְּפִלָּתִ֑י וְ֝הַקְשִׁ֗יבָה בְּק֣וֹל תַּחֲנוּנוֹתָֽי׃ ",
        "versenonikud": "האזינה יהוה תפלתי והקשיבה בקול תחנונותי "
    },
    {
        "bookchapter": "תהילים",
        "chapter": "פו",
        "versechapter": "ז",
        "bookseder": "תהילים",
        "seder": "יב",
        "verseseder": "כב",
        "versenikud": "בְּי֣וֹם צָ֭רָתִ֥י אֶקְרָאֶ֗ךָּ כִּ֣י תַעֲנֵֽנִי׃ ",
        "versenonikud": "ביום צרתי אקראך כי תענני "
    },
    {
        "bookchapter": "תהילים",
        "chapter": "פו",
        "versechapter": "ח",
        "bookseder": "תהילים",
        "seder": "יב",
        "verseseder": "כג",
        "versenikud": "אֵין־ כָּמ֖וֹךָ בָאֱלֹהִ֥ים ׀ אֲדֹנָ֗י וְאֵ֣ין כְּֽמַעֲשֶֽׂיךָ׃ ",
        "versenonikud": "אין כמוך באלהים  אדני ואין כמעשיך "
    },
    {
        "bookchapter": "תהילים",
        "chapter": "פו",
        "versechapter": "ט",
        "bookseder": "תהילים",
        "seder": "יב",
        "verseseder": "כד",
        "versenikud": "כָּל־ גּוֹיִ֤ם ׀ אֲשֶׁ֥ר עָשִׂ֗יתָ יָב֤וֹאוּ ׀ וְיִשְׁתַּחֲו֣וּ לְפָנֶ֣יךָ אֲדֹנָ֑י וִֽיכַבְּד֣וּ לִשְׁמֶֽךָ׃ ",
        "versenonikud": "כל גוים  אשר עשית יבואו  וישתחוו לפניך אדני ויכבדו לשמך "
    },
    {
        "bookchapter": "תהילים",
        "chapter": "פו",
        "versechapter": "י",
        "bookseder": "תהילים",
        "seder": "יב",
        "verseseder": "כה",
        "versenikud": "כִּֽי־ גָד֣וֹל אַ֭תָּה וְעֹשֵׂ֣ה נִפְלָא֑וֹת אַתָּ֖ה אֱלֹהִ֣ים לְבַדֶּֽךָ׃ ",
        "versenonikud": "כי גדול אתה ועשה נפלאות אתה אלהים לבדך "
    },
    {
        "bookchapter": "תהילים",
        "chapter": "פו",
        "versechapter": "יא",
        "bookseder": "תהילים",
        "seder": "יב",
        "verseseder": "כו",
        "versenikud": "ה֘וֹרֵ֤נִי יְהוָ֨ה ׀ דַּרְכֶּ֗ךָ אֲהַלֵּ֥ךְ בַּאֲמִתֶּ֑ךָ יַחֵ֥ד לְ֝בָבִ֗י לְיִרְאָ֥ה שְׁמֶֽךָ׃ ",
        "versenonikud": "הורני יהוה  דרכך אהלך באמתך יחד לבבי ליראה שמך "
    },
    {
        "bookchapter": "תהילים",
        "chapter": "פו",
        "versechapter": "יב",
        "bookseder": "תהילים",
        "seder": "יב",
        "verseseder": "כז",
        "versenikud": "אוֹדְךָ֤ ׀ אֲדֹנָ֣י אֱ֭לֹהַי בְּכָל־ לְבָבִ֑י וַאֲכַבְּדָ֖ה שִׁמְךָ֣ לְעוֹלָֽם׃ ",
        "versenonikud": "אודך  אדני אלהי בכל לבבי ואכבדה שמך לעולם "
    },
    {
        "bookchapter": "תהילים",
        "chapter": "פו",
        "versechapter": "יג",
        "bookseder": "תהילים",
        "seder": "יב",
        "verseseder": "כח",
        "versenikud": "כִּֽי־ חַ֭סְדְּךָ גָּד֣וֹל עָלָ֑י וְהִצַּ֥לְתָּ נַ֝פְשִׁ֗י מִשְּׁא֥וֹל תַּחְתִּיָּֽה׃ ",
        "versenonikud": "כי חסדך גדול עלי והצלת נפשי משאול תחתיה "
    },
    {
        "bookchapter": "תהילים",
        "chapter": "פו",
        "versechapter": "יד",
        "bookseder": "תהילים",
        "seder": "יב",
        "verseseder": "כט",
        "versenikud": "אֱלֹהִ֤ים ׀ זֵ֘דִ֤ים קָֽמוּ־ עָלַ֗י וַעֲדַ֣ת עָ֭רִיצִים בִּקְשׁ֣וּ נַפְשִׁ֑י וְלֹ֖א שָׂמ֣וּךָ לְנֶגְדָּֽם׃ ",
        "versenonikud": "אלהים  זדים קמו עלי ועדת עריצים בקשו נפשי ולא שמוך לנגדם "
    },
    {
        "bookchapter": "תהילים",
        "chapter": "פו",
        "versechapter": "טו",
        "bookseder": "תהילים",
        "seder": "יב",
        "verseseder": "ל",
        "versenikud": "וְאַתָּ֣ה אֲ֭דֹנָי אֵל־ רַח֣וּם וְחַנּ֑וּן אֶ֥רֶךְ אַ֝פַּ֗יִם וְרַב־ חֶ֥סֶד וֶאֱמֶֽת׃ ",
        "versenonikud": "ואתה אדני אל רחום וחנון ארך אפים ורב חסד ואמת "
    },
    {
        "bookchapter": "תהילים",
        "chapter": "פו",
        "versechapter": "טז",
        "bookseder": "תהילים",
        "seder": "יב",
        "verseseder": "לא",
        "versenikud": "פְּנֵ֥ה אֵלַ֗י וְחָ֫נֵּ֥נִי תְּנָֽה־ עֻזְּךָ֥ לְעַבְדֶּ֑ךָ וְ֝הוֹשִׁ֗יעָה לְבֶן־ אֲמָתֶֽךָ׃ ",
        "versenonikud": "פנה אלי וחנני תנה עזך לעבדך והושיעה לבן אמתך "
    },
    {
        "bookchapter": "תהילים",
        "chapter": "פו",
        "versechapter": "יז",
        "bookseder": "תהילים",
        "seder": "יב",
        "verseseder": "לב",
        "versenikud": "עֲשֵֽׂה־ עִמִּ֥י א֗וֹת לְט֫וֹבָ֥ה וְיִרְא֣וּ שֹׂנְאַ֣י וְיֵבֹ֑שׁוּ כִּֽי־ אַתָּ֥ה יְ֝הוָ֗ה עֲזַרְתַּ֥נִי וְנִחַמְתָּֽנִי׃ ",
        "versenonikud": "עשה עמי אות לטובה ויראו שנאי ויבשו כי אתה יהוה עזרתני ונחמתני "
    },
    {
        "bookchapter": "תהילים",
        "chapter": "פז",
        "versechapter": "א",
        "bookseder": "תהילים",
        "seder": "יב",
        "verseseder": "לג",
        "versenikud": "לִבְנֵי־ קֹ֭רַח מִזְמ֣וֹר שִׁ֑יר יְ֝סוּדָת֗וֹ בְּהַרְרֵי־ קֹֽדֶשׁ׃ ",
        "versenonikud": "לבני קרח מזמור שיר יסודתו בהררי קדש "
    },
    {
        "bookchapter": "תהילים",
        "chapter": "פז",
        "versechapter": "ב",
        "bookseder": "תהילים",
        "seder": "יב",
        "verseseder": "לד",
        "versenikud": "אֹהֵ֣ב יְ֭הוָה שַׁעֲרֵ֣י צִיּ֑וֹן מִ֝כֹּ֗ל מִשְׁכְּנ֥וֹת יַעֲקֹֽב׃ ",
        "versenonikud": "אהב יהוה שערי ציון מכל משכנות יעקב "
    },
    {
        "bookchapter": "תהילים",
        "chapter": "פז",
        "versechapter": "ג",
        "bookseder": "תהילים",
        "seder": "יב",
        "verseseder": "לה",
        "versenikud": "נִ֭כְבָּדוֹת מְדֻבָּ֣ר בָּ֑ךְ עִ֖יר הָאֱלֹהִ֣ים סֶֽלָה׃ ",
        "versenonikud": "נכבדות מדבר בך עיר האלהים סלה "
    },
    {
        "bookchapter": "תהילים",
        "chapter": "פז",
        "versechapter": "ד",
        "bookseder": "תהילים",
        "seder": "יב",
        "verseseder": "לו",
        "versenikud": "אַזְכִּ֤יר ׀ רַ֥הַב וּבָבֶ֗ל לְֽיֹ֫דְעָ֥י הִנֵּ֤ה פְלֶ֣שֶׁת וְצ֣וֹר עִם־ כּ֑וּשׁ זֶ֝֗ה יֻלַּד־ שָֽׁם׃ ",
        "versenonikud": "אזכיר  רהב ובבל לידעי הנה פלשת וצור עם כוש זה ילד שם "
    },
    {
        "bookchapter": "תהילים",
        "chapter": "פז",
        "versechapter": "ה",
        "bookseder": "תהילים",
        "seder": "יב",
        "verseseder": "לז",
        "versenikud": "וּֽלֲצִיּ֨וֹן ׀ יֵאָמַ֗ר אִ֣ישׁ וְ֭אִישׁ יֻלַּד־ בָּ֑הּ וְה֖וּא יְכוֹנְנֶ֣הָ עֶלְיֽוֹן׃ ",
        "versenonikud": "ולציון  יאמר איש ואיש ילד בה והוא יכוננה עליון "
    },
    {
        "bookchapter": "תהילים",
        "chapter": "פז",
        "versechapter": "ו",
        "bookseder": "תהילים",
        "seder": "יב",
        "verseseder": "לח",
        "versenikud": "יְֽהוָ֗ה יִ֭סְפֹּר בִּכְת֣וֹב עַמִּ֑ים זֶ֖ה יֻלַּד־ שָׁ֣ם סֶֽלָה׃ ",
        "versenonikud": "יהוה יספר בכתוב עמים זה ילד שם סלה "
    },
    {
        "bookchapter": "תהילים",
        "chapter": "פז",
        "versechapter": "ז",
        "bookseder": "תהילים",
        "seder": "יב",
        "verseseder": "לט",
        "versenikud": "וְשָׁרִ֥ים כְּחֹלְלִ֑ים כָּֽל־ מַעְיָנַ֥י בָּֽךְ׃ ",
        "versenonikud": "ושרים כחללים כל מעיני בך "
    },
    {
        "bookchapter": "תהילים",
        "chapter": "פח",
        "versechapter": "א",
        "bookseder": "תהילים",
        "seder": "יב",
        "verseseder": "מ",
        "versenikud": "שִׁ֥יר מִזְמ֗וֹר לִבְנֵ֫י קֹ֥רַח לַמְנַצֵּ֣חַ עַל־ מָחֲלַ֣ת לְעַנּ֑וֹת מַ֝שְׂכִּ֗יל לְהֵימָ֥ן הָאֶזְרָחִֽי׃ ",
        "versenonikud": "שיר מזמור לבני קרח למנצח על מחלת לענות משכיל להימן האזרחי "
    },
    {
        "bookchapter": "תהילים",
        "chapter": "פח",
        "versechapter": "ב",
        "bookseder": "תהילים",
        "seder": "יב",
        "verseseder": "מא",
        "versenikud": "יְ֭הוָה אֱלֹהֵ֣י יְשׁוּעָתִ֑י יוֹם־ צָעַ֖קְתִּי בַלַּ֣יְלָה נֶגְדֶּֽךָ׃ ",
        "versenonikud": "יהוה אלהי ישועתי יום צעקתי בלילה נגדך "
    },
    {
        "bookchapter": "תהילים",
        "chapter": "פח",
        "versechapter": "ג",
        "bookseder": "תהילים",
        "seder": "יב",
        "verseseder": "מב",
        "versenikud": "תָּב֣וֹא לְ֭פָנֶיךָ תְּפִלָּתִ֑י הַטֵּֽה־ אָ֝זְנְךָ֗ לְרִנָּתִֽי׃ ",
        "versenonikud": "תבוא לפניך תפלתי הטה אזנך לרנתי "
    },
    {
        "bookchapter": "תהילים",
        "chapter": "פח",
        "versechapter": "ד",
        "bookseder": "תהילים",
        "seder": "יב",
        "verseseder": "מג",
        "versenikud": "כִּֽי־ שָֽׂבְעָ֣ה בְרָע֣וֹת נַפְשִׁ֑י וְחַיַּ֗י לִשְׁא֥וֹל הִגִּֽיעוּ׃ ",
        "versenonikud": "כי שבעה ברעות נפשי וחיי לשאול הגיעו "
    },
    {
        "bookchapter": "תהילים",
        "chapter": "פח",
        "versechapter": "ה",
        "bookseder": "תהילים",
        "seder": "יב",
        "verseseder": "מד",
        "versenikud": "נֶ֭חְשַׁבְתִּי עִם־ י֣וֹרְדֵי ב֑וֹר הָ֝יִ֗יתִי כְּגֶ֣בֶר אֵֽין־ אֱיָֽל׃ ",
        "versenonikud": "נחשבתי עם יורדי בור הייתי כגבר אין איל "
    },
    {
        "bookchapter": "תהילים",
        "chapter": "פח",
        "versechapter": "ו",
        "bookseder": "תהילים",
        "seder": "יב",
        "verseseder": "מה",
        "versenikud": "בַּמֵּתִ֗ים חָ֫פְשִׁ֥י כְּמ֤וֹ חֲלָלִ֨ים ׀ שֹׁ֥כְבֵי קֶ֗בֶר אֲשֶׁ֤ר לֹ֣א זְכַרְתָּ֣ם ע֑וֹד וְ֝הֵ֗מָּה מִיָּדְךָ֥ נִגְזָֽרוּ׃ ",
        "versenonikud": "במתים חפשי כמו חללים  שכבי קבר אשר לא זכרתם עוד והמה מידך נגזרו "
    },
    {
        "bookchapter": "תהילים",
        "chapter": "פח",
        "versechapter": "ז",
        "bookseder": "תהילים",
        "seder": "יב",
        "verseseder": "מו",
        "versenikud": "שַׁ֭תַּנִי בְּב֣וֹר תַּחְתִּיּ֑וֹת בְּ֝מַחֲשַׁכִּ֗ים בִּמְצֹלֽוֹת׃ ",
        "versenonikud": "שתני בבור תחתיות במחשכים במצלות "
    },
    {
        "bookchapter": "תהילים",
        "chapter": "פח",
        "versechapter": "ח",
        "bookseder": "תהילים",
        "seder": "יב",
        "verseseder": "מז",
        "versenikud": "עָ֭לַי סָמְכָ֣ה חֲמָתֶ֑ךָ וְכָל־ מִ֝שְׁבָּרֶ֗יךָ עִנִּ֥יתָ סֶּֽלָה׃ ",
        "versenonikud": "עלי סמכה חמתך וכל משבריך ענית סלה "
    },
    {
        "bookchapter": "תהילים",
        "chapter": "פח",
        "versechapter": "ט",
        "bookseder": "תהילים",
        "seder": "יב",
        "verseseder": "מח",
        "versenikud": "הִרְחַ֥קְתָּ מְיֻדָּעַ֗י מִ֫מֶּ֥נִּי שַׁתַּ֣נִי תוֹעֵב֣וֹת לָ֑מוֹ כָּ֝לֻ֗א וְלֹ֣א אֵצֵֽא׃ ",
        "versenonikud": "הרחקת מידעי ממני שתני תועבות למו כלא ולא אצא "
    },
    {
        "bookchapter": "תהילים",
        "chapter": "פח",
        "versechapter": "י",
        "bookseder": "תהילים",
        "seder": "יב",
        "verseseder": "מט",
        "versenikud": "עֵינִ֥י דָאֲבָ֗ה מִנִּ֫י עֹ֥נִי קְרָאתִ֣יךָ יְהוָ֣ה בְּכָל־ י֑וֹם שִׁטַּ֖חְתִּי אֵלֶ֣יךָ כַפָּֽי׃ ",
        "versenonikud": "עיני דאבה מני עני קראתיך יהוה בכל יום שטחתי אליך כפי "
    },
    {
        "bookchapter": "תהילים",
        "chapter": "פח",
        "versechapter": "יא",
        "bookseder": "תהילים",
        "seder": "יב",
        "verseseder": "נ",
        "versenikud": "הֲלַמֵּתִ֥ים תַּעֲשֶׂה־ פֶּ֑לֶא אִם־ רְ֝פָאִ֗ים יָק֤וּמוּ ׀ יוֹד֬וּךָ סֶּֽלָה׃ ",
        "versenonikud": "הלמתים תעשה פלא אם רפאים יקומו  יודוך סלה "
    },
    {
        "bookchapter": "תהילים",
        "chapter": "פח",
        "versechapter": "יב",
        "bookseder": "תהילים",
        "seder": "יב",
        "verseseder": "נא",
        "versenikud": "הַיְסֻפַּ֣ר בַּקֶּ֣בֶר חַסְדֶּ֑ךָ אֱ֝מֽוּנָתְךָ֗ בָּאֲבַדּֽוֹן׃ ",
        "versenonikud": "היספר בקבר חסדך אמונתך באבדון "
    },
    {
        "bookchapter": "תהילים",
        "chapter": "פח",
        "versechapter": "יג",
        "bookseder": "תהילים",
        "seder": "יב",
        "verseseder": "נב",
        "versenikud": "הֲיִוָּדַ֣ע בַּחֹ֣שֶׁךְ פִּלְאֶ֑ךָ וְ֝צִדְקָתְךָ֗ בְּאֶ֣רֶץ נְשִׁיָּֽה׃ ",
        "versenonikud": "היודע בחשך פלאך וצדקתך בארץ נשיה "
    },
    {
        "bookchapter": "תהילים",
        "chapter": "פח",
        "versechapter": "יד",
        "bookseder": "תהילים",
        "seder": "יב",
        "verseseder": "נג",
        "versenikud": "וַאֲנִ֤י ׀ אֵלֶ֣יךָ יְהוָ֣ה שִׁוַּ֑עְתִּי וּ֝בַבֹּ֗קֶר תְּֽפִלָּתִ֥י תְקַדְּמֶֽךָּ׃ ",
        "versenonikud": "ואני  אליך יהוה שועתי ובבקר תפלתי תקדמך "
    },
    {
        "bookchapter": "תהילים",
        "chapter": "פח",
        "versechapter": "טו",
        "bookseder": "תהילים",
        "seder": "יב",
        "verseseder": "נד",
        "versenikud": "לָמָ֣ה יְ֭הוָה תִּזְנַ֣ח נַפְשִׁ֑י תַּסְתִּ֖יר פָּנֶ֣יךָ מִמֶּֽנִּי׃ ",
        "versenonikud": "למה יהוה תזנח נפשי תסתיר פניך ממני "
    },
    {
        "bookchapter": "תהילים",
        "chapter": "פח",
        "versechapter": "טז",
        "bookseder": "תהילים",
        "seder": "יב",
        "verseseder": "נה",
        "versenikud": "עָ֘נִ֤י אֲנִ֣י וְגֹוֵ֣עַ מִנֹּ֑עַר נָשָׂ֖אתִי אֵמֶ֣יךָ אָפֽוּנָה׃ ",
        "versenonikud": "עני אני וגוע מנער נשאתי אמיך אפונה "
    },
    {
        "bookchapter": "תהילים",
        "chapter": "פח",
        "versechapter": "יז",
        "bookseder": "תהילים",
        "seder": "יב",
        "verseseder": "נו",
        "versenikud": "עָ֭לַי עָבְר֣וּ חֲרוֹנֶ֑יךָ בִּ֝עוּתֶ֗יךָ צִמְּתוּתֻֽנִי׃ ",
        "versenonikud": "עלי עברו חרוניך בעותיך צמתותני "
    },
    {
        "bookchapter": "תהילים",
        "chapter": "פח",
        "versechapter": "יח",
        "bookseder": "תהילים",
        "seder": "יב",
        "verseseder": "נז",
        "versenikud": "סַבּ֣וּנִי כַ֭מַּיִם כָּל־ הַיּ֑וֹם הִקִּ֖יפוּ עָלַ֣י יָֽחַד׃ ",
        "versenonikud": "סבוני כמים כל היום הקיפו עלי יחד "
    },
    {
        "bookchapter": "תהילים",
        "chapter": "פח",
        "versechapter": "יט",
        "bookseder": "תהילים",
        "seder": "יב",
        "verseseder": "נח",
        "versenikud": "הִרְחַ֣קְתָּ מִ֭מֶּנִּי אֹהֵ֣ב וָרֵ֑עַ מְֽיֻדָּעַ֥י מַחְשָֽׁךְ׃ ",
        "versenonikud": "הרחקת ממני אהב ורע מידעי מחשך "
    },
    {
        "bookchapter": "תהילים",
        "chapter": "פט",
        "versechapter": "א",
        "bookseder": "תהילים",
        "seder": "יב",
        "verseseder": "נט",
        "versenikud": "מַ֝שְׂכִּ֗יל לְאֵיתָ֥ן הָֽאֶזְרָחִֽי׃ ",
        "versenonikud": "משכיל לאיתן האזרחי "
    },
    {
        "bookchapter": "תהילים",
        "chapter": "פט",
        "versechapter": "ב",
        "bookseder": "תהילים",
        "seder": "יב",
        "verseseder": "ס",
        "versenikud": "חַֽסְדֵ֣י יְ֭הוָה עוֹלָ֣ם אָשִׁ֑ירָה לְדֹ֥ר וָדֹ֓ר ׀ אוֹדִ֖יעַ אֱמוּנָתְךָ֣ בְּפִֽי׃ ",
        "versenonikud": "חסדי יהוה עולם אשירה לדר ודר  אודיע אמונתך בפי "
    },
    {
        "bookchapter": "תהילים",
        "chapter": "פט",
        "versechapter": "ג",
        "bookseder": "תהילים",
        "seder": "יב",
        "verseseder": "סא",
        "versenikud": "כִּֽי־ אָמַ֗רְתִּי ע֭וֹלָם חֶ֣סֶד יִבָּנֶ֑ה שָׁמַ֓יִם ׀ תָּכִ֖ן אֱמוּנָתְךָ֣ בָהֶֽם׃ ",
        "versenonikud": "כי אמרתי עולם חסד יבנה שמים  תכן אמונתך בהם "
    },
    {
        "bookchapter": "תהילים",
        "chapter": "פט",
        "versechapter": "ד",
        "bookseder": "תהילים",
        "seder": "יב",
        "verseseder": "סב",
        "versenikud": "כָּרַ֣תִּֽי בְ֭רִית לִבְחִירִ֑י נִ֝שְׁבַּ֗עְתִּי לְדָוִ֥ד עַבְדִּֽי׃ ",
        "versenonikud": "כרתי ברית לבחירי נשבעתי לדוד עבדי "
    },
    {
        "bookchapter": "תהילים",
        "chapter": "פט",
        "versechapter": "ה",
        "bookseder": "תהילים",
        "seder": "יב",
        "verseseder": "סג",
        "versenikud": "עַד־ ע֭וֹלָם אָכִ֣ין זַרְעֶ֑ךָ וּבָנִ֨יתִי לְדֹר־ וָד֖וֹר כִּסְאֲךָ֣ סֶֽלָה׃ ",
        "versenonikud": "עד עולם אכין זרעך ובניתי לדר ודור כסאך סלה "
    },
    {
        "bookchapter": "תהילים",
        "chapter": "פט",
        "versechapter": "ו",
        "bookseder": "תהילים",
        "seder": "יב",
        "verseseder": "סד",
        "versenikud": "וְי֘וֹד֤וּ שָׁמַ֣יִם פִּלְאֲךָ֣ יְהוָ֑ה אַף־ אֱ֝מֽוּנָתְךָ֗ בִּקְהַ֥ל קְדֹשִֽׁים׃ ",
        "versenonikud": "ויודו שמים פלאך יהוה אף אמונתך בקהל קדשים "
    },
    {
        "bookchapter": "תהילים",
        "chapter": "פט",
        "versechapter": "ז",
        "bookseder": "תהילים",
        "seder": "יב",
        "verseseder": "סה",
        "versenikud": "כִּ֤י מִ֣י בַ֭שַּׁחַק יַעֲרֹ֣ךְ לַיהוָ֑ה יִדְמֶ֥ה לַ֝יהוָ֗ה בִּבְנֵ֥י אֵלִים׃ ",
        "versenonikud": "כי מי בשחק יערך ליהוה ידמה ליהוה בבני אלים "
    },
    {
        "bookchapter": "תהילים",
        "chapter": "פט",
        "versechapter": "ח",
        "bookseder": "תהילים",
        "seder": "יב",
        "verseseder": "סו",
        "versenikud": "אֵ֣ל נַ֭עֲרָץ בְּסוֹד־ קְדֹשִׁ֣ים רַבָּ֑ה וְ֝נוֹרָ֗א עַל־ כָּל־ סְבִיבָֽיו׃ ",
        "versenonikud": "אל נערץ בסוד קדשים רבה ונורא על כל סביביו "
    },
    {
        "bookchapter": "תהילים",
        "chapter": "פט",
        "versechapter": "ט",
        "bookseder": "תהילים",
        "seder": "יב",
        "verseseder": "סז",
        "versenikud": "יְהוָ֤ה ׀ אֱלֹ֘הֵ֤י צְבָא֗וֹת מִֽי־ כָֽמ֖וֹךָ חֲסִ֥ין ׀ יָ֑הּ וֶ֝אֱמֽוּנָתְךָ֗ סְבִיבוֹתֶֽיךָ׃ ",
        "versenonikud": "יהוה  אלהי צבאות מי כמוך חסין  יה ואמונתך סביבותיך "
    },
    {
        "bookchapter": "תהילים",
        "chapter": "פט",
        "versechapter": "י",
        "bookseder": "תהילים",
        "seder": "יב",
        "verseseder": "סח",
        "versenikud": "אַתָּ֣ה מ֭וֹשֵׁל בְּגֵא֣וּת הַיָּ֑ם בְּשׂ֥וֹא גַ֝לָּ֗יו אַתָּ֥ה תְשַׁבְּחֵֽם׃ ",
        "versenonikud": "אתה מושל בגאות הים בשוא גליו אתה תשבחם "
    },
    {
        "bookchapter": "תהילים",
        "chapter": "פט",
        "versechapter": "יא",
        "bookseder": "תהילים",
        "seder": "יב",
        "verseseder": "סט",
        "versenikud": "אַתָּ֤ה דִכִּ֣אתָ כֶחָלָ֣ל רָ֑הַב בִּזְר֥וֹעַ עֻ֝זְּךָ֗ פִּזַּ֥רְתָּ אוֹיְבֶֽיךָ׃ ",
        "versenonikud": "אתה דכאת כחלל רהב בזרוע עזך פזרת אויביך "
    },
    {
        "bookchapter": "תהילים",
        "chapter": "פט",
        "versechapter": "יב",
        "bookseder": "תהילים",
        "seder": "יב",
        "verseseder": "ע",
        "versenikud": "לְךָ֣ שָׁ֭מַיִם אַף־ לְךָ֥ אָ֑רֶץ תֵּבֵ֥ל וּ֝מְלֹאָ֗הּ אַתָּ֥ה יְסַדְתָּֽם׃ ",
        "versenonikud": "לך שמים אף לך ארץ תבל ומלאה אתה יסדתם "
    },
    {
        "bookchapter": "תהילים",
        "chapter": "פט",
        "versechapter": "יג",
        "bookseder": "תהילים",
        "seder": "יב",
        "verseseder": "עא",
        "versenikud": "צָפ֣וֹן וְ֭יָמִין אַתָּ֣ה בְרָאתָ֑ם תָּב֥וֹר וְ֝חֶרְמ֗וֹן בְּשִׁמְךָ֥ יְרַנֵּֽנוּ׃ ",
        "versenonikud": "צפון וימין אתה בראתם תבור וחרמון בשמך ירננו "
    },
    {
        "bookchapter": "תהילים",
        "chapter": "פט",
        "versechapter": "יד",
        "bookseder": "תהילים",
        "seder": "יב",
        "verseseder": "עב",
        "versenikud": "לְךָ֣ זְ֭רוֹעַ עִם־ גְּבוּרָ֑ה תָּעֹ֥ז יָ֝דְךָ֗ תָּר֥וּם יְמִינֶֽךָ׃ ",
        "versenonikud": "לך זרוע עם גבורה תעז ידך תרום ימינך "
    },
    {
        "bookchapter": "תהילים",
        "chapter": "פט",
        "versechapter": "טו",
        "bookseder": "תהילים",
        "seder": "יב",
        "verseseder": "עג",
        "versenikud": "צֶ֣דֶק וּ֭מִשְׁפָּט מְכ֣וֹן כִּסְאֶ֑ךָ חֶ֥סֶד וֶ֝אֱמֶ֗ת יְֽקַדְּמ֥וּ פָנֶֽיךָ׃ ",
        "versenonikud": "צדק ומשפט מכון כסאך חסד ואמת יקדמו פניך "
    },
    {
        "bookchapter": "תהילים",
        "chapter": "פט",
        "versechapter": "טז",
        "bookseder": "תהילים",
        "seder": "יב",
        "verseseder": "עד",
        "versenikud": "אַשְׁרֵ֣י הָ֭עָם יוֹדְעֵ֣י תְרוּעָ֑ה יְ֝הוָ֗ה בְּֽאוֹר־ פָּנֶ֥יךָ יְהַלֵּכֽוּן׃ ",
        "versenonikud": "אשרי העם יודעי תרועה יהוה באור פניך יהלכון "
    },
    {
        "bookchapter": "תהילים",
        "chapter": "פט",
        "versechapter": "יז",
        "bookseder": "תהילים",
        "seder": "יב",
        "verseseder": "עה",
        "versenikud": "בְּ֭שִׁמְךָ יְגִיל֣וּן כָּל־ הַיּ֑וֹם וּבְצִדְקָתְךָ֥ יָרֽוּמוּ׃ ",
        "versenonikud": "בשמך יגילון כל היום ובצדקתך ירומו "
    },
    {
        "bookchapter": "תהילים",
        "chapter": "פט",
        "versechapter": "יח",
        "bookseder": "תהילים",
        "seder": "יב",
        "verseseder": "עו",
        "versenikud": "כִּֽי־ תִפְאֶ֣רֶת עֻזָּ֣מוֹ אָ֑תָּה וּ֝בִרְצֹנְךָ֗ תרים תָּר֥וּם קַרְנֵֽנוּ׃ ",
        "versenonikud": "כי תפארת עזמו אתה וברצנך תרים תרום קרננו "
    },
    {
        "bookchapter": "תהילים",
        "chapter": "פט",
        "versechapter": "יט",
        "bookseder": "תהילים",
        "seder": "יב",
        "verseseder": "עז",
        "versenikud": "כִּ֣י לַֽ֭יהוָה מָֽגִנֵּ֑נוּ וְלִקְד֖וֹשׁ יִשְׂרָאֵ֣ל מַלְכֵּֽנוּ׃ ",
        "versenonikud": "כי ליהוה מגננו ולקדוש ישראל מלכנו "
    },
    {
        "bookchapter": "תהילים",
        "chapter": "פט",
        "versechapter": "כ",
        "bookseder": "תהילים",
        "seder": "יב",
        "verseseder": "עח",
        "versenikud": "אָ֤ז דִּבַּ֥רְתָּֽ־ בְחָ֡זוֹן לַֽחֲסִידֶ֗יךָ וַתֹּ֗אמֶר שִׁוִּ֣יתִי עֵ֭זֶר עַל־ גִּבּ֑וֹר הֲרִימ֖וֹתִי בָח֣וּר מֵעָֽם׃ ",
        "versenonikud": "אז דברת בחזון לחסידיך ותאמר שויתי עזר על גבור הרימותי בחור מעם "
    },
    {
        "bookchapter": "תהילים",
        "chapter": "פט",
        "versechapter": "כא",
        "bookseder": "תהילים",
        "seder": "יב",
        "verseseder": "עט",
        "versenikud": "מָ֭צָאתִי דָּוִ֣ד עַבְדִּ֑י בְּשֶׁ֖מֶן קָדְשִׁ֣י מְשַׁחְתִּֽיו׃ ",
        "versenonikud": "מצאתי דוד עבדי בשמן קדשי משחתיו "
    },
    {
        "bookchapter": "תהילים",
        "chapter": "פט",
        "versechapter": "כב",
        "bookseder": "תהילים",
        "seder": "יב",
        "verseseder": "פ",
        "versenikud": "אֲשֶׁ֣ר יָ֭דִי תִּכּ֣וֹן עִמּ֑וֹ אַף־ זְרוֹעִ֥י תְאַמְּצֶֽנּוּ׃ ",
        "versenonikud": "אשר ידי תכון עמו אף זרועי תאמצנו "
    },
    {
        "bookchapter": "תהילים",
        "chapter": "פט",
        "versechapter": "כג",
        "bookseder": "תהילים",
        "seder": "יב",
        "verseseder": "פא",
        "versenikud": "לֹֽא־ יַשִּׁ֣א אוֹיֵ֣ב בּ֑וֹ וּבֶן־ עַ֝וְלָ֗ה לֹ֣א יְעַנֶּֽנּוּ׃ ",
        "versenonikud": "לא ישא אויב בו ובן עולה לא יעננו "
    },
    {
        "bookchapter": "תהילים",
        "chapter": "פט",
        "versechapter": "כד",
        "bookseder": "תהילים",
        "seder": "יב",
        "verseseder": "פב",
        "versenikud": "וְכַתּוֹתִ֣י מִפָּנָ֣יו צָרָ֑יו וּמְשַׂנְאָ֥יו אֶגּֽוֹף׃ ",
        "versenonikud": "וכתותי מפניו צריו ומשנאיו אגוף "
    },
    {
        "bookchapter": "תהילים",
        "chapter": "פט",
        "versechapter": "כה",
        "bookseder": "תהילים",
        "seder": "יב",
        "verseseder": "פג",
        "versenikud": "וֶֽאֶֽמוּנָתִ֣י וְחַסְדִּ֣י עִמּ֑וֹ וּ֝בִשְׁמִ֗י תָּר֥וּם קַרְנֽוֹ׃ ",
        "versenonikud": "ואמונתי וחסדי עמו ובשמי תרום קרנו "
    },
    {
        "bookchapter": "תהילים",
        "chapter": "פט",
        "versechapter": "כו",
        "bookseder": "תהילים",
        "seder": "יב",
        "verseseder": "פד",
        "versenikud": "וְשַׂמְתִּ֣י בַיָּ֣ם יָד֑וֹ וּֽבַנְּהָר֥וֹת יְמִינֽוֹ׃ ",
        "versenonikud": "ושמתי בים ידו ובנהרות ימינו "
    },
    {
        "bookchapter": "תהילים",
        "chapter": "פט",
        "versechapter": "כז",
        "bookseder": "תהילים",
        "seder": "יב",
        "verseseder": "פה",
        "versenikud": "ה֣וּא יִ֭קְרָאֵנִי אָ֣בִי אָ֑תָּה אֵ֝לִ֗י וְצ֣וּר יְשׁוּעָתִֽי׃ ",
        "versenonikud": "הוא יקראני אבי אתה אלי וצור ישועתי "
    },
    {
        "bookchapter": "תהילים",
        "chapter": "פט",
        "versechapter": "כח",
        "bookseder": "תהילים",
        "seder": "יב",
        "verseseder": "פו",
        "versenikud": "אַף־ אָ֭נִי בְּכ֣וֹר אֶתְּנֵ֑הוּ עֶ֝לְי֗וֹן לְמַלְכֵי־ אָֽרֶץ׃ ",
        "versenonikud": "אף אני בכור אתנהו עליון למלכי ארץ "
    },
    {
        "bookchapter": "תהילים",
        "chapter": "פט",
        "versechapter": "כט",
        "bookseder": "תהילים",
        "seder": "יב",
        "verseseder": "פז",
        "versenikud": "לְ֭עוֹלָ֗ם אשמור־ אֶשְׁמָר־ ל֣וֹ חַסְדִּ֑י וּ֝בְרִיתִ֗י נֶאֱמֶ֥נֶת לֽוֹ׃ ",
        "versenonikud": "לעולם אשמור אשמר לו חסדי ובריתי נאמנת לו "
    },
    {
        "bookchapter": "תהילים",
        "chapter": "פט",
        "versechapter": "ל",
        "bookseder": "תהילים",
        "seder": "יב",
        "verseseder": "פח",
        "versenikud": "וְשַׂמְתִּ֣י לָעַ֣ד זַרְע֑וֹ וְ֝כִסְא֗וֹ כִּימֵ֥י שָׁמָֽיִם׃ ",
        "versenonikud": "ושמתי לעד זרעו וכסאו כימי שמים "
    },
    {
        "bookchapter": "תהילים",
        "chapter": "פט",
        "versechapter": "לא",
        "bookseder": "תהילים",
        "seder": "יב",
        "verseseder": "פט",
        "versenikud": "אִם־ יַֽעַזְב֣וּ בָ֭נָיו תּוֹרָתִ֑י וּ֝בְמִשְׁפָּטַ֗י לֹ֣א יֵלֵכֽוּן׃ ",
        "versenonikud": "אם יעזבו בניו תורתי ובמשפטי לא ילכון "
    },
    {
        "bookchapter": "תהילים",
        "chapter": "פט",
        "versechapter": "לב",
        "bookseder": "תהילים",
        "seder": "יב",
        "verseseder": "צ",
        "versenikud": "אִם־ חֻקֹּתַ֥י יְחַלֵּ֑לוּ וּ֝מִצְוֺתַ֗י לֹ֣א יִשְׁמֹֽרוּ׃ ",
        "versenonikud": "אם חקתי יחללו ומצותי לא ישמרו "
    },
    {
        "bookchapter": "תהילים",
        "chapter": "פט",
        "versechapter": "לג",
        "bookseder": "תהילים",
        "seder": "יב",
        "verseseder": "צא",
        "versenikud": "וּפָקַדְתִּ֣י בְשֵׁ֣בֶט פִּשְׁעָ֑ם וּבִנְגָעִ֥ים עֲוֺנָֽם׃ ",
        "versenonikud": "ופקדתי בשבט פשעם ובנגעים עונם "
    },
    {
        "bookchapter": "תהילים",
        "chapter": "פט",
        "versechapter": "לד",
        "bookseder": "תהילים",
        "seder": "יב",
        "verseseder": "צב",
        "versenikud": "וְ֭חַסְדִּי לֹֽא־ אָפִ֣יר מֵֽעִמּ֑וֹ וְלֹֽא־ אֲ֝שַׁקֵּ֗ר בֶּאֱמוּנָתִֽי׃ ",
        "versenonikud": "וחסדי לא אפיר מעמו ולא אשקר באמונתי "
    },
    {
        "bookchapter": "תהילים",
        "chapter": "פט",
        "versechapter": "לה",
        "bookseder": "תהילים",
        "seder": "יב",
        "verseseder": "צג",
        "versenikud": "לֹא־ אֲחַלֵּ֥ל בְּרִיתִ֑י וּמוֹצָ֥א שְׂ֝פָתַ֗י לֹ֣א אֲשַׁנֶּֽה׃ ",
        "versenonikud": "לא אחלל בריתי ומוצא שפתי לא אשנה "
    },
    {
        "bookchapter": "תהילים",
        "chapter": "פט",
        "versechapter": "לו",
        "bookseder": "תהילים",
        "seder": "יב",
        "verseseder": "צד",
        "versenikud": "אַ֭חַת נִשְׁבַּ֣עְתִּי בְקָדְשִׁ֑י אִֽם־ לְדָוִ֥ד אֲכַזֵּֽב׃ ",
        "versenonikud": "אחת נשבעתי בקדשי אם לדוד אכזב "
    },
    {
        "bookchapter": "תהילים",
        "chapter": "פט",
        "versechapter": "לז",
        "bookseder": "תהילים",
        "seder": "יב",
        "verseseder": "צה",
        "versenikud": "זַ֭רְעוֹ לְעוֹלָ֣ם יִהְיֶ֑ה וְכִסְא֖וֹ כַשֶּׁ֣מֶשׁ נֶגְדִּֽי׃ ",
        "versenonikud": "זרעו לעולם יהיה וכסאו כשמש נגדי "
    },
    {
        "bookchapter": "תהילים",
        "chapter": "פט",
        "versechapter": "לח",
        "bookseder": "תהילים",
        "seder": "יב",
        "verseseder": "צו",
        "versenikud": "כְּ֭יָרֵחַ יִכּ֣וֹן עוֹלָ֑ם וְעֵ֥ד בַּ֝שַּׁ֗חַק נֶאֱמָ֥ן סֶֽלָה׃ ",
        "versenonikud": "כירח יכון עולם ועד בשחק נאמן סלה "
    },
    {
        "bookchapter": "תהילים",
        "chapter": "פט",
        "versechapter": "לט",
        "bookseder": "תהילים",
        "seder": "יב",
        "verseseder": "צז",
        "versenikud": "וְאַתָּ֣ה זָ֭נַחְתָּ וַתִּמְאָ֑ס הִ֝תְעַבַּ֗רְתָּ עִם־ מְשִׁיחֶֽךָ׃ ",
        "versenonikud": "ואתה זנחת ותמאס התעברת עם משיחך "
    },
    {
        "bookchapter": "תהילים",
        "chapter": "פט",
        "versechapter": "מ",
        "bookseder": "תהילים",
        "seder": "יב",
        "verseseder": "צח",
        "versenikud": "נֵ֭אַרְתָּה בְּרִ֣ית עַבְדֶּ֑ךָ חִלַּ֖לְתָּ לָאָ֣רֶץ נִזְרֽוֹ׃ ",
        "versenonikud": "נארתה ברית עבדך חללת לארץ נזרו "
    },
    {
        "bookchapter": "תהילים",
        "chapter": "פט",
        "versechapter": "מא",
        "bookseder": "תהילים",
        "seder": "יב",
        "verseseder": "צט",
        "versenikud": "פָּרַ֥צְתָּ כָל־ גְּדֵרֹתָ֑יו שַׂ֖מְתָּ מִבְצָרָ֣יו מְחִתָּה׃ ",
        "versenonikud": "פרצת כל גדרתיו שמת מבצריו מחתה "
    },
    {
        "bookchapter": "תהילים",
        "chapter": "פט",
        "versechapter": "מב",
        "bookseder": "תהילים",
        "seder": "יב",
        "verseseder": "ק",
        "versenikud": "שַׁ֭סֻּהוּ כָּל־ עֹ֣בְרֵי דָ֑רֶךְ הָיָ֥ה חֶ֝רְפָּ֗ה לִשְׁכֵנָֽיו׃ ",
        "versenonikud": "שסהו כל עברי דרך היה חרפה לשכניו "
    },
    {
        "bookchapter": "תהילים",
        "chapter": "פט",
        "versechapter": "מג",
        "bookseder": "תהילים",
        "seder": "יב",
        "verseseder": "קא",
        "versenikud": "הֲ֭רִימוֹתָ יְמִ֣ין צָרָ֑יו הִ֝שְׂמַ֗חְתָּ כָּל־ אוֹיְבָֽיו׃ ",
        "versenonikud": "הרימות ימין צריו השמחת כל אויביו "
    },
    {
        "bookchapter": "תהילים",
        "chapter": "פט",
        "versechapter": "מד",
        "bookseder": "תהילים",
        "seder": "יב",
        "verseseder": "קב",
        "versenikud": "אַף־ תָּ֭שִׁיב צ֣וּר חַרְבּ֑וֹ וְלֹ֥א הֲ֝קֵימֹת֗וֹ בַּמִּלְחָמָֽה׃ ",
        "versenonikud": "אף תשיב צור חרבו ולא הקימתו במלחמה "
    },
    {
        "bookchapter": "תהילים",
        "chapter": "פט",
        "versechapter": "מה",
        "bookseder": "תהילים",
        "seder": "יב",
        "verseseder": "קג",
        "versenikud": "הִשְׁבַּ֥תָּ מִטְּהָר֑וֹ וְ֝כִסְא֗וֹ לָאָ֥רֶץ מִגַּֽרְתָּה׃ ",
        "versenonikud": "השבת מטהרו וכסאו לארץ מגרתה "
    },
    {
        "bookchapter": "תהילים",
        "chapter": "פט",
        "versechapter": "מו",
        "bookseder": "תהילים",
        "seder": "יב",
        "verseseder": "קד",
        "versenikud": "הִ֭קְצַרְתָּ יְמֵ֣י עֲלוּמָ֑יו הֶֽעֱטִ֨יתָ עָלָ֖יו בּוּשָׁ֣ה סֶֽלָה׃ ",
        "versenonikud": "הקצרת ימי עלומיו העטית עליו בושה סלה "
    },
    {
        "bookchapter": "תהילים",
        "chapter": "פט",
        "versechapter": "מז",
        "bookseder": "תהילים",
        "seder": "יב",
        "verseseder": "קה",
        "versenikud": "עַד־ מָ֣ה יְ֭הוָה תִּסָּתֵ֣ר לָנֶ֑צַח תִּבְעַ֖ר כְּמוֹ־ אֵ֣שׁ חֲמָתֶֽךָ׃ ",
        "versenonikud": "עד מה יהוה תסתר לנצח תבער כמו אש חמתך "
    },
    {
        "bookchapter": "תהילים",
        "chapter": "פט",
        "versechapter": "מח",
        "bookseder": "תהילים",
        "seder": "יב",
        "verseseder": "קו",
        "versenikud": "זְכָר־ אֲנִ֥י מֶה־ חָ֑לֶד עַל־ מַה־ שָּׁ֝֗וְא בָּרָ֥אתָ כָל־ בְּנֵי־ אָדָֽם׃ ",
        "versenonikud": "זכר אני מה חלד על מה שוא בראת כל בני אדם "
    },
    {
        "bookchapter": "תהילים",
        "chapter": "פט",
        "versechapter": "מט",
        "bookseder": "תהילים",
        "seder": "יב",
        "verseseder": "קז",
        "versenikud": "מִ֤י גֶ֣בֶר יִֽ֭חְיֶה וְלֹ֣א יִרְאֶה־ מָּ֑וֶת יְמַלֵּ֨ט נַפְשׁ֖וֹ מִיַּד־ שְׁא֣וֹל סֶֽלָה׃ ",
        "versenonikud": "מי גבר יחיה ולא יראה מות ימלט נפשו מיד שאול סלה "
    },
    {
        "bookchapter": "תהילים",
        "chapter": "פט",
        "versechapter": "נ",
        "bookseder": "תהילים",
        "seder": "יב",
        "verseseder": "קח",
        "versenikud": "אַיֵּ֤ה ׀ חֲסָדֶ֖יךָ הָרִאשֹׁנִ֥ים ׀ אֲדֹנָ֑י נִשְׁבַּ֥עְתָּ לְ֝דָוִ֗ד בֶּאֱמוּנָתֶֽךָ׃ ",
        "versenonikud": "איה  חסדיך הראשנים  אדני נשבעת לדוד באמונתך "
    },
    {
        "bookchapter": "תהילים",
        "chapter": "פט",
        "versechapter": "נא",
        "bookseder": "תהילים",
        "seder": "יב",
        "verseseder": "קט",
        "versenikud": "זְכֹ֣ר אֲ֭דֹנָי חֶרְפַּ֣ת עֲבָדֶ֑יךָ שְׂאֵתִ֥י בְ֝חֵיקִ֗י כָּל־ רַבִּ֥ים עַמִּֽים׃ ",
        "versenonikud": "זכר אדני חרפת עבדיך שאתי בחיקי כל רבים עמים "
    },
    {
        "bookchapter": "תהילים",
        "chapter": "פט",
        "versechapter": "נב",
        "bookseder": "תהילים",
        "seder": "יב",
        "verseseder": "קי",
        "versenikud": "אֲשֶׁ֤ר חֵרְפ֖וּ אוֹיְבֶ֥יךָ ׀ יְהוָ֑ה אֲשֶׁ֥ר חֵ֝רְפ֗וּ עִקְּב֥וֹת מְשִׁיחֶֽךָ׃ ",
        "versenonikud": "אשר חרפו אויביך  יהוה אשר חרפו עקבות משיחך "
    },
    {
        "bookchapter": "תהילים",
        "chapter": "פט",
        "versechapter": "נג",
        "bookseder": "תהילים",
        "seder": "יב",
        "verseseder": "קיא",
        "versenikud": "בָּר֖וּךְ יְהוָ֥ה לְ֝עוֹלָ֗ם אָ֘מֵ֥ן ׀ וְאָמֵֽן׃ ",
        "versenonikud": "ברוך יהוה לעולם אמן  ואמן "
    },
    {
        "bookchapter": "תהילים",
        "chapter": "צ",
        "versechapter": "א",
        "bookseder": "תהילים",
        "seder": "יב",
        "verseseder": "קיב",
        "versenikud": "תְּפִלָּה֮ לְמֹשֶׁ֪ה אִֽישׁ־ הָאֱלֹ֫הִ֥ים אֲ‍ֽדֹנָ֗י מָע֣וֹן אַ֭תָּה הָיִ֥יתָ לָּ֗נוּ בְּדֹ֣ר וָדֹֽר׃ ",
        "versenonikud": "תפלה למשה איש האלהים אדני מעון אתה היית לנו בדר ודר "
    },
    {
        "bookchapter": "תהילים",
        "chapter": "צ",
        "versechapter": "ב",
        "bookseder": "תהילים",
        "seder": "יב",
        "verseseder": "קיג",
        "versenikud": "בְּטֶ֤רֶם ׀ הָ֘רִ֤ים יֻלָּ֗דוּ וַתְּח֣וֹלֵֽל אֶ֣רֶץ וְתֵבֵ֑ל וּֽמֵעוֹלָ֥ם עַד־ ע֝וֹלָ֗ם אַתָּ֥ה אֵֽל׃ ",
        "versenonikud": "בטרם  הרים ילדו ותחולל ארץ ותבל ומעולם עד עולם אתה אל "
    },
    {
        "bookchapter": "תהילים",
        "chapter": "צ",
        "versechapter": "ג",
        "bookseder": "תהילים",
        "seder": "יב",
        "verseseder": "קיד",
        "versenikud": "תָּשֵׁ֣ב אֱ֭נוֹשׁ עַד־ דַּכָּ֑א וַ֝תֹּ֗אמֶר שׁ֣וּבוּ בְנֵי־ אָדָֽם׃ ",
        "versenonikud": "תשב אנוש עד דכא ותאמר שובו בני אדם "
    },
    {
        "bookchapter": "תהילים",
        "chapter": "צ",
        "versechapter": "ד",
        "bookseder": "תהילים",
        "seder": "יב",
        "verseseder": "קטו",
        "versenikud": "כִּ֤י אֶ֪לֶף שָׁנִ֡ים בְּֽעֵינֶ֗יךָ כְּי֣וֹם אֶ֭תְמוֹל כִּ֣י יַעֲבֹ֑ר וְאַשְׁמוּרָ֥ה בַלָּֽיְלָה׃ ",
        "versenonikud": "כי אלף שנים בעיניך כיום אתמול כי יעבר ואשמורה בלילה "
    },
    {
        "bookchapter": "תהילים",
        "chapter": "צ",
        "versechapter": "ה",
        "bookseder": "תהילים",
        "seder": "יב",
        "verseseder": "קטז",
        "versenikud": "זְ֭רַמְתָּם שֵׁנָ֣ה יִהְי֑וּ בַּ֝בֹּ֗קֶר כֶּחָצִ֥יר יַחֲלֹֽף׃ ",
        "versenonikud": "זרמתם שנה יהיו בבקר כחציר יחלף "
    },
    {
        "bookchapter": "תהילים",
        "chapter": "צ",
        "versechapter": "ו",
        "bookseder": "תהילים",
        "seder": "יב",
        "verseseder": "קיז",
        "versenikud": "בַּ֭בֹּקֶר יָצִ֣יץ וְחָלָ֑ף לָ֝עֶ֗רֶב יְמוֹלֵ֥ל וְיָבֵֽשׁ׃ ",
        "versenonikud": "בבקר יציץ וחלף לערב ימולל ויבש "
    },
    {
        "bookchapter": "תהילים",
        "chapter": "צ",
        "versechapter": "ז",
        "bookseder": "תהילים",
        "seder": "יב",
        "verseseder": "קיח",
        "versenikud": "כִּֽי־ כָלִ֥ינוּ בְאַפֶּ֑ךָ וּֽבַחֲמָתְךָ֥ נִבְהָֽלְנוּ׃ ",
        "versenonikud": "כי כלינו באפך ובחמתך נבהלנו "
    },
    {
        "bookchapter": "תהילים",
        "chapter": "צ",
        "versechapter": "ח",
        "bookseder": "תהילים",
        "seder": "יב",
        "verseseder": "קיט",
        "versenikud": "שת שַׁתָּ֣ה עֲוֺנֹתֵ֣ינוּ לְנֶגְדֶּ֑ךָ עֲ֝לֻמֵ֗נוּ לִמְא֥וֹר פָּנֶֽיךָ׃ ",
        "versenonikud": "שת שתה עונתינו לנגדך עלמנו למאור פניך "
    },
    {
        "bookchapter": "תהילים",
        "chapter": "צ",
        "versechapter": "ט",
        "bookseder": "תהילים",
        "seder": "יב",
        "verseseder": "קכ",
        "versenikud": "כִּ֣י כָל־ יָ֭מֵינוּ פָּנ֣וּ בְעֶבְרָתֶ֑ךָ כִּלִּ֖ינוּ שָׁנֵ֣ינוּ כְמוֹ־ הֶֽגֶה׃ ",
        "versenonikud": "כי כל ימינו פנו בעברתך כלינו שנינו כמו הגה "
    },
    {
        "bookchapter": "תהילים",
        "chapter": "צ",
        "versechapter": "י",
        "bookseder": "תהילים",
        "seder": "יב",
        "verseseder": "קכא",
        "versenikud": "יְמֵֽי־ שְׁנוֹתֵ֨ינוּ בָהֶ֥ם שִׁבְעִ֪ים שָׁנָ֡ה וְאִ֤ם בִּגְבוּרֹ֨ת ׀ שְׁמ֘וֹנִ֤ים שָׁנָ֗ה וְ֭רָהְבָּם עָמָ֣ל וָאָ֑וֶן כִּי־ גָ֥ז חִ֝֗ישׁ וַנָּעֻֽפָה׃ ",
        "versenonikud": "ימי שנותינו בהם שבעים שנה ואם בגבורת  שמונים שנה ורהבם עמל ואון כי גז חיש ונעפה "
    },
    {
        "bookchapter": "תהילים",
        "chapter": "צ",
        "versechapter": "יא",
        "bookseder": "תהילים",
        "seder": "יב",
        "verseseder": "קכב",
        "versenikud": "מִֽי־ י֭וֹדֵעַ עֹ֣ז אַפֶּ֑ךָ וּ֝כְיִרְאָתְךָ֗ עֶבְרָתֶֽךָ׃ ",
        "versenonikud": "מי יודע עז אפך וכיראתך עברתך "
    },
    {
        "bookchapter": "תהילים",
        "chapter": "צ",
        "versechapter": "יב",
        "bookseder": "תהילים",
        "seder": "יב",
        "verseseder": "קכג",
        "versenikud": "לִמְנ֣וֹת יָ֭מֵינוּ כֵּ֣ן הוֹדַ֑ע וְ֝נָבִ֗א לְבַ֣ב חָכְמָֽה׃ ",
        "versenonikud": "למנות ימינו כן הודע ונבא לבב חכמה "
    },
    {
        "bookchapter": "תהילים",
        "chapter": "צ",
        "versechapter": "יג",
        "bookseder": "תהילים",
        "seder": "יב",
        "verseseder": "קכד",
        "versenikud": "שׁוּבָ֣ה יְ֭הוָה עַד־ מָתָ֑י וְ֝הִנָּחֵ֗ם עַל־ עֲבָדֶֽיךָ׃ ",
        "versenonikud": "שובה יהוה עד מתי והנחם על עבדיך "
    },
    {
        "bookchapter": "תהילים",
        "chapter": "צ",
        "versechapter": "יד",
        "bookseder": "תהילים",
        "seder": "יב",
        "verseseder": "קכה",
        "versenikud": "שַׂבְּעֵ֣נוּ בַבֹּ֣קֶר חַסְדֶּ֑ךָ וּֽנְרַנְּנָ֥ה וְ֝נִשְׂמְחָ֗ה בְּכָל־ יָמֵֽינוּ׃ ",
        "versenonikud": "שבענו בבקר חסדך ונרננה ונשמחה בכל ימינו "
    },
    {
        "bookchapter": "תהילים",
        "chapter": "צ",
        "versechapter": "טו",
        "bookseder": "תהילים",
        "seder": "יב",
        "verseseder": "קכו",
        "versenikud": "שַׂ֭מְּחֵנוּ כִּימ֣וֹת עִנִּיתָ֑נוּ שְׁ֝נ֗וֹת רָאִ֥ינוּ רָעָֽה׃ ",
        "versenonikud": "שמחנו כימות עניתנו שנות ראינו רעה "
    },
    {
        "bookchapter": "תהילים",
        "chapter": "צ",
        "versechapter": "טז",
        "bookseder": "תהילים",
        "seder": "יב",
        "verseseder": "קכז",
        "versenikud": "יֵרָאֶ֣ה אֶל־ עֲבָדֶ֣יךָ פָעֳלֶ֑ךָ וַ֝הֲדָרְךָ֗ עַל־ בְּנֵיהֶֽם׃ ",
        "versenonikud": "יראה אל עבדיך פעלך והדרך על בניהם "
    }
]