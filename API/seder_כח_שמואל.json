[
    {
        "bookchapter": "שמואל ב",
        "chapter": "יד",
        "versechapter": "לג",
        "bookseder": "שמואל",
        "seder": "כח",
        "verseseder": "א",
        "versenikud": "וַיָּבֹ֨א יוֹאָ֣ב אֶל־ הַמֶּלֶךְ֮ וַיַּגֶּד־ לוֹ֒ וַיִּקְרָ֤א אֶל־ אַבְשָׁלוֹם֙ וַיָּבֹ֣א אֶל־ הַמֶּ֔לֶךְ וַיִּשְׁתַּ֨חוּ ל֧וֹ עַל־ אַפָּ֛יו אַ֖רְצָה לִפְנֵ֣י הַמֶּ֑לֶךְ וַיִּשַּׁ֥ק הַמֶּ֖לֶךְ לְאַבְשָׁלֽוֹם׃ ",
        "versenonikud": "ויבא יואב אל המלך ויגד לו ויקרא אל אבשלום ויבא אל המלך וישתחו לו על אפיו ארצה לפני המלך וישק המלך לאבשלום "
    },
    {
        "bookchapter": "שמואל ב",
        "chapter": "טו",
        "versechapter": "א",
        "bookseder": "שמואל",
        "seder": "כח",
        "verseseder": "ב",
        "versenikud": "וַֽיְהִי֙ מֵאַ֣חֲרֵי כֵ֔ן וַיַּ֤עַשׂ לוֹ֙ אַבְשָׁל֔וֹם מֶרְכָּבָ֖ה וְסֻסִ֑ים וַחֲמִשִּׁ֥ים אִ֖ישׁ רָצִ֥ים לְפָנָֽיו׃ ",
        "versenonikud": "ויהי מאחרי כן ויעש לו אבשלום מרכבה וססים וחמשים איש רצים לפניו "
    },
    {
        "bookchapter": "שמואל ב",
        "chapter": "טו",
        "versechapter": "ב",
        "bookseder": "שמואל",
        "seder": "כח",
        "verseseder": "ג",
        "versenikud": "וְהִשְׁכִּים֙ אַבְשָׁל֔וֹם וְעָמַ֕ד עַל־ יַ֖ד דֶּ֣רֶךְ הַשָּׁ֑עַר וַיְהִ֡י כָּל־ הָאִ֣ישׁ אֲשֶֽׁר־ יִהְיֶה־ לּוֹ־ רִיב֩ לָב֨וֹא אֶל־ הַמֶּ֜לֶךְ לַמִּשְׁפָּ֗ט וַיִּקְרָ֨א אַבְשָׁל֤וֹם אֵלָיו֙ וַיֹּ֗אמֶר אֵֽי־ מִזֶּ֥ה עִיר֙ אַ֔תָּה וַיֹּ֕אמֶר מֵאַחַ֥ד שִׁבְטֵֽי־ יִשְׂרָאֵ֖ל עַבְדֶּֽךָ׃ ",
        "versenonikud": "והשכים אבשלום ועמד על יד דרך השער ויהי כל האיש אשר יהיה לו ריב לבוא אל המלך למשפט ויקרא אבשלום אליו ויאמר אי מזה עיר אתה ויאמר מאחד שבטי ישראל עבדך "
    },
    {
        "bookchapter": "שמואל ב",
        "chapter": "טו",
        "versechapter": "ג",
        "bookseder": "שמואל",
        "seder": "כח",
        "verseseder": "ד",
        "versenikud": "וַיֹּ֤אמֶר אֵלָיו֙ אַבְשָׁל֔וֹם רְאֵ֥ה דְבָרֶ֖ךָ טוֹבִ֣ים וּנְכֹחִ֑ים וְשֹׁמֵ֥עַ אֵין־ לְךָ֖ מֵאֵ֥ת הַמֶּֽלֶךְ׃ ",
        "versenonikud": "ויאמר אליו אבשלום ראה דברך טובים ונכחים ושמע אין לך מאת המלך "
    },
    {
        "bookchapter": "שמואל ב",
        "chapter": "טו",
        "versechapter": "ד",
        "bookseder": "שמואל",
        "seder": "כח",
        "verseseder": "ה",
        "versenikud": "וַיֹּ֙אמֶר֙ אַבְשָׁל֔וֹם מִי־ יְשִׂמֵ֥נִי שֹׁפֵ֖ט בָּאָ֑רֶץ וְעָלַ֗י יָב֥וֹא כָּל־ אִ֛ישׁ אֲשֶֽׁר־ יִהְיֶה־ לּוֹ־ רִ֥יב וּמִשְׁפָּ֖ט וְהִצְדַּקְתִּֽיו׃ ",
        "versenonikud": "ויאמר אבשלום מי ישמני שפט בארץ ועלי יבוא כל איש אשר יהיה לו ריב ומשפט והצדקתיו "
    },
    {
        "bookchapter": "שמואל ב",
        "chapter": "טו",
        "versechapter": "ה",
        "bookseder": "שמואל",
        "seder": "כח",
        "verseseder": "ו",
        "versenikud": "וְהָיָה֙ בִּקְרָב־ אִ֔ישׁ לְהִשְׁתַּחֲוֺ֖ת ל֑וֹ וְשָׁלַ֧ח אֶת־ יָד֛וֹ וְהֶחֱזִ֥יק ל֖וֹ וְנָ֥שַׁק לֽוֹ׃ ",
        "versenonikud": "והיה בקרב איש להשתחות לו ושלח את ידו והחזיק לו ונשק לו "
    },
    {
        "bookchapter": "שמואל ב",
        "chapter": "טו",
        "versechapter": "ו",
        "bookseder": "שמואל",
        "seder": "כח",
        "verseseder": "ז",
        "versenikud": "וַיַּ֨עַשׂ אַבְשָׁל֜וֹם כַּדָּבָ֤ר הַזֶּה֙ לְכָל־ יִשְׂרָאֵ֔ל אֲשֶׁר־ יָבֹ֥אוּ לַמִּשְׁפָּ֖ט אֶל־ הַמֶּ֑לֶךְ וַיְגַנֵּב֙ אַבְשָׁל֔וֹם אֶת־ לֵ֖ב אַנְשֵׁ֥י יִשְׂרָאֵֽל׃ ",
        "versenonikud": "ויעש אבשלום כדבר הזה לכל ישראל אשר יבאו למשפט אל המלך ויגנב אבשלום את לב אנשי ישראל "
    },
    {
        "bookchapter": "שמואל ב",
        "chapter": "טו",
        "versechapter": "ז",
        "bookseder": "שמואל",
        "seder": "כח",
        "verseseder": "ח",
        "versenikud": "וַיְהִ֕י מִקֵּ֖ץ אַרְבָּעִ֣ים שָׁנָ֑ה וַיֹּ֤אמֶר אַבְשָׁלוֹם֙ אֶל־ הַמֶּ֔לֶךְ אֵ֣לֲכָה נָּ֗א וַאֲשַׁלֵּ֛ם אֶת־ נִדְרִ֛י אֲשֶׁר־ נָדַ֥רְתִּי לַֽיהוָ֖ה בְּחֶבְרֽוֹן׃ ",
        "versenonikud": "ויהי מקץ ארבעים שנה ויאמר אבשלום אל המלך אלכה נא ואשלם את נדרי אשר נדרתי ליהוה בחברון "
    },
    {
        "bookchapter": "שמואל ב",
        "chapter": "טו",
        "versechapter": "ח",
        "bookseder": "שמואל",
        "seder": "כח",
        "verseseder": "ט",
        "versenikud": "כִּי־ נֵ֙דֶר֙ נָדַ֣ר עַבְדְּךָ֔ בְּשִׁבְתִּ֥י בִגְשׁ֛וּר בַּאֲרָ֖ם לֵאמֹ֑ר אִם־ ישיב יָשׁ֨וֹב יְשִׁיבֵ֤נִי יְהוָה֙ יְר֣וּשָׁלִַ֔ם וְעָבַדְתִּ֖י אֶת־ יְהוָֽה׃ ",
        "versenonikud": "כי נדר נדר עבדך בשבתי בגשור בארם לאמר אם ישיב ישוב ישיבני יהוה ירושלם ועבדתי את יהוה "
    },
    {
        "bookchapter": "שמואל ב",
        "chapter": "טו",
        "versechapter": "ט",
        "bookseder": "שמואל",
        "seder": "כח",
        "verseseder": "י",
        "versenikud": "וַיֹּֽאמֶר־ ל֥וֹ הַמֶּ֖לֶךְ לֵ֣ךְ בְּשָׁל֑וֹם וַיָּ֖קָם וַיֵּ֥לֶךְ חֶבְרֽוֹנָה׃ ",
        "versenonikud": "ויאמר לו המלך לך בשלום ויקם וילך חברונה "
    },
    {
        "bookchapter": "שמואל ב",
        "chapter": "טו",
        "versechapter": "י",
        "bookseder": "שמואל",
        "seder": "כח",
        "verseseder": "יא",
        "versenikud": "וַיִּשְׁלַ֤ח אַבְשָׁלוֹם֙ מְרַגְּלִ֔ים בְּכָל־ שִׁבְטֵ֥י יִשְׂרָאֵ֖ל לֵאמֹ֑ר כְּשָׁמְעֲכֶם֙ אֶת־ ק֣וֹל הַשֹּׁפָ֔ר וַאֲמַרְתֶּ֕ם מָלַ֥ךְ אַבְשָׁל֖וֹם בְּחֶבְרֽוֹן׃ ",
        "versenonikud": "וישלח אבשלום מרגלים בכל שבטי ישראל לאמר כשמעכם את קול השפר ואמרתם מלך אבשלום בחברון "
    },
    {
        "bookchapter": "שמואל ב",
        "chapter": "טו",
        "versechapter": "יא",
        "bookseder": "שמואל",
        "seder": "כח",
        "verseseder": "יב",
        "versenikud": "וְאֶת־ אַבְשָׁל֗וֹם הָלְכ֞וּ מָאתַ֤יִם אִישׁ֙ מִיר֣וּשָׁלִַ֔ם קְרֻאִ֖ים וְהֹלְכִ֣ים לְתֻמָּ֑ם וְלֹ֥א יָדְע֖וּ כָּל־ דָּבָֽר׃ ",
        "versenonikud": "ואת אבשלום הלכו מאתים איש מירושלם קראים והלכים לתמם ולא ידעו כל דבר "
    },
    {
        "bookchapter": "שמואל ב",
        "chapter": "טו",
        "versechapter": "יב",
        "bookseder": "שמואל",
        "seder": "כח",
        "verseseder": "יג",
        "versenikud": "וַיִּשְׁלַ֣ח אַ֠בְשָׁלוֹם אֶת־ אֲחִיתֹ֨פֶל הַגִּֽילֹנִ֜י יוֹעֵ֣ץ דָּוִ֗ד מֵֽעִירוֹ֙ מִגִּלֹ֔ה בְּזָבְח֖וֹ אֶת־ הַזְּבָחִ֑ים וַיְהִ֤י הַקֶּ֙שֶׁר֙ אַמִּ֔ץ וְהָעָ֛ם הוֹלֵ֥ךְ וָרָ֖ב אֶת־ אַבְשָׁלֽוֹם׃ ",
        "versenonikud": "וישלח אבשלום את אחיתפל הגילני יועץ דוד מעירו מגלה בזבחו את הזבחים ויהי הקשר אמץ והעם הולך ורב את אבשלום "
    },
    {
        "bookchapter": "שמואל ב",
        "chapter": "טו",
        "versechapter": "יג",
        "bookseder": "שמואל",
        "seder": "כח",
        "verseseder": "יד",
        "versenikud": "וַיָּבֹא֙ הַמַּגִּ֔יד אֶל־ דָּוִ֖ד לֵאמֹ֑ר הָיָ֛ה לֶב־ אִ֥ישׁ יִשְׂרָאֵ֖ל אַחֲרֵ֥י אַבְשָׁלֽוֹם׃ ",
        "versenonikud": "ויבא המגיד אל דוד לאמר היה לב איש ישראל אחרי אבשלום "
    },
    {
        "bookchapter": "שמואל ב",
        "chapter": "טו",
        "versechapter": "יד",
        "bookseder": "שמואל",
        "seder": "כח",
        "verseseder": "טו",
        "versenikud": "וַיֹּ֣אמֶר דָּ֠וִד לְכָל־ עֲבָדָ֨יו אֲשֶׁר־ אִתּ֤וֹ בִירוּשָׁלִַ֙ם֙ ק֣וּמוּ וְנִבְרָ֔חָה כִּ֛י לֹא־ תִֽהְיֶה־ לָּ֥נוּ פְלֵיטָ֖ה מִפְּנֵ֣י אַבְשָׁל֑וֹם מַהֲר֣וּ לָלֶ֗כֶת פֶּן־ יְמַהֵ֤ר וְהִשִּׂגָ֙נוּ֙ וְהִדִּ֤יחַ עָלֵ֙ינוּ֙ אֶת־ הָ֣רָעָ֔ה וְהִכָּ֥ה הָעִ֖יר לְפִי־ חָֽרֶב׃ ",
        "versenonikud": "ויאמר דוד לכל עבדיו אשר אתו בירושלם קומו ונברחה כי לא תהיה לנו פליטה מפני אבשלום מהרו ללכת פן ימהר והשגנו והדיח עלינו את הרעה והכה העיר לפי חרב "
    },
    {
        "bookchapter": "שמואל ב",
        "chapter": "טו",
        "versechapter": "טו",
        "bookseder": "שמואל",
        "seder": "כח",
        "verseseder": "טז",
        "versenikud": "וַיֹּאמְר֥וּ עַבְדֵֽי־ הַמֶּ֖לֶךְ אֶל־ הַמֶּ֑לֶךְ כְּכֹ֧ל אֲשֶׁר־ יִבְחַ֛ר אֲדֹנִ֥י הַמֶּ֖לֶךְ הִנֵּ֥ה עֲבָדֶֽיךָ׃ ",
        "versenonikud": "ויאמרו עבדי המלך אל המלך ככל אשר יבחר אדני המלך הנה עבדיך "
    },
    {
        "bookchapter": "שמואל ב",
        "chapter": "טו",
        "versechapter": "טז",
        "bookseder": "שמואל",
        "seder": "כח",
        "verseseder": "יז",
        "versenikud": "וַיֵּצֵ֥א הַמֶּ֛לֶךְ וְכָל־ בֵּית֖וֹ בְּרַגְלָ֑יו וַיַּעֲזֹ֣ב הַמֶּ֗לֶךְ אֵ֣ת עֶ֧שֶׂר נָשִׁ֛ים פִּֽלַגְשִׁ֖ים לִשְׁמֹ֥ר הַבָּֽיִת׃ ",
        "versenonikud": "ויצא המלך וכל ביתו ברגליו ויעזב המלך את עשר נשים פלגשים לשמר הבית "
    },
    {
        "bookchapter": "שמואל ב",
        "chapter": "טו",
        "versechapter": "יז",
        "bookseder": "שמואל",
        "seder": "כח",
        "verseseder": "יח",
        "versenikud": "וַיֵּצֵ֥א הַמֶּ֛לֶךְ וְכָל־ הָעָ֖ם בְּרַגְלָ֑יו וַיַּעַמְד֖וּ בֵּ֥ית הַמֶּרְחָֽק׃ ",
        "versenonikud": "ויצא המלך וכל העם ברגליו ויעמדו בית המרחק "
    },
    {
        "bookchapter": "שמואל ב",
        "chapter": "טו",
        "versechapter": "יח",
        "bookseder": "שמואל",
        "seder": "כח",
        "verseseder": "יט",
        "versenikud": "וְכָל־ עֲבָדָיו֙ עֹבְרִ֣ים עַל־ יָד֔וֹ וְכָל־ הַכְּרֵתִ֖י וְכָל־ הַפְּלֵתִ֑י וְכָֽל־ הַגִּתִּ֞ים שֵׁשׁ־ מֵא֣וֹת אִ֗ישׁ אֲשֶׁר־ בָּ֤אוּ בְרַגְלוֹ֙ מִגַּ֔ת עֹבְרִ֖ים עַל־ פְּנֵ֥י הַמֶּֽלֶךְ׃ ",
        "versenonikud": "וכל עבדיו עברים על ידו וכל הכרתי וכל הפלתי וכל הגתים שש מאות איש אשר באו ברגלו מגת עברים על פני המלך "
    },
    {
        "bookchapter": "שמואל ב",
        "chapter": "טו",
        "versechapter": "יט",
        "bookseder": "שמואל",
        "seder": "כח",
        "verseseder": "כ",
        "versenikud": "וַיֹּ֤אמֶר הַמֶּ֙לֶךְ֙ אֶל־ אִתַּ֣י הַגִּתִּ֔י לָ֧מָּה תֵלֵ֛ךְ גַּם־ אַתָּ֖ה אִתָּ֑נוּ שׁ֣וּב וְשֵׁ֤ב עִם־ הַמֶּ֙לֶךְ֙ כִּֽי־ נָכְרִ֣י אַ֔תָּה וְגַם־ גֹּלֶ֥ה אַתָּ֖ה לִמְקוֹמֶֽךָ׃ ",
        "versenonikud": "ויאמר המלך אל אתי הגתי למה תלך גם אתה אתנו שוב ושב עם המלך כי נכרי אתה וגם גלה אתה למקומך "
    },
    {
        "bookchapter": "שמואל ב",
        "chapter": "טו",
        "versechapter": "כ",
        "bookseder": "שמואל",
        "seder": "כח",
        "verseseder": "כא",
        "versenikud": "תְּמ֣וֹל ׀ בּוֹאֶ֗ךָ וְהַיּ֞וֹם אנועך אֲנִֽיעֲךָ֤ עִמָּ֙נוּ֙ לָלֶ֔כֶת וַאֲנִ֣י הוֹלֵ֔ךְ עַ֥ל אֲשֶׁר־ אֲנִ֖י הוֹלֵ֑ךְ שׁ֣וּב וְהָשֵׁ֧ב אֶת־ אַחֶ֛יךָ עִמָּ֖ךְ חֶ֥סֶד וֶאֱמֶֽת׃ ",
        "versenonikud": "תמול  בואך והיום אנועך אניעך עמנו ללכת ואני הולך על אשר אני הולך שוב והשב את אחיך עמך חסד ואמת "
    },
    {
        "bookchapter": "שמואל ב",
        "chapter": "טו",
        "versechapter": "כא",
        "bookseder": "שמואל",
        "seder": "כח",
        "verseseder": "כב",
        "versenikud": "וַיַּ֧עַן אִתַּ֛י אֶת־ הַמֶּ֖לֶךְ וַיֹּאמַ֑ר חַי־ יְהוָ֗ה וְחֵי֙ אֲדֹנִ֣י הַמֶּ֔לֶךְ כִּ֠י אִם־ בִּמְק֞וֹם אֲשֶׁ֥ר יִֽהְיֶה־ שָּׁ֣ם ׀ אֲדֹנִ֣י הַמֶּ֗לֶךְ אִם־ לְמָ֙וֶת֙ אִם־ לְחַיִּ֔ים כִּי־ שָׁ֖ם יִהְיֶ֥ה עַבְדֶּֽךָ׃ ",
        "versenonikud": "ויען אתי את המלך ויאמר חי יהוה וחי אדני המלך כי אם במקום אשר יהיה שם  אדני המלך אם למות אם לחיים כי שם יהיה עבדך "
    },
    {
        "bookchapter": "שמואל ב",
        "chapter": "טו",
        "versechapter": "כב",
        "bookseder": "שמואל",
        "seder": "כח",
        "verseseder": "כג",
        "versenikud": "וַיֹּ֧אמֶר דָּוִ֛ד אֶל־ אִתַּ֖י לֵ֣ךְ וַעֲבֹ֑ר וַֽיַּעֲבֹ֞ר אִתַּ֤י הַגִּתִּי֙ וְכָל־ אֲנָשָׁ֔יו וְכָל־ הַטַּ֖ף אֲשֶׁ֥ר אִתּֽוֹ׃ ",
        "versenonikud": "ויאמר דוד אל אתי לך ועבר ויעבר אתי הגתי וכל אנשיו וכל הטף אשר אתו "
    },
    {
        "bookchapter": "שמואל ב",
        "chapter": "טו",
        "versechapter": "כג",
        "bookseder": "שמואל",
        "seder": "כח",
        "verseseder": "כד",
        "versenikud": "וְכָל־ הָאָ֗רֶץ בּוֹכִים֙ ק֣וֹל גָּד֔וֹל וְכָל־ הָעָ֖ם עֹֽבְרִ֑ים וְהַמֶּ֗לֶךְ עֹבֵר֙ בְּנַ֣חַל קִדְר֔וֹן וְכָל־ הָעָם֙ עֹבְרִ֔ים עַל־ פְּנֵי־ דֶ֖רֶךְ אֶת־ הַמִּדְבָּֽר׃ ",
        "versenonikud": "וכל הארץ בוכים קול גדול וכל העם עברים והמלך עבר בנחל קדרון וכל העם עברים על פני דרך את המדבר "
    },
    {
        "bookchapter": "שמואל ב",
        "chapter": "טו",
        "versechapter": "כד",
        "bookseder": "שמואל",
        "seder": "כח",
        "verseseder": "כה",
        "versenikud": "וְהִנֵּ֨ה גַם־ צָד֜וֹק וְכָֽל־ הַלְוִיִּ֣ם אִתּ֗וֹ נֹֽשְׂאִים֙ אֶת־ אֲרוֹן֙ בְּרִ֣ית הָאֱלֹהִ֔ים וַיַּצִּ֙קוּ֙ אֶת־ אֲר֣וֹן הָאֱלֹהִ֔ים וַיַּ֖עַל אֶבְיָתָ֑ר עַד־ תֹּ֥ם כָּל־ הָעָ֖ם לַעֲב֥וֹר מִן־ הָעִֽיר׃ ",
        "versenonikud": "והנה גם צדוק וכל הלוים אתו נשאים את ארון ברית האלהים ויצקו את ארון האלהים ויעל אביתר עד תם כל העם לעבור מן העיר "
    },
    {
        "bookchapter": "שמואל ב",
        "chapter": "טו",
        "versechapter": "כה",
        "bookseder": "שמואל",
        "seder": "כח",
        "verseseder": "כו",
        "versenikud": "וַיֹּ֤אמֶר הַמֶּ֙לֶךְ֙ לְצָד֔וֹק הָשֵׁ֛ב אֶת־ אֲר֥וֹן הָאֱלֹהִ֖ים הָעִ֑יר אִם־ אֶמְצָ֥א חֵן֙ בְּעֵינֵ֣י יְהוָ֔ה וֶהֱשִׁבַ֕נִי וְהִרְאַ֥נִי אֹת֖וֹ וְאֶת־ נָוֵֽהוּ׃ ",
        "versenonikud": "ויאמר המלך לצדוק השב את ארון האלהים העיר אם אמצא חן בעיני יהוה והשבני והראני אתו ואת נוהו "
    },
    {
        "bookchapter": "שמואל ב",
        "chapter": "טו",
        "versechapter": "כו",
        "bookseder": "שמואל",
        "seder": "כח",
        "verseseder": "כז",
        "versenikud": "וְאִם֙ כֹּ֣ה יֹאמַ֔ר לֹ֥א חָפַ֖צְתִּי בָּ֑ךְ הִנְנִ֕י יַֽעֲשֶׂה־ לִּ֕י כַּאֲשֶׁ֥ר ט֖וֹב בְּעֵינָֽיו׃ ",
        "versenonikud": "ואם כה יאמר לא חפצתי בך הנני יעשה לי כאשר טוב בעיניו "
    },
    {
        "bookchapter": "שמואל ב",
        "chapter": "טו",
        "versechapter": "כז",
        "bookseder": "שמואל",
        "seder": "כח",
        "verseseder": "כח",
        "versenikud": "וַיֹּ֤אמֶר הַמֶּ֙לֶךְ֙ אֶל־ צָד֣וֹק הַכֹּהֵ֔ן הֲרוֹאֶ֣ה אַתָּ֔ה שֻׁ֥בָה הָעִ֖יר בְּשָׁל֑וֹם וַאֲחִימַ֨עַץ בִּנְךָ֜ וִיהוֹנָתָ֧ן בֶּן־ אֶבְיָתָ֛ר שְׁנֵ֥י בְנֵיכֶ֖ם אִתְּכֶֽם׃ ",
        "versenonikud": "ויאמר המלך אל צדוק הכהן הרואה אתה שבה העיר בשלום ואחימעץ בנך ויהונתן בן אביתר שני בניכם אתכם "
    },
    {
        "bookchapter": "שמואל ב",
        "chapter": "טו",
        "versechapter": "כח",
        "bookseder": "שמואל",
        "seder": "כח",
        "verseseder": "כט",
        "versenikud": "רְאוּ֙ אָנֹכִ֣י מִתְמַהְמֵ֔הַּ בעברות בְּעַֽרְב֖וֹת הַמִּדְבָּ֑ר עַ֣ד בּ֥וֹא דָבָ֛ר מֵעִמָּכֶ֖ם לְהַגִּ֥יד לִֽי׃ ",
        "versenonikud": "ראו אנכי מתמהמה בעברות בערבות המדבר עד בוא דבר מעמכם להגיד לי "
    },
    {
        "bookchapter": "שמואל ב",
        "chapter": "טו",
        "versechapter": "כט",
        "bookseder": "שמואל",
        "seder": "כח",
        "verseseder": "ל",
        "versenikud": "וַיָּ֨שֶׁב צָד֧וֹק וְאֶבְיָתָ֛ר אֶת־ אֲר֥וֹן הָאֱלֹהִ֖ים יְרוּשָׁלִָ֑ם וַיֵּשְׁב֖וּ שָֽׁם׃ ",
        "versenonikud": "וישב צדוק ואביתר את ארון האלהים ירושלם וישבו שם "
    },
    {
        "bookchapter": "שמואל ב",
        "chapter": "טו",
        "versechapter": "ל",
        "bookseder": "שמואל",
        "seder": "כח",
        "verseseder": "לא",
        "versenikud": "וְדָוִ֡ד עֹלֶה֩ בְמַעֲלֵ֨ה הַזֵּיתִ֜ים עֹלֶ֣ה ׀ וּבוֹכֶ֗ה וְרֹ֥אשׁ לוֹ֙ חָפ֔וּי וְה֖וּא הֹלֵ֣ךְ יָחֵ֑ף וְכָל־ הָעָ֣ם אֲשֶׁר־ אִתּ֗וֹ חָפוּ֙ אִ֣ישׁ רֹאשׁ֔וֹ וְעָל֥וּ עָלֹ֖ה וּבָכֹֽה׃ ",
        "versenonikud": "ודוד עלה במעלה הזיתים עלה  ובוכה וראש לו חפוי והוא הלך יחף וכל העם אשר אתו חפו איש ראשו ועלו עלה ובכה "
    },
    {
        "bookchapter": "שמואל ב",
        "chapter": "טו",
        "versechapter": "לא",
        "bookseder": "שמואל",
        "seder": "כח",
        "verseseder": "לב",
        "versenikud": "וְדָוִד֙ הִגִּ֣יד לֵאמֹ֔ר אֲחִיתֹ֥פֶל בַּקֹּשְׁרִ֖ים עִם־ אַבְשָׁל֑וֹם וַיֹּ֣אמֶר דָּוִ֔ד סַכֶּל־ נָ֛א אֶת־ עֲצַ֥ת אֲחִיתֹ֖פֶל יְהוָֽה׃ ",
        "versenonikud": "ודוד הגיד לאמר אחיתפל בקשרים עם אבשלום ויאמר דוד סכל נא את עצת אחיתפל יהוה "
    },
    {
        "bookchapter": "שמואל ב",
        "chapter": "טו",
        "versechapter": "לב",
        "bookseder": "שמואל",
        "seder": "כח",
        "verseseder": "לג",
        "versenikud": "וַיְהִ֤י דָוִד֙ בָּ֣א עַד־ הָרֹ֔אשׁ אֲשֶֽׁר־ יִשְׁתַּחֲוֶ֥ה שָׁ֖ם לֵאלֹהִ֑ים וְהִנֵּ֤ה לִקְרָאתוֹ֙ חוּשַׁ֣י הָאַרְכִּ֔י קָר֙וּעַ֙ כֻּתָּנְתּ֔וֹ וַאֲדָמָ֖ה עַל־ רֹאשֽׁוֹ׃ ",
        "versenonikud": "ויהי דוד בא עד הראש אשר ישתחוה שם לאלהים והנה לקראתו חושי הארכי קרוע כתנתו ואדמה על ראשו "
    },
    {
        "bookchapter": "שמואל ב",
        "chapter": "טו",
        "versechapter": "לג",
        "bookseder": "שמואל",
        "seder": "כח",
        "verseseder": "לד",
        "versenikud": "וַיֹּ֥אמֶר ל֖וֹ דָּוִ֑ד אִ֚ם עָבַ֣רְתָּ אִתִּ֔י וְהָיִ֥תָ עָלַ֖י לְמַשָּֽׂא׃ ",
        "versenonikud": "ויאמר לו דוד אם עברת אתי והית עלי למשא "
    },
    {
        "bookchapter": "שמואל ב",
        "chapter": "טו",
        "versechapter": "לד",
        "bookseder": "שמואל",
        "seder": "כח",
        "verseseder": "לה",
        "versenikud": "וְאִם־ הָעִ֣יר תָּשׁ֗וּב וְאָמַרְתָּ֤ לְאַבְשָׁלוֹם֙ עַבְדְּךָ֨ אֲנִ֤י הַמֶּ֙לֶךְ֙ אֶֽהְיֶ֔ה עֶ֣בֶד אָבִ֤יךָ וַֽאֲנִי֙ מֵאָ֔ז וְעַתָּ֖ה וַאֲנִ֣י עַבְדֶּ֑ךָ וְהֵפַרְתָּ֣ה לִ֔י אֵ֖ת עֲצַ֥ת אֲחִיתֹֽפֶל׃ ",
        "versenonikud": "ואם העיר תשוב ואמרת לאבשלום עבדך אני המלך אהיה עבד אביך ואני מאז ועתה ואני עבדך והפרתה לי את עצת אחיתפל "
    },
    {
        "bookchapter": "שמואל ב",
        "chapter": "טו",
        "versechapter": "לה",
        "bookseder": "שמואל",
        "seder": "כח",
        "verseseder": "לו",
        "versenikud": "וַהֲל֤וֹא עִמְּךָ֙ שָׁ֔ם צָד֥וֹק וְאֶבְיָתָ֖ר הַכֹּהֲנִ֑ים וְהָיָ֗ה כָּל־ הַדָּבָר֙ אֲשֶׁ֤ר תִּשְׁמַע֙ מִבֵּ֣ית הַמֶּ֔לֶךְ תַּגִּ֕יד לְצָד֥וֹק וּלְאֶבְיָתָ֖ר הַכֹּהֲנִֽים׃ ",
        "versenonikud": "והלוא עמך שם צדוק ואביתר הכהנים והיה כל הדבר אשר תשמע מבית המלך תגיד לצדוק ולאביתר הכהנים "
    },
    {
        "bookchapter": "שמואל ב",
        "chapter": "טו",
        "versechapter": "לו",
        "bookseder": "שמואל",
        "seder": "כח",
        "verseseder": "לז",
        "versenikud": "הִנֵּה־ שָׁ֤ם עִמָּם֙ שְׁנֵ֣י בְנֵיהֶ֔ם אֲחִימַ֣עַץ לְצָד֔וֹק וִיהוֹנָתָ֖ן לְאֶבְיָתָ֑ר וּשְׁלַחְתֶּ֤ם בְּיָדָם֙ אֵלַ֔י כָּל־ דָּבָ֖ר אֲשֶׁ֥ר תִּשְׁמָֽעוּ׃ ",
        "versenonikud": "הנה שם עמם שני בניהם אחימעץ לצדוק ויהונתן לאביתר ושלחתם בידם אלי כל דבר אשר תשמעו "
    }
]