[
    {
        "bookchapter": "במדבר",
        "chapter": "ט",
        "versechapter": "א",
        "bookseder": "במדבר",
        "seder": "ח",
        "verseseder": "כז",
        "parasha": "בהעלתך",
        "versenikud": "וַיְדַבֵּ֣ר יְהוָ֣ה אֶל־ מֹשֶׁ֣ה בְמִדְבַּר־ סִ֠ינַי בַּשָּׁנָ֨ה הַשֵּׁנִ֜ית לְצֵאתָ֨ם מֵאֶ֧רֶץ מִצְרַ֛יִם בַּחֹ֥דֶשׁ הָרִאשׁ֖וֹן לֵאמֹֽר׃ ",
        "versenonikud": "וידבר יהוה אל משה במדבר סיני בשנה השנית לצאתם מארץ מצרים בחדש הראשון לאמר "
    },
    {
        "bookchapter": "במדבר",
        "chapter": "ט",
        "versechapter": "ב",
        "bookseder": "במדבר",
        "seder": "ח",
        "verseseder": "כח",
        "parasha": "בהעלתך",
        "versenikud": "וְיַעֲשׂ֧וּ בְנֵי־ יִשְׂרָאֵ֛ל אֶת־ הַפָּ֖סַח בְּמוֹעֲדֽוֹ׃ ",
        "versenonikud": "ויעשו בני ישראל את הפסח במועדו "
    },
    {
        "bookchapter": "במדבר",
        "chapter": "ט",
        "versechapter": "ג",
        "bookseder": "במדבר",
        "seder": "ח",
        "verseseder": "כט",
        "parasha": "בהעלתך",
        "versenikud": "בְּאַרְבָּעָ֣ה עָשָֽׂר־ י֠וֹם בַּחֹ֨דֶשׁ הַזֶּ֜ה בֵּ֧ין הָֽעֲרְבַּ֛יִם תַּעֲשׂ֥וּ אֹת֖וֹ בְּמוֹעֲד֑וֹ כְּכָל־ חֻקֹּתָ֥יו וּכְכָל־ מִשְׁפָּטָ֖יו תַּעֲשׂ֥וּ אֹתֽוֹ׃ ",
        "versenonikud": "בארבעה עשר יום בחדש הזה בין הערבים תעשו אתו במועדו ככל חקתיו וככל משפטיו תעשו אתו "
    },
    {
        "bookchapter": "במדבר",
        "chapter": "ט",
        "versechapter": "ד",
        "bookseder": "במדבר",
        "seder": "ח",
        "verseseder": "ל",
        "parasha": "בהעלתך",
        "versenikud": "וַיְדַבֵּ֥ר מֹשֶׁ֛ה אֶל־ בְּנֵ֥י יִשְׂרָאֵ֖ל לַעֲשֹׂ֥ת הַפָּֽסַח׃ ",
        "versenonikud": "וידבר משה אל בני ישראל לעשת הפסח "
    },
    {
        "bookchapter": "במדבר",
        "chapter": "ט",
        "versechapter": "ה",
        "bookseder": "במדבר",
        "seder": "ח",
        "verseseder": "לא",
        "parasha": "בהעלתך",
        "versenikud": "וַיַּעֲשׂ֣וּ אֶת־ הַפֶּ֡סַח בָּרִאשׁ֡וֹן בְּאַרְבָּעָה֩ עָשָׂ֨ר י֥וֹם לַחֹ֛דֶשׁ בֵּ֥ין הָעַרְבַּ֖יִם בְּמִדְבַּ֣ר סִינָ֑י כְּ֠כֹל אֲשֶׁ֨ר צִוָּ֤ה יְהוָה֙ אֶת־ מֹשֶׁ֔ה כֵּ֥ן עָשׂ֖וּ בְּנֵ֥י יִשְׂרָאֵֽל׃ ",
        "versenonikud": "ויעשו את הפסח בראשון בארבעה עשר יום לחדש בין הערבים במדבר סיני ככל אשר צוה יהוה את משה כן עשו בני ישראל "
    },
    {
        "bookchapter": "במדבר",
        "chapter": "ט",
        "versechapter": "ו",
        "bookseder": "במדבר",
        "seder": "ח",
        "verseseder": "לב",
        "parasha": "בהעלתך",
        "versenikud": "וַיְהִ֣י אֲנָשִׁ֗ים אֲשֶׁ֨ר הָי֤וּ טְמֵאִים֙ לְנֶ֣פֶשׁ אָדָ֔ם וְלֹא־ יָכְל֥וּ לַעֲשֹׂת־ הַפֶּ֖סַח בַּיּ֣וֹם הַה֑וּא וַֽיִּקְרְב֞וּ לִפְנֵ֥י מֹשֶׁ֛ה וְלִפְנֵ֥י אַהֲרֹ֖ן בַּיּ֥וֹם הַהֽוּא׃ ",
        "versenonikud": "ויהי אנשים אשר היו טמאים לנפש אדם ולא יכלו לעשת הפסח ביום ההוא ויקרבו לפני משה ולפני אהרן ביום ההוא "
    },
    {
        "bookchapter": "במדבר",
        "chapter": "ט",
        "versechapter": "ז",
        "bookseder": "במדבר",
        "seder": "ח",
        "verseseder": "לג",
        "parasha": "בהעלתך",
        "versenikud": "וַ֠יֹּאמְרוּ הָאֲנָשִׁ֤ים הָהֵ֙מָּה֙ אֵלָ֔יו אֲנַ֥חְנוּ טְמֵאִ֖ים לְנֶ֣פֶשׁ אָדָ֑ם לָ֣מָּה נִגָּרַ֗ע לְבִלְתִּ֨י הַקְרִ֜ב אֶת־ קָרְבַּ֤ן יְהוָה֙ בְּמֹ֣עֲד֔וֹ בְּת֖וֹךְ בְּנֵ֥י יִשְׂרָאֵֽל׃ ",
        "versenonikud": "ויאמרו האנשים ההמה אליו אנחנו טמאים לנפש אדם למה נגרע לבלתי הקרב את קרבן יהוה במעדו בתוך בני ישראל "
    },
    {
        "bookchapter": "במדבר",
        "chapter": "ט",
        "versechapter": "ח",
        "bookseder": "במדבר",
        "seder": "ח",
        "verseseder": "לד",
        "parasha": "בהעלתך",
        "versenikud": "וַיֹּ֥אמֶר אֲלֵהֶ֖ם מֹשֶׁ֑ה עִמְד֣וּ וְאֶשְׁמְעָ֔ה מַה־ יְצַוֶּ֥ה יְהוָ֖ה לָכֶֽם׃ ",
        "versenonikud": "ויאמר אלהם משה עמדו ואשמעה מה יצוה יהוה לכם "
    },
    {
        "bookchapter": "במדבר",
        "chapter": "ט",
        "versechapter": "ט",
        "bookseder": "במדבר",
        "seder": "ח",
        "verseseder": "לה",
        "parasha": "בהעלתך",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "במדבר",
        "chapter": "ט",
        "versechapter": "י",
        "bookseder": "במדבר",
        "seder": "ח",
        "verseseder": "לו",
        "parasha": "בהעלתך",
        "versenikud": "דַּבֵּ֛ר אֶל־ בְּנֵ֥י יִשְׂרָאֵ֖ל לֵאמֹ֑ר אִ֣ישׁ אִ֣ישׁ כִּי־ יִהְיֶֽה־ טָמֵ֣א ׀ לָנֶ֡פֶשׁ אוֹ֩ בְדֶ֨רֶךְ רְחֹקָ֜הׄ לָכֶ֗ם א֚וֹ לְדֹרֹ֣תֵיכֶ֔ם וְעָ֥שָׂה פֶ֖סַח לַיהוָֽה׃ ",
        "versenonikud": "דבר אל בני ישראל לאמר איש איש כי יהיה טמא  לנפש או בדרך רחקה לכם או לדרתיכם ועשה פסח ליהוה "
    },
    {
        "bookchapter": "במדבר",
        "chapter": "ט",
        "versechapter": "יא",
        "bookseder": "במדבר",
        "seder": "ח",
        "verseseder": "לז",
        "parasha": "בהעלתך",
        "versenikud": "בַּחֹ֨דֶשׁ הַשֵּׁנִ֜י בְּאַרְבָּעָ֨ה עָשָׂ֥ר י֛וֹם בֵּ֥ין הָעַרְבַּ֖יִם יַעֲשׂ֣וּ אֹת֑וֹ עַל־ מַצּ֥וֹת וּמְרֹרִ֖ים יֹאכְלֻֽהוּ׃ ",
        "versenonikud": "בחדש השני בארבעה עשר יום בין הערבים יעשו אתו על מצות ומררים יאכלהו "
    },
    {
        "bookchapter": "במדבר",
        "chapter": "ט",
        "versechapter": "יב",
        "bookseder": "במדבר",
        "seder": "ח",
        "verseseder": "לח",
        "parasha": "בהעלתך",
        "versenikud": "לֹֽא־ יַשְׁאִ֤ירוּ מִמֶּ֙נּוּ֙ עַד־ בֹּ֔קֶר וְעֶ֖צֶם לֹ֣א יִשְׁבְּרוּ־ ב֑וֹ כְּכָל־ חֻקַּ֥ת הַפֶּ֖סַח יַעֲשׂ֥וּ אֹתֽוֹ׃ ",
        "versenonikud": "לא ישאירו ממנו עד בקר ועצם לא ישברו בו ככל חקת הפסח יעשו אתו "
    },
    {
        "bookchapter": "במדבר",
        "chapter": "ט",
        "versechapter": "יג",
        "bookseder": "במדבר",
        "seder": "ח",
        "verseseder": "לט",
        "parasha": "בהעלתך",
        "versenikud": "וְהָאִישׁ֩ אֲשֶׁר־ ה֨וּא טָה֜וֹר וּבְדֶ֣רֶךְ לֹא־ הָיָ֗ה וְחָדַל֙ לַעֲשׂ֣וֹת הַפֶּ֔סַח וְנִכְרְתָ֛ה הַנֶּ֥פֶשׁ הַהִ֖וא מֵֽעַמֶּ֑יהָ כִּ֣י ׀ קָרְבַּ֣ן יְהוָ֗ה לֹ֤א הִקְרִיב֙ בְּמֹ֣עֲד֔וֹ חֶטְא֥וֹ יִשָּׂ֖א הָאִ֥ישׁ הַהֽוּא׃ ",
        "versenonikud": "והאיש אשר הוא טהור ובדרך לא היה וחדל לעשות הפסח ונכרתה הנפש ההוא מעמיה כי  קרבן יהוה לא הקריב במעדו חטאו ישא האיש ההוא "
    },
    {
        "bookchapter": "במדבר",
        "chapter": "ט",
        "versechapter": "יד",
        "bookseder": "במדבר",
        "seder": "ח",
        "verseseder": "מ",
        "parasha": "בהעלתך",
        "versenikud": "וְכִֽי־ יָג֨וּר אִתְּכֶ֜ם גֵּ֗ר וְעָ֤שָֽׂה פֶ֙סַח֙ לַֽיהוָ֔ה כְּחֻקַּ֥ת הַפֶּ֛סַח וּכְמִשְׁפָּט֖וֹ כֵּ֣ן יַעֲשֶׂ֑ה חֻקָּ֤ה אַחַת֙ יִהְיֶ֣ה לָכֶ֔ם וְלַגֵּ֖ר וּלְאֶזְרַ֥ח הָאָֽרֶץ׃ ",
        "versenonikud": "וכי יגור אתכם גר ועשה פסח ליהוה כחקת הפסח וכמשפטו כן יעשה חקה אחת יהיה לכם ולגר ולאזרח הארץ "
    },
    {
        "bookchapter": "במדבר",
        "chapter": "ט",
        "versechapter": "טו",
        "bookseder": "במדבר",
        "seder": "ח",
        "verseseder": "מא",
        "parasha": "בהעלתך",
        "versenikud": "וּבְיוֹם֙ הָקִ֣ים אֶת־ הַמִּשְׁכָּ֔ן כִּסָּ֤ה הֶֽעָנָן֙ אֶת־ הַמִּשְׁכָּ֔ן לְאֹ֖הֶל הָעֵדֻ֑ת וּבָעֶ֜רֶב יִהְיֶ֧ה עַֽל־ הַמִּשְׁכָּ֛ן כְּמַרְאֵה־ אֵ֖שׁ עַד־ בֹּֽקֶר׃ ",
        "versenonikud": "וביום הקים את המשכן כסה הענן את המשכן לאהל העדת ובערב יהיה על המשכן כמראה אש עד בקר "
    },
    {
        "bookchapter": "במדבר",
        "chapter": "ט",
        "versechapter": "טז",
        "bookseder": "במדבר",
        "seder": "ח",
        "verseseder": "מב",
        "parasha": "בהעלתך",
        "versenikud": "כֵּ֚ן יִהְיֶ֣ה תָמִ֔יד הֶעָנָ֖ן יְכַסֶּ֑נּוּ וּמַרְאֵה־ אֵ֖שׁ לָֽיְלָה׃ ",
        "versenonikud": "כן יהיה תמיד הענן יכסנו ומראה אש לילה "
    },
    {
        "bookchapter": "במדבר",
        "chapter": "ט",
        "versechapter": "יז",
        "bookseder": "במדבר",
        "seder": "ח",
        "verseseder": "מג",
        "parasha": "בהעלתך",
        "versenikud": "וּלְפִ֞י הֵעָלֹ֤ת הֶֽעָנָן֙ מֵעַ֣ל הָאֹ֔הֶל וְאַ֣חֲרֵי־ כֵ֔ן יִסְע֖וּ בְּנֵ֣י יִשְׂרָאֵ֑ל וּבִמְק֗וֹם אֲשֶׁ֤ר יִשְׁכָּן־ שָׁם֙ הֶֽעָנָ֔ן שָׁ֥ם יַחֲנ֖וּ בְּנֵ֥י יִשְׂרָאֵֽל׃ ",
        "versenonikud": "ולפי העלת הענן מעל האהל ואחרי כן יסעו בני ישראל ובמקום אשר ישכן שם הענן שם יחנו בני ישראל "
    },
    {
        "bookchapter": "במדבר",
        "chapter": "ט",
        "versechapter": "יח",
        "bookseder": "במדבר",
        "seder": "ח",
        "verseseder": "מד",
        "parasha": "בהעלתך",
        "versenikud": "עַל־ פִּ֣י יְהוָ֗ה יִסְעוּ֙ בְּנֵ֣י יִשְׂרָאֵ֔ל וְעַל־ פִּ֥י יְהוָ֖ה יַחֲנ֑וּ כָּל־ יְמֵ֗י אֲשֶׁ֨ר יִשְׁכֹּ֧ן הֶעָנָ֛ן עַל־ הַמִּשְׁכָּ֖ן יַחֲנֽוּ׃ ",
        "versenonikud": "על פי יהוה יסעו בני ישראל ועל פי יהוה יחנו כל ימי אשר ישכן הענן על המשכן יחנו "
    },
    {
        "bookchapter": "במדבר",
        "chapter": "ט",
        "versechapter": "יט",
        "bookseder": "במדבר",
        "seder": "ח",
        "verseseder": "מה",
        "parasha": "בהעלתך",
        "versenikud": "וּבְהַאֲרִ֧יךְ הֶֽעָנָ֛ן עַל־ הַמִּשְׁכָּ֖ן יָמִ֣ים רַבִּ֑ים וְשָׁמְר֧וּ בְנֵי־ יִשְׂרָאֵ֛ל אֶת־ מִשְׁמֶ֥רֶת יְהוָ֖ה וְלֹ֥א יִסָּֽעוּ׃ ",
        "versenonikud": "ובהאריך הענן על המשכן ימים רבים ושמרו בני ישראל את משמרת יהוה ולא יסעו "
    },
    {
        "bookchapter": "במדבר",
        "chapter": "ט",
        "versechapter": "כ",
        "bookseder": "במדבר",
        "seder": "ח",
        "verseseder": "מו",
        "parasha": "בהעלתך",
        "versenikud": "וְיֵ֞שׁ אֲשֶׁ֨ר יִהְיֶ֧ה הֶֽעָנָ֛ן יָמִ֥ים מִסְפָּ֖ר עַל־ הַמִּשְׁכָּ֑ן עַל־ פִּ֤י יְהוָה֙ יַחֲנ֔וּ וְעַל־ פִּ֥י יְהוָ֖ה יִסָּֽעוּ׃ ",
        "versenonikud": "ויש אשר יהיה הענן ימים מספר על המשכן על פי יהוה יחנו ועל פי יהוה יסעו "
    },
    {
        "bookchapter": "במדבר",
        "chapter": "ט",
        "versechapter": "כא",
        "bookseder": "במדבר",
        "seder": "ח",
        "verseseder": "מז",
        "parasha": "בהעלתך",
        "versenikud": "וְיֵ֞שׁ אֲשֶׁר־ יִהְיֶ֤ה הֶֽעָנָן֙ מֵעֶ֣רֶב עַד־ בֹּ֔קֶר וְנַעֲלָ֧ה הֶֽעָנָ֛ן בַּבֹּ֖קֶר וְנָסָ֑עוּ א֚וֹ יוֹמָ֣ם וָלַ֔יְלָה וְנַעֲלָ֥ה הֶעָנָ֖ן וְנָסָֽעוּ׃ ",
        "versenonikud": "ויש אשר יהיה הענן מערב עד בקר ונעלה הענן בבקר ונסעו או יומם ולילה ונעלה הענן ונסעו "
    },
    {
        "bookchapter": "במדבר",
        "chapter": "ט",
        "versechapter": "כב",
        "bookseder": "במדבר",
        "seder": "ח",
        "verseseder": "מח",
        "parasha": "בהעלתך",
        "versenikud": "אֽוֹ־ יֹמַ֜יִם אוֹ־ חֹ֣דֶשׁ אוֹ־ יָמִ֗ים בְּהַאֲרִ֨יךְ הֶעָנָ֤ן עַל־ הַמִּשְׁכָּן֙ לִשְׁכֹּ֣ן עָלָ֔יו יַחֲנ֥וּ בְנֵֽי־ יִשְׂרָאֵ֖ל וְלֹ֣א יִסָּ֑עוּ וּבְהֵעָלֹת֖וֹ יִסָּֽעוּ׃ ",
        "versenonikud": "או ימים או חדש או ימים בהאריך הענן על המשכן לשכן עליו יחנו בני ישראל ולא יסעו ובהעלתו יסעו "
    },
    {
        "bookchapter": "במדבר",
        "chapter": "ט",
        "versechapter": "כג",
        "bookseder": "במדבר",
        "seder": "ח",
        "verseseder": "מט",
        "parasha": "בהעלתך",
        "versenikud": "עַל־ פִּ֤י יְהוָה֙ יַחֲנ֔וּ וְעַל־ פִּ֥י יְהוָ֖ה יִסָּ֑עוּ אֶת־ מִשְׁמֶ֤רֶת יְהוָה֙ שָׁמָ֔רוּ עַל־ פִּ֥י יְהוָ֖ה בְּיַד־ מֹשֶֽׁה׃ ",
        "versenonikud": "על פי יהוה יחנו ועל פי יהוה יסעו את משמרת יהוה שמרו על פי יהוה ביד משה "
    }
]