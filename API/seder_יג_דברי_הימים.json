[
    {
        "bookchapter": "דברי הימים ב",
        "chapter": "ה",
        "versechapter": "יד",
        "bookseder": "דברי הימים",
        "seder": "יג",
        "verseseder": "א",
        "versenikud": "וְלֹא־ יָֽכְל֧וּ הַכֹּהֲנִ֛ים לַעֲמ֥וֹד לְשָׁרֵ֖ת מִפְּנֵ֣י הֶעָנָ֑ן כִּֽי־ מָלֵ֥א כְבוֹד־ יְהוָ֖ה אֶת־ בֵּ֥ית הָאֱלֹהִֽים׃ ",
        "versenonikud": "ולא יכלו הכהנים לעמוד לשרת מפני הענן כי מלא כבוד יהוה את בית האלהים "
    },
    {
        "bookchapter": "דברי הימים ב",
        "chapter": "ו",
        "versechapter": "א",
        "bookseder": "דברי הימים",
        "seder": "יג",
        "verseseder": "ב",
        "versenikud": "אָ֖ז אָמַ֣ר שְׁלֹמֹ֑ה יְהוָ֣ה אָמַ֔ר לִשְׁכּ֖וֹן בָּעֲרָפֶֽל׃ ",
        "versenonikud": "אז אמר שלמה יהוה אמר לשכון בערפל "
    },
    {
        "bookchapter": "דברי הימים ב",
        "chapter": "ו",
        "versechapter": "ב",
        "bookseder": "דברי הימים",
        "seder": "יג",
        "verseseder": "ג",
        "versenikud": "וַֽאֲנִ֛י בָּנִ֥יתִי בֵית־ זְבֻ֖ל לָ֑ךְ וּמָכ֥וֹן לְשִׁבְתְּךָ֖ עוֹלָמִֽים׃ ",
        "versenonikud": "ואני בניתי בית זבל לך ומכון לשבתך עולמים "
    },
    {
        "bookchapter": "דברי הימים ב",
        "chapter": "ו",
        "versechapter": "ג",
        "bookseder": "דברי הימים",
        "seder": "יג",
        "verseseder": "ד",
        "versenikud": "וַיַּסֵּ֤ב הַמֶּ֙לֶךְ֙ אֶת־ פָּנָ֔יו וַיְבָ֕רֶךְ אֵ֖ת כָּל־ קְהַ֣ל יִשְׂרָאֵ֑ל וְכָל־ קְהַ֥ל יִשְׂרָאֵ֖ל עוֹמֵֽד׃ ",
        "versenonikud": "ויסב המלך את פניו ויברך את כל קהל ישראל וכל קהל ישראל עומד "
    },
    {
        "bookchapter": "דברי הימים ב",
        "chapter": "ו",
        "versechapter": "ד",
        "bookseder": "דברי הימים",
        "seder": "יג",
        "verseseder": "ה",
        "versenikud": "וַיֹּ֗אמֶר בָּר֤וּךְ יְהוָה֙ אֱלֹהֵ֣י יִשְׂרָאֵ֔ל אֲשֶׁר֙ דִּבֶּ֣ר בְּפִ֔יו אֵ֖ת דָּוִ֣יד אָבִ֑י וּבְיָדָ֥יו מִלֵּ֖א לֵאמֹֽר׃ ",
        "versenonikud": "ויאמר ברוך יהוה אלהי ישראל אשר דבר בפיו את דויד אבי ובידיו מלא לאמר "
    },
    {
        "bookchapter": "דברי הימים ב",
        "chapter": "ו",
        "versechapter": "ה",
        "bookseder": "דברי הימים",
        "seder": "יג",
        "verseseder": "ו",
        "versenikud": "מִן־ הַיּ֗וֹם אֲשֶׁ֨ר הוֹצֵ֣אתִי אֶת־ עַמִּי֮ מֵאֶ֣רֶץ מִצְרַיִם֒ לֹא־ בָחַ֣רְתִּֽי בְעִ֗יר מִכֹּל֙ שִׁבְטֵ֣י יִשְׂרָאֵ֔ל לִבְנ֣וֹת בַּ֔יִת לִהְי֥וֹת שְׁמִ֖י שָׁ֑ם וְלֹא־ בָחַ֣רְתִּֽי בְאִ֔ישׁ לִהְי֥וֹת נָגִ֖יד עַל־ עַמִּ֥י יִשְׂרָאֵֽל׃ ",
        "versenonikud": "מן היום אשר הוצאתי את עמי מארץ מצרים לא בחרתי בעיר מכל שבטי ישראל לבנות בית להיות שמי שם ולא בחרתי באיש להיות נגיד על עמי ישראל "
    },
    {
        "bookchapter": "דברי הימים ב",
        "chapter": "ו",
        "versechapter": "ו",
        "bookseder": "דברי הימים",
        "seder": "יג",
        "verseseder": "ז",
        "versenikud": "וָאֶבְחַר֙ בִּיר֣וּשָׁלִַ֔ם לִהְי֥וֹת שְׁמִ֖י שָׁ֑ם וָאֶבְחַ֣ר בְּדָוִ֔יד לִהְי֖וֹת עַל־ עַמִּ֥י יִשְׂרָאֵֽל׃ ",
        "versenonikud": "ואבחר בירושלם להיות שמי שם ואבחר בדויד להיות על עמי ישראל "
    },
    {
        "bookchapter": "דברי הימים ב",
        "chapter": "ו",
        "versechapter": "ז",
        "bookseder": "דברי הימים",
        "seder": "יג",
        "verseseder": "ח",
        "versenikud": "וַיְהִ֕י עִם־ לְבַ֖ב דָּוִ֣יד אָבִ֑י לִבְנ֣וֹת בַּ֔יִת לְשֵׁ֥ם יְהוָ֖ה אֱלֹהֵ֥י יִשְׂרָאֵֽל׃ ",
        "versenonikud": "ויהי עם לבב דויד אבי לבנות בית לשם יהוה אלהי ישראל "
    },
    {
        "bookchapter": "דברי הימים ב",
        "chapter": "ו",
        "versechapter": "ח",
        "bookseder": "דברי הימים",
        "seder": "יג",
        "verseseder": "ט",
        "versenikud": "וַיֹּ֤אמֶר יְהוָה֙ אֶל־ דָּוִ֣יד אָבִ֔י יַ֗עַן אֲשֶׁ֤ר הָיָה֙ עִם־ לְבָ֣בְךָ֔ לִבְנ֥וֹת בַּ֖יִת לִשְׁמִ֑י הֱ‍ֽטִיב֔וֹתָ כִּ֥י הָיָ֖ה עִם־ לְבָבֶֽךָ׃ ",
        "versenonikud": "ויאמר יהוה אל דויד אבי יען אשר היה עם לבבך לבנות בית לשמי הטיבות כי היה עם לבבך "
    },
    {
        "bookchapter": "דברי הימים ב",
        "chapter": "ו",
        "versechapter": "ט",
        "bookseder": "דברי הימים",
        "seder": "יג",
        "verseseder": "י",
        "versenikud": "רַ֣ק אַתָּ֔ה לֹ֥א תִבְנֶ֖ה הַבָּ֑יִת כִּ֤י בִנְךָ֙ הַיּוֹצֵ֣א מֵֽחֲלָצֶ֔יךָ הֽוּא־ יִבְנֶ֥ה הַבַּ֖יִת לִשְׁמִֽי׃ ",
        "versenonikud": "רק אתה לא תבנה הבית כי בנך היוצא מחלציך הוא יבנה הבית לשמי "
    },
    {
        "bookchapter": "דברי הימים ב",
        "chapter": "ו",
        "versechapter": "י",
        "bookseder": "דברי הימים",
        "seder": "יג",
        "verseseder": "יא",
        "versenikud": "וַיָּ֣קֶם יְהוָ֔ה אֶת־ דְּבָר֖וֹ אֲשֶׁ֣ר דִּבֵּ֑ר וָאָק֡וּם תַּחַת֩ דָּוִ֨יד אָבִ֜י וָאֵשֵׁ֣ב ׀ עַל־ כִּסֵּ֣א יִשְׂרָאֵ֗ל כַּאֲשֶׁר֙ דִּבֶּ֣ר יְהוָ֔ה וָאֶבְנֶ֣ה הַבַּ֔יִת לְשֵׁ֥ם יְהוָ֖ה אֱלֹהֵ֥י יִשְׂרָאֵֽל׃ ",
        "versenonikud": "ויקם יהוה את דברו אשר דבר ואקום תחת דויד אבי ואשב  על כסא ישראל כאשר דבר יהוה ואבנה הבית לשם יהוה אלהי ישראל "
    },
    {
        "bookchapter": "דברי הימים ב",
        "chapter": "ו",
        "versechapter": "יא",
        "bookseder": "דברי הימים",
        "seder": "יג",
        "verseseder": "יב",
        "versenikud": "וָאָשִׂ֥ים שָׁם֙ אֶת־ הָ֣אָר֔וֹן אֲשֶׁר־ שָׁ֖ם בְּרִ֣ית יְהוָ֑ה אֲשֶׁ֥ר כָּרַ֖ת עִם־ בְּנֵ֥י יִשְׂרָאֵֽל׃ ",
        "versenonikud": "ואשים שם את הארון אשר שם ברית יהוה אשר כרת עם בני ישראל "
    },
    {
        "bookchapter": "דברי הימים ב",
        "chapter": "ו",
        "versechapter": "יב",
        "bookseder": "דברי הימים",
        "seder": "יג",
        "verseseder": "יג",
        "versenikud": "וַֽיַּעֲמֹ֗ד לִפְנֵי֙ מִזְבַּ֣ח יְהוָ֔ה נֶ֖גֶד כָּל־ קְהַ֣ל יִשְׂרָאֵ֑ל וַיִּפְרֹ֖שׂ כַּפָּֽיו׃ ",
        "versenonikud": "ויעמד לפני מזבח יהוה נגד כל קהל ישראל ויפרש כפיו "
    },
    {
        "bookchapter": "דברי הימים ב",
        "chapter": "ו",
        "versechapter": "יג",
        "bookseder": "דברי הימים",
        "seder": "יג",
        "verseseder": "יד",
        "versenikud": "כִּֽי־ עָשָׂ֨ה שְׁלֹמֹ֜ה כִּיּ֣וֹר נְחֹ֗שֶׁת וַֽיִּתְּנֵהוּ֮ בְּת֣וֹךְ הָעֲזָרָה֒ חָמֵ֨שׁ אַמּ֜וֹת אָרְכּ֗וֹ וְחָמֵ֤שׁ אַמּוֹת֙ רָחְבּ֔וֹ וְאַמּ֥וֹת שָׁל֖וֹשׁ קוֹמָת֑וֹ וַיַּעֲמֹ֣ד עָלָ֗יו וַיִּבְרַ֤ךְ עַל־ בִּרְכָּיו֙ נֶ֚גֶד כָּל־ קְהַ֣ל יִשְׂרָאֵ֔ל וַיִּפְרֹ֥שׂ כַּפָּ֖יו הַשָּׁמָֽיְמָה׃ ",
        "versenonikud": "כי עשה שלמה כיור נחשת ויתנהו בתוך העזרה חמש אמות ארכו וחמש אמות רחבו ואמות שלוש קומתו ויעמד עליו ויברך על ברכיו נגד כל קהל ישראל ויפרש כפיו השמימה "
    },
    {
        "bookchapter": "דברי הימים ב",
        "chapter": "ו",
        "versechapter": "יד",
        "bookseder": "דברי הימים",
        "seder": "יג",
        "verseseder": "טו",
        "versenikud": "וַיֹּאמַ֗ר יְהוָ֞ה אֱלֹהֵ֤י יִשְׂרָאֵל֙ אֵין־ כָּמ֣וֹךָ אֱלֹהִ֔ים בַּשָּׁמַ֖יִם וּבָאָ֑רֶץ שֹׁמֵ֤ר הַבְּרִית֙ וְֽהַחֶ֔סֶד לַעֲבָדֶ֕יךָ הַהֹלְכִ֥ים לְפָנֶ֖יךָ בְּכָל־ לִבָּֽם׃ ",
        "versenonikud": "ויאמר יהוה אלהי ישראל אין כמוך אלהים בשמים ובארץ שמר הברית והחסד לעבדיך ההלכים לפניך בכל לבם "
    },
    {
        "bookchapter": "דברי הימים ב",
        "chapter": "ו",
        "versechapter": "טו",
        "bookseder": "דברי הימים",
        "seder": "יג",
        "verseseder": "טז",
        "versenikud": "אֲשֶׁ֣ר שָׁמַ֗רְתָּ לְעַבְדְּךָ֙ דָּוִ֣יד אָבִ֔י אֵ֥ת אֲשֶׁר־ דִּבַּ֖רְתָּ ל֑וֹ וַתְּדַבֵּ֥ר בְּפִ֛יךָ וּבְיָדְךָ֥ מִלֵּ֖אתָ כַּיּ֥וֹם הַזֶּֽה׃ ",
        "versenonikud": "אשר שמרת לעבדך דויד אבי את אשר דברת לו ותדבר בפיך ובידך מלאת כיום הזה "
    },
    {
        "bookchapter": "דברי הימים ב",
        "chapter": "ו",
        "versechapter": "טז",
        "bookseder": "דברי הימים",
        "seder": "יג",
        "verseseder": "יז",
        "versenikud": "וְעַתָּ֞ה יְהוָ֣ה ׀ אֱלֹהֵ֣י יִשְׂרָאֵ֗ל שְׁ֠מֹר לְעַבְדְּךָ֨ דָוִ֤יד אָבִי֙ אֵת֩ אֲשֶׁ֨ר דִּבַּ֤רְתָּ לּוֹ֙ לֵאמֹ֔ר לֹא־ יִכָּרֵ֨ת לְךָ֥ אִישׁ֙ מִלְּפָנַ֔י יוֹשֵׁ֖ב עַל־ כִּסֵּ֣א יִשְׂרָאֵ֑ל רַ֠ק אִם־ יִשְׁמְר֨וּ בָנֶ֜יךָ אֶת־ דַּרְכָּ֗ם לָלֶ֙כֶת֙ בְּת֣וֹרָתִ֔י כַּאֲשֶׁ֥ר הָלַ֖כְתָּ לְפָנָֽי׃ ",
        "versenonikud": "ועתה יהוה  אלהי ישראל שמר לעבדך דויד אבי את אשר דברת לו לאמר לא יכרת לך איש מלפני יושב על כסא ישראל רק אם ישמרו בניך את דרכם ללכת בתורתי כאשר הלכת לפני "
    },
    {
        "bookchapter": "דברי הימים ב",
        "chapter": "ו",
        "versechapter": "יז",
        "bookseder": "דברי הימים",
        "seder": "יג",
        "verseseder": "יח",
        "versenikud": "וְעַתָּ֕ה יְהוָ֖ה אֱלֹהֵ֣י יִשְׂרָאֵ֑ל יֵֽאָמֵן֙ דְּבָ֣רְךָ֔ אֲשֶׁ֥ר דִּבַּ֖רְתָּ לְעַבְדְּךָ֥ לְדָוִֽיד׃ ",
        "versenonikud": "ועתה יהוה אלהי ישראל יאמן דברך אשר דברת לעבדך לדויד "
    },
    {
        "bookchapter": "דברי הימים ב",
        "chapter": "ו",
        "versechapter": "יח",
        "bookseder": "דברי הימים",
        "seder": "יג",
        "verseseder": "יט",
        "versenikud": "כִּ֚י הַֽאֻמְנָ֔ם יֵשֵׁ֧ב אֱלֹהִ֛ים אֶת־ הָאָדָ֖ם עַל־ הָאָ֑רֶץ הִ֠נֵּה שָׁמַ֜יִם וּשְׁמֵ֤י הַשָּׁמַ֙יִם֙ לֹ֣א יְכַלְכְּל֔וּךָ אַ֕ף כִּֽי־ הַבַּ֥יִת הַזֶּ֖ה אֲשֶׁ֥ר בָּנִֽיתִי׃ ",
        "versenonikud": "כי האמנם ישב אלהים את האדם על הארץ הנה שמים ושמי השמים לא יכלכלוך אף כי הבית הזה אשר בניתי "
    },
    {
        "bookchapter": "דברי הימים ב",
        "chapter": "ו",
        "versechapter": "יט",
        "bookseder": "דברי הימים",
        "seder": "יג",
        "verseseder": "כ",
        "versenikud": "וּפָנִ֜יתָ אֶל־ תְּפִלַּ֧ת עַבְדְּךָ֛ וְאֶל־ תְּחִנָּת֖וֹ יְהוָ֣ה אֱלֹהָ֑י לִשְׁמֹ֤עַ אֶל־ הָרִנָּה֙ וְאֶל־ הַתְּפִלָּ֔ה אֲשֶׁ֥ר עַבְדְּךָ֖ מִתְפַּלֵּ֥ל לְפָנֶֽיךָ׃ ",
        "versenonikud": "ופנית אל תפלת עבדך ואל תחנתו יהוה אלהי לשמע אל הרנה ואל התפלה אשר עבדך מתפלל לפניך "
    },
    {
        "bookchapter": "דברי הימים ב",
        "chapter": "ו",
        "versechapter": "כ",
        "bookseder": "דברי הימים",
        "seder": "יג",
        "verseseder": "כא",
        "versenikud": "לִהְיוֹת֩ עֵינֶ֨יךָ פְתֻח֜וֹת אֶל־ הַבַּ֤יִת הַזֶּה֙ יוֹמָ֣ם וָלַ֔יְלָה אֶל־ הַ֨מָּק֔וֹם אֲשֶׁ֣ר אָמַ֔רְתָּ לָשׂ֥וּם שִׁמְךָ֖ שָׁ֑ם לִשְׁמ֙וֹעַ֙ אֶל־ הַתְּפִלָּ֔ה אֲשֶׁ֣ר יִתְפַּלֵּ֣ל עַבְדְּךָ֔ אֶל־ הַמָּק֖וֹם הַזֶּֽה׃ ",
        "versenonikud": "להיות עיניך פתחות אל הבית הזה יומם ולילה אל המקום אשר אמרת לשום שמך שם לשמוע אל התפלה אשר יתפלל עבדך אל המקום הזה "
    },
    {
        "bookchapter": "דברי הימים ב",
        "chapter": "ו",
        "versechapter": "כא",
        "bookseder": "דברי הימים",
        "seder": "יג",
        "verseseder": "כב",
        "versenikud": "וְשָׁ֨מַעְתָּ֜ אֶל־ תַּחֲנוּנֵ֤י עַבְדְּךָ֙ וְעַמְּךָ֣ יִשְׂרָאֵ֔ל אֲשֶׁ֥ר יִֽתְפַּֽלְל֖וּ אֶל־ הַמָּק֣וֹם הַזֶּ֑ה וְ֠אַתָּה תִּשְׁמַ֞ע מִמְּק֤וֹם שִׁבְתְּךָ֙ מִן־ הַשָּׁמַ֔יִם וְשָׁמַעְתָּ֖ וְסָלָֽחְתָּ׃ ",
        "versenonikud": "ושמעת אל תחנוני עבדך ועמך ישראל אשר יתפללו אל המקום הזה ואתה תשמע ממקום שבתך מן השמים ושמעת וסלחת "
    },
    {
        "bookchapter": "דברי הימים ב",
        "chapter": "ו",
        "versechapter": "כב",
        "bookseder": "דברי הימים",
        "seder": "יג",
        "verseseder": "כג",
        "versenikud": "אִם־ יֶחֱטָ֥א אִישׁ֙ לְרֵעֵ֔הוּ וְנָֽשָׁא־ ב֥וֹ אָלָ֖ה לְהַֽאֲלֹת֑וֹ וּבָ֗א אָלָ֛ה לִפְנֵ֥י מִֽזְבַּחֲךָ֖ בַּבַּ֥יִת הַזֶּֽה׃ ",
        "versenonikud": "אם יחטא איש לרעהו ונשא בו אלה להאלתו ובא אלה לפני מזבחך בבית הזה "
    },
    {
        "bookchapter": "דברי הימים ב",
        "chapter": "ו",
        "versechapter": "כג",
        "bookseder": "דברי הימים",
        "seder": "יג",
        "verseseder": "כד",
        "versenikud": "וְאַתָּ֣ה ׀ תִּשְׁמַ֣ע מִן־ הַשָּׁמַ֗יִם וְעָשִׂ֙יתָ֙ וְשָׁפַטְתָּ֣ אֶת־ עֲבָדֶ֔יךָ לְהָשִׁ֣יב לְרָשָׁ֔ע לָתֵ֥ת דַּרְכּ֖וֹ בְּרֹאשׁ֑וֹ וּלְהַצְדִּ֣יק צַדִּ֔יק לָ֥תֶת ל֖וֹ כְּצִדְקָתֽוֹ׃ ",
        "versenonikud": "ואתה  תשמע מן השמים ועשית ושפטת את עבדיך להשיב לרשע לתת דרכו בראשו ולהצדיק צדיק לתת לו כצדקתו "
    },
    {
        "bookchapter": "דברי הימים ב",
        "chapter": "ו",
        "versechapter": "כד",
        "bookseder": "דברי הימים",
        "seder": "יג",
        "verseseder": "כה",
        "versenikud": "וְֽאִם־ יִנָּגֵ֞ף עַמְּךָ֧ יִשְׂרָאֵ֛ל לִפְנֵ֥י אוֹיֵ֖ב כִּ֣י יֶֽחֶטְאוּ־ לָ֑ךְ וְשָׁ֙בוּ֙ וְהוֹד֣וּ אֶת־ שְׁמֶ֔ךָ וְהִתְפַּֽלְל֧וּ וְהִֽתְחַנְּנ֛וּ לְפָנֶ֖יךָ בַּבַּ֥יִת הַזֶּֽה׃ ",
        "versenonikud": "ואם ינגף עמך ישראל לפני אויב כי יחטאו לך ושבו והודו את שמך והתפללו והתחננו לפניך בבית הזה "
    },
    {
        "bookchapter": "דברי הימים ב",
        "chapter": "ו",
        "versechapter": "כה",
        "bookseder": "דברי הימים",
        "seder": "יג",
        "verseseder": "כו",
        "versenikud": "וְאַתָּה֙ תִּשְׁמַ֣ע מִן־ הַשָּׁמַ֔יִם וְסָ֣לַחְתָּ֔ לְחַטַּ֖את עַמְּךָ֣ יִשְׂרָאֵ֑ל וַהֲשֵׁיבוֹתָם֙ אֶל־ הָ֣אֲדָמָ֔ה אֲשֶׁר־ נָתַ֥תָּה לָהֶ֖ם וְלַאֲבֹתֵיהֶֽם׃ ",
        "versenonikud": "ואתה תשמע מן השמים וסלחת לחטאת עמך ישראל והשיבותם אל האדמה אשר נתתה להם ולאבתיהם "
    },
    {
        "bookchapter": "דברי הימים ב",
        "chapter": "ו",
        "versechapter": "כו",
        "bookseder": "דברי הימים",
        "seder": "יג",
        "verseseder": "כז",
        "versenikud": "בְּהֵעָצֵ֧ר הַשָּׁמַ֛יִם וְלֹֽא־ יִהְיֶ֥ה מָטָ֖ר כִּ֣י יֶֽחֶטְאוּ־ לָ֑ךְ וְהִֽתְפַּלְל֞וּ אֶל־ הַמָּק֤וֹם הַזֶּה֙ וְהוֹד֣וּ אֶת־ שְׁמֶ֔ךָ מֵחַטָּאתָ֥ם יְשׁוּב֖וּן כִּ֥י תַעֲנֵֽם׃ ",
        "versenonikud": "בהעצר השמים ולא יהיה מטר כי יחטאו לך והתפללו אל המקום הזה והודו את שמך מחטאתם ישובון כי תענם "
    },
    {
        "bookchapter": "דברי הימים ב",
        "chapter": "ו",
        "versechapter": "כז",
        "bookseder": "דברי הימים",
        "seder": "יג",
        "verseseder": "כח",
        "versenikud": "וְאַתָּ֣ה ׀ תִּשְׁמַ֣ע הַשָּׁמַ֗יִם וְסָ֨לַחְתָּ֜ לְחַטַּ֤את עֲבָדֶ֙יךָ֙ וְעַמְּךָ֣ יִשְׂרָאֵ֔ל כִּ֥י תוֹרֵ֛ם אֶל־ הַדֶּ֥רֶךְ הַטּוֹבָ֖ה אֲשֶׁ֣ר יֵֽלְכוּ־ בָ֑הּ וְנָתַתָּ֤ה מָטָר֙ עַֽל־ אַרְצְךָ֔ אֲשֶׁר־ נָתַ֥תָּה לְעַמְּךָ֖ לְנַחֲלָֽה׃ ",
        "versenonikud": "ואתה  תשמע השמים וסלחת לחטאת עבדיך ועמך ישראל כי תורם אל הדרך הטובה אשר ילכו בה ונתתה מטר על ארצך אשר נתתה לעמך לנחלה "
    },
    {
        "bookchapter": "דברי הימים ב",
        "chapter": "ו",
        "versechapter": "כח",
        "bookseder": "דברי הימים",
        "seder": "יג",
        "verseseder": "כט",
        "versenikud": "רָעָ֞ב כִּֽי־ יִהְיֶ֣ה בָאָ֗רֶץ דֶּ֣בֶר כִּֽי־ יִֽ֠הְיֶה שִׁדָּפ֨וֹן וְיֵרָק֜וֹן אַרְבֶּ֤ה וְחָסִיל֙ כִּ֣י יִהְיֶ֔ה כִּ֧י יָֽצַר־ ל֛וֹ אוֹיְבָ֖יו בְּאֶ֣רֶץ שְׁעָרָ֑יו כָּל־ נֶ֖גַע וְכָֽל־ מַחֲלָֽה׃ ",
        "versenonikud": "רעב כי יהיה בארץ דבר כי יהיה שדפון וירקון ארבה וחסיל כי יהיה כי יצר לו אויביו בארץ שעריו כל נגע וכל מחלה "
    },
    {
        "bookchapter": "דברי הימים ב",
        "chapter": "ו",
        "versechapter": "כט",
        "bookseder": "דברי הימים",
        "seder": "יג",
        "verseseder": "ל",
        "versenikud": "כָּל־ תְּפִלָּ֣ה כָל־ תְּחִנָּ֗ה אֲשֶׁ֤ר יִהְיֶה֙ לְכָל־ הָ֣אָדָ֔ם וּלְכֹ֖ל עַמְּךָ֣ יִשְׂרָאֵ֑ל אֲשֶׁ֣ר יֵדְע֗וּ אִ֤ישׁ נִגְעוֹ֙ וּמַכְאֹב֔וֹ וּפָרַ֥שׂ כַּפָּ֖יו אֶל־ הַבַּ֥יִת הַזֶּֽה׃ ",
        "versenonikud": "כל תפלה כל תחנה אשר יהיה לכל האדם ולכל עמך ישראל אשר ידעו איש נגעו ומכאבו ופרש כפיו אל הבית הזה "
    },
    {
        "bookchapter": "דברי הימים ב",
        "chapter": "ו",
        "versechapter": "ל",
        "bookseder": "דברי הימים",
        "seder": "יג",
        "verseseder": "לא",
        "versenikud": "וְ֠אַתָּה תִּשְׁמַ֨ע מִן־ הַשָּׁמַ֜יִם מְכ֤וֹן שִׁבְתֶּ֙ךָ֙ וְסָ֣לַחְתָּ֔ וְנָתַתָּ֤ה לָאִישׁ֙ כְּכָל־ דְּרָכָ֔יו אֲשֶׁ֥ר תֵּדַ֖ע אֶת־ לְבָב֑וֹ כִּ֤י אַתָּה֙ לְבַדְּךָ֣ יָדַ֔עְתָּ אֶת־ לְבַ֖ב בְּנֵ֥י הָאָדָֽם׃ ",
        "versenonikud": "ואתה תשמע מן השמים מכון שבתך וסלחת ונתתה לאיש ככל דרכיו אשר תדע את לבבו כי אתה לבדך ידעת את לבב בני האדם "
    },
    {
        "bookchapter": "דברי הימים ב",
        "chapter": "ו",
        "versechapter": "לא",
        "bookseder": "דברי הימים",
        "seder": "יג",
        "verseseder": "לב",
        "versenikud": "לְמַ֣עַן יִֽירָא֗וּךָ לָלֶ֙כֶת֙ בִּדְרָכֶ֔יךָ כָּל־ הַ֨יָּמִ֔ים אֲשֶׁר־ הֵ֥ם חַיִּ֖ים עַל־ פְּנֵ֣י הָאֲדָמָ֑ה אֲשֶׁ֥ר נָתַ֖תָּה לַאֲבֹתֵֽינוּ׃ ",
        "versenonikud": "למען ייראוך ללכת בדרכיך כל הימים אשר הם חיים על פני האדמה אשר נתתה לאבתינו "
    },
    {
        "bookchapter": "דברי הימים ב",
        "chapter": "ו",
        "versechapter": "לב",
        "bookseder": "דברי הימים",
        "seder": "יג",
        "verseseder": "לג",
        "versenikud": "וְגַ֣ם אֶל־ הַנָּכְרִ֗י אֲ֠שֶׁר לֹ֥א מֵעַמְּךָ֣ יִשְׂרָאֵל֮ הוּא֒ וּבָ֣א ׀ מֵאֶ֣רֶץ רְחוֹקָ֗ה לְמַ֨עַן שִׁמְךָ֤ הַגָּדוֹל֙ וְיָדְךָ֣ הַחֲזָקָ֔ה וּֽזְרֽוֹעֲךָ֖ הַנְּטוּיָ֑ה וּבָ֥אוּ וְהִֽתְפַּלְל֖וּ אֶל־ הַבַּ֥יִת הַזֶּֽה׃ ",
        "versenonikud": "וגם אל הנכרי אשר לא מעמך ישראל הוא ובא  מארץ רחוקה למען שמך הגדול וידך החזקה וזרועך הנטויה ובאו והתפללו אל הבית הזה "
    },
    {
        "bookchapter": "דברי הימים ב",
        "chapter": "ו",
        "versechapter": "לג",
        "bookseder": "דברי הימים",
        "seder": "יג",
        "verseseder": "לד",
        "versenikud": "וְאַתָּ֞ה תִּשְׁמַ֤ע מִן־ הַשָּׁמַ֙יִם֙ מִמְּכ֣וֹן שִׁבְתֶּ֔ךָ וְעָשִׂ֕יתָ כְּכֹ֛ל אֲשֶׁר־ יִקְרָ֥א אֵלֶ֖יךָ הַנָּכְרִ֑י לְמַ֣עַן יֵדְעוּ֩ כָל־ עַמֵּ֨י הָאָ֜רֶץ אֶת־ שְׁמֶ֗ךָ וּלְיִרְאָ֤ה אֹֽתְךָ֙ כְּעַמְּךָ֣ יִשְׂרָאֵ֔ל וְלָדַ֕עַת כִּֽי־ שִׁמְךָ֣ נִקְרָ֔א עַל־ הַבַּ֥יִת הַזֶּ֖ה אֲשֶׁ֥ר בָּנִֽיתִי׃ ",
        "versenonikud": "ואתה תשמע מן השמים ממכון שבתך ועשית ככל אשר יקרא אליך הנכרי למען ידעו כל עמי הארץ את שמך וליראה אתך כעמך ישראל ולדעת כי שמך נקרא על הבית הזה אשר בניתי "
    },
    {
        "bookchapter": "דברי הימים ב",
        "chapter": "ו",
        "versechapter": "לד",
        "bookseder": "דברי הימים",
        "seder": "יג",
        "verseseder": "לה",
        "versenikud": "כִּֽי־ יֵצֵ֨א עַמְּךָ֤ לַמִּלְחָמָה֙ עַל־ א֣וֹיְבָ֔יו בַּדֶּ֖רֶךְ אֲשֶׁ֣ר תִּשְׁלָחֵ֑ם וְהִתְפַּֽלְל֣וּ אֵלֶ֗יךָ דֶּ֣רֶךְ הָעִ֤יר הַזֹּאת֙ אֲשֶׁ֣ר בָּחַ֣רְתָּ בָּ֔הּ וְהַבַּ֖יִת אֲשֶׁר־ בָּנִ֥יתִי לִשְׁמֶֽךָ׃ ",
        "versenonikud": "כי יצא עמך למלחמה על אויביו בדרך אשר תשלחם והתפללו אליך דרך העיר הזאת אשר בחרת בה והבית אשר בניתי לשמך "
    },
    {
        "bookchapter": "דברי הימים ב",
        "chapter": "ו",
        "versechapter": "לה",
        "bookseder": "דברי הימים",
        "seder": "יג",
        "verseseder": "לו",
        "versenikud": "וְשָׁמַעְתָּ֙ מִן־ הַשָּׁמַ֔יִם אֶת־ תְּפִלָּתָ֖ם וְאֶת־ תְּחִנָּתָ֑ם וְעָשִׂ֖יתָ מִשְׁפָּטָֽם׃ ",
        "versenonikud": "ושמעת מן השמים את תפלתם ואת תחנתם ועשית משפטם "
    },
    {
        "bookchapter": "דברי הימים ב",
        "chapter": "ו",
        "versechapter": "לו",
        "bookseder": "דברי הימים",
        "seder": "יג",
        "verseseder": "לז",
        "versenikud": "כִּ֣י יֶחֶטְאוּ־ לָ֗ךְ כִּ֣י אֵ֤ין אָדָם֙ אֲשֶׁ֣ר לֹא־ יֶחֱטָ֔א וְאָנַפְתָּ֣ בָ֔ם וּנְתַתָּ֖ם לִפְנֵ֣י אוֹיֵ֑ב וְשָׁב֧וּם שׁוֹבֵיהֶ֛ם אֶל־ אֶ֥רֶץ רְחוֹקָ֖ה א֥וֹ קְרוֹבָֽה׃ ",
        "versenonikud": "כי יחטאו לך כי אין אדם אשר לא יחטא ואנפת בם ונתתם לפני אויב ושבום שוביהם אל ארץ רחוקה או קרובה "
    },
    {
        "bookchapter": "דברי הימים ב",
        "chapter": "ו",
        "versechapter": "לז",
        "bookseder": "דברי הימים",
        "seder": "יג",
        "verseseder": "לח",
        "versenikud": "וְהֵשִׁ֙יבוּ֙ אֶל־ לְבָבָ֔ם בָּאָ֖רֶץ אֲשֶׁ֣ר נִשְׁבּוּ־ שָׁ֑ם וְשָׁ֣בוּ ׀ וְהִֽתְחַנְּנ֣וּ אֵלֶ֗יךָ בְּאֶ֤רֶץ שִׁבְיָם֙ לֵאמֹ֔ר חָטָ֥אנוּ הֶעֱוִ֖ינוּ וְרָשָֽׁעְנוּ׃ ",
        "versenonikud": "והשיבו אל לבבם בארץ אשר נשבו שם ושבו  והתחננו אליך בארץ שבים לאמר חטאנו העוינו ורשענו "
    },
    {
        "bookchapter": "דברי הימים ב",
        "chapter": "ו",
        "versechapter": "לח",
        "bookseder": "דברי הימים",
        "seder": "יג",
        "verseseder": "לט",
        "versenikud": "וְשָׁ֣בוּ אֵלֶ֗יךָ בְּכָל־ לִבָּם֙ וּבְכָל־ נַפְשָׁ֔ם בְּאֶ֥רֶץ שִׁבְיָ֖ם אֲשֶׁר־ שָׁב֣וּ אֹתָ֑ם וְהִֽתְפַּֽלְל֗וּ דֶּ֤רֶךְ אַרְצָם֙ אֲשֶׁ֣ר נָתַ֣תָּה לַאֲבוֹתָ֔ם וְהָעִיר֙ אֲשֶׁ֣ר בָּחַ֔רְתָּ וְלַבַּ֖יִת אֲשֶׁר־ בָּנִ֥יתִי לִשְׁמֶֽךָ׃ ",
        "versenonikud": "ושבו אליך בכל לבם ובכל נפשם בארץ שבים אשר שבו אתם והתפללו דרך ארצם אשר נתתה לאבותם והעיר אשר בחרת ולבית אשר בניתי לשמך "
    },
    {
        "bookchapter": "דברי הימים ב",
        "chapter": "ו",
        "versechapter": "לט",
        "bookseder": "דברי הימים",
        "seder": "יג",
        "verseseder": "מ",
        "versenikud": "וְשָׁמַעְתָּ֨ מִן־ הַשָּׁמַ֜יִם מִמְּכ֣וֹן שִׁבְתְּךָ֗ אֶת־ תְּפִלָּתָם֙ וְאֶת־ תְּחִנֹּ֣תֵיהֶ֔ם וְעָשִׂ֖יתָ מִשְׁפָּטָ֑ם וְסָלַחְתָּ֥ לְעַמְּךָ֖ אֲשֶׁ֥ר חָֽטְאוּ־ לָֽךְ׃ ",
        "versenonikud": "ושמעת מן השמים ממכון שבתך את תפלתם ואת תחנתיהם ועשית משפטם וסלחת לעמך אשר חטאו לך "
    },
    {
        "bookchapter": "דברי הימים ב",
        "chapter": "ו",
        "versechapter": "מ",
        "bookseder": "דברי הימים",
        "seder": "יג",
        "verseseder": "מא",
        "versenikud": "עַתָּ֣ה אֱלֹהַ֗י יִֽהְיוּ־ נָ֤א עֵינֶ֙יךָ֙ פְּתֻח֔וֹת וְאָזְנֶ֖יךָ קַשֻּׁב֑וֹת לִתְפִלַּ֖ת הַמָּק֥וֹם הַזֶּֽה׃ ",
        "versenonikud": "עתה אלהי יהיו נא עיניך פתחות ואזניך קשבות לתפלת המקום הזה "
    },
    {
        "bookchapter": "דברי הימים ב",
        "chapter": "ו",
        "versechapter": "מא",
        "bookseder": "דברי הימים",
        "seder": "יג",
        "verseseder": "מב",
        "versenikud": "וְעַתָּ֗ה קוּמָ֞ה יְהוָ֤ה אֱלֹהִים֙ לְֽנוּחֶ֔ךָ אַתָּ֖ה וַאֲר֣וֹן עֻזֶּ֑ךָ כֹּהֲנֶ֜יךָ יְהוָ֤ה אֱלֹהִים֙ יִלְבְּשׁ֣וּ תְשׁוּעָ֔ה וַחֲסִידֶ֖יךָ יִשְׂמְח֥וּ בַטּֽוֹב׃ ",
        "versenonikud": "ועתה קומה יהוה אלהים לנוחך אתה וארון עזך כהניך יהוה אלהים ילבשו תשועה וחסידיך ישמחו בטוב "
    },
    {
        "bookchapter": "דברי הימים ב",
        "chapter": "ו",
        "versechapter": "מב",
        "bookseder": "דברי הימים",
        "seder": "יג",
        "verseseder": "מג",
        "versenikud": "יְהוָ֣ה אֱלֹהִ֔ים אַל־ תָּשֵׁ֖ב פְּנֵ֣י מְשִׁיחֶ֑יךָ זָכְרָ֕ה לְחַֽסְדֵ֖י דָּוִ֥יד עַבְדֶּֽךָ׃ ",
        "versenonikud": "יהוה אלהים אל תשב פני משיחיך זכרה לחסדי דויד עבדך "
    },
    {
        "bookchapter": "דברי הימים ב",
        "chapter": "ז",
        "versechapter": "א",
        "bookseder": "דברי הימים",
        "seder": "יג",
        "verseseder": "מד",
        "versenikud": "וּכְכַלּ֤וֹת שְׁלֹמֹה֙ לְהִתְפַּלֵּ֔ל וְהָאֵ֗שׁ יָֽרְדָה֙ מֵֽהַשָּׁמַ֔יִם וַתֹּ֥אכַל הָעֹלָ֖ה וְהַזְּבָחִ֑ים וּכְב֥וֹד יְהוָ֖ה מָלֵ֥א אֶת־ הַבָּֽיִת׃ ",
        "versenonikud": "וככלות שלמה להתפלל והאש ירדה מהשמים ותאכל העלה והזבחים וכבוד יהוה מלא את הבית "
    },
    {
        "bookchapter": "דברי הימים ב",
        "chapter": "ז",
        "versechapter": "ב",
        "bookseder": "דברי הימים",
        "seder": "יג",
        "verseseder": "מה",
        "versenikud": "וְלֹ֤א יָֽכְלוּ֙ הַכֹּ֣הֲנִ֔ים לָב֖וֹא אֶל־ בֵּ֣ית יְהוָ֑ה כִּֽי־ מָלֵ֥א כְבוֹד־ יְהוָ֖ה אֶת־ בֵּ֥ית יְהוָֽה׃ ",
        "versenonikud": "ולא יכלו הכהנים לבוא אל בית יהוה כי מלא כבוד יהוה את בית יהוה "
    },
    {
        "bookchapter": "דברי הימים ב",
        "chapter": "ז",
        "versechapter": "ג",
        "bookseder": "דברי הימים",
        "seder": "יג",
        "verseseder": "מו",
        "versenikud": "וְכֹ֣ל ׀ בְּנֵ֣י יִשְׂרָאֵ֗ל רֹאִים֙ בְּרֶ֣דֶת הָאֵ֔שׁ וּכְב֥וֹד יְהוָ֖ה עַל־ הַבָּ֑יִת וַיִּכְרְעוּ֩ אַפַּ֨יִם אַ֤רְצָה עַל־ הָרִֽצְפָה֙ וַיִּֽשְׁתַּֽחֲו֔וּ וְהוֹד֤וֹת לַיהוָה֙ כִּ֣י ט֔וֹב כִּ֥י לְעוֹלָ֖ם חַסְדּֽוֹ׃ ",
        "versenonikud": "וכל  בני ישראל ראים ברדת האש וכבוד יהוה על הבית ויכרעו אפים ארצה על הרצפה וישתחוו והודות ליהוה כי טוב כי לעולם חסדו "
    },
    {
        "bookchapter": "דברי הימים ב",
        "chapter": "ז",
        "versechapter": "ד",
        "bookseder": "דברי הימים",
        "seder": "יג",
        "verseseder": "מז",
        "versenikud": "וְהַמֶּ֖לֶךְ וְכָל־ הָעָ֑ם זֹבְחִ֥ים זֶ֖בַח לִפְנֵ֥י יְהוָֽה׃ ",
        "versenonikud": "והמלך וכל העם זבחים זבח לפני יהוה "
    },
    {
        "bookchapter": "דברי הימים ב",
        "chapter": "ז",
        "versechapter": "ה",
        "bookseder": "דברי הימים",
        "seder": "יג",
        "verseseder": "מח",
        "versenikud": "וַיִּזְבַּ֞ח הַמֶּ֣לֶךְ שְׁלֹמֹה֮ אֶת־ זֶ֣בַח הַבָּקָ֗ר עֶשְׂרִ֤ים וּשְׁנַ֙יִם֙ אֶ֔לֶף וְצֹ֕אן מֵאָ֥ה וְעֶשְׂרִ֖ים אָ֑לֶף וַֽיַּחְנְכוּ֙ אֶת־ בֵּ֣ית הָֽאֱלֹהִ֔ים הַמֶּ֖לֶךְ וְכָל־ הָעָֽם׃ ",
        "versenonikud": "ויזבח המלך שלמה את זבח הבקר עשרים ושנים אלף וצאן מאה ועשרים אלף ויחנכו את בית האלהים המלך וכל העם "
    },
    {
        "bookchapter": "דברי הימים ב",
        "chapter": "ז",
        "versechapter": "ו",
        "bookseder": "דברי הימים",
        "seder": "יג",
        "verseseder": "מט",
        "versenikud": "וְהַכֹּהֲנִ֞ים עַל־ מִשְׁמְרוֹתָ֣ם עֹמְדִ֗ים וְהַלְוִיִּ֞ם בִּכְלֵי־ שִׁ֤יר יְהוָה֙ אֲשֶׁ֨ר עָשָׂ֜ה דָּוִ֣יד הַמֶּ֗לֶךְ לְהֹד֤וֹת לַיהוָה֙ כִּֽי־ לְעוֹלָ֣ם חַסְדּ֔וֹ בְּהַלֵּ֥ל דָּוִ֖יד בְּיָדָ֑ם וְהַכֹּהֲנִים֙ מחצצרים מַחְצְרִ֣ים נֶגְדָּ֔ם וְכָל־ יִשְׂרָאֵ֖ל עֹמְדִֽים׃ ",
        "versenonikud": "והכהנים על משמרותם עמדים והלוים בכלי שיר יהוה אשר עשה דויד המלך להדות ליהוה כי לעולם חסדו בהלל דויד בידם והכהנים מחצצרים מחצרים נגדם וכל ישראל עמדים "
    },
    {
        "bookchapter": "דברי הימים ב",
        "chapter": "ז",
        "versechapter": "ז",
        "bookseder": "דברי הימים",
        "seder": "יג",
        "verseseder": "נ",
        "versenikud": "וַיְקַדֵּ֣שׁ שְׁלֹמֹ֗ה אֶת־ תּ֤וֹךְ הֶֽחָצֵר֙ אֲשֶׁר֙ לִפְנֵ֣י בֵית־ יְהוָ֔ה כִּֽי־ עָ֤שָׂה שָׁם֙ הָֽעֹל֔וֹת וְאֵ֖ת חֶלְבֵ֣י הַשְּׁלָמִ֑ים כִּֽי־ מִזְבַּ֤ח הַנְּחֹ֙שֶׁת֙ אֲשֶׁ֣ר עָשָׂ֣ה שְׁלֹמֹ֔ה לֹ֣א יָכ֗וֹל לְהָכִ֛יל אֶת־ הָעֹלָ֥ה וְאֶת־ הַמִּנְחָ֖ה וְאֶת־ הַחֲלָבִֽים׃ ",
        "versenonikud": "ויקדש שלמה את תוך החצר אשר לפני בית יהוה כי עשה שם העלות ואת חלבי השלמים כי מזבח הנחשת אשר עשה שלמה לא יכול להכיל את העלה ואת המנחה ואת החלבים "
    },
    {
        "bookchapter": "דברי הימים ב",
        "chapter": "ז",
        "versechapter": "ח",
        "bookseder": "דברי הימים",
        "seder": "יג",
        "verseseder": "נא",
        "versenikud": "וַיַּ֣עַשׂ שְׁלֹמֹ֣ה אֶת־ הֶ֠חָג בָּעֵ֨ת הַהִ֜יא שִׁבְעַ֤ת יָמִים֙ וְכָל־ יִשְׂרָאֵ֣ל עִמּ֔וֹ קָהָ֖ל גָּד֣וֹל מְאֹ֑ד מִלְּב֥וֹא חֲמָ֖ת עַד־ נַ֥חַל מִצְרָֽיִם׃ ",
        "versenonikud": "ויעש שלמה את החג בעת ההיא שבעת ימים וכל ישראל עמו קהל גדול מאד מלבוא חמת עד נחל מצרים "
    },
    {
        "bookchapter": "דברי הימים ב",
        "chapter": "ז",
        "versechapter": "ט",
        "bookseder": "דברי הימים",
        "seder": "יג",
        "verseseder": "נב",
        "versenikud": "וַֽיַּעֲשׂ֛וּ בַּיּ֥וֹם הַשְּׁמִינִ֖י עֲצָ֑רֶת כִּ֣י ׀ חֲנֻכַּ֣ת הַמִּזְבֵּ֗חַ עָשׂוּ֙ שִׁבְעַ֣ת יָמִ֔ים וְהֶחָ֖ג שִׁבְעַ֥ת יָמִֽים׃ ",
        "versenonikud": "ויעשו ביום השמיני עצרת כי  חנכת המזבח עשו שבעת ימים והחג שבעת ימים "
    },
    {
        "bookchapter": "דברי הימים ב",
        "chapter": "ז",
        "versechapter": "י",
        "bookseder": "דברי הימים",
        "seder": "יג",
        "verseseder": "נג",
        "versenikud": "וּבְי֨וֹם עֶשְׂרִ֤ים וּשְׁלֹשָׁה֙ לַחֹ֣דֶשׁ הַשְּׁבִיעִ֔י שִׁלַּ֥ח אֶת־ הָעָ֖ם לְאָהֳלֵיהֶ֑ם שְׂמֵחִים֙ וְט֣וֹבֵי לֵ֔ב עַל־ הַטּוֹבָ֗ה אֲשֶׁ֨ר עָשָׂ֤ה יְהוָה֙ לְדָוִ֣יד וְלִשְׁלֹמֹ֔ה וּלְיִשְׂרָאֵ֖ל עַמּֽוֹ׃ ",
        "versenonikud": "וביום עשרים ושלשה לחדש השביעי שלח את העם לאהליהם שמחים וטובי לב על הטובה אשר עשה יהוה לדויד ולשלמה ולישראל עמו "
    }
]