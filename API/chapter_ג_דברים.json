[
    {
        "bookchapter": "דברים",
        "chapter": "ג",
        "versechapter": "א",
        "bookseder": "דברים",
        "seder": "ג",
        "verseseder": "ח",
        "parasha": "דברים",
        "versenikud": "וַנֵּ֣פֶן וַנַּ֔עַל דֶּ֖רֶךְ הַבָּשָׁ֑ן וַיֵּצֵ֣א עוֹג֩ מֶֽלֶךְ־ הַבָּשָׁ֨ן לִקְרָאתֵ֜נוּ ה֧וּא וְכָל־ עַמּ֛וֹ לַמִּלְחָמָ֖ה אֶדְרֶֽעִי׃ ",
        "versenonikud": "ונפן ונעל דרך הבשן ויצא עוג מלך הבשן לקראתנו הוא וכל עמו למלחמה אדרעי "
    },
    {
        "bookchapter": "דברים",
        "chapter": "ג",
        "versechapter": "ב",
        "bookseder": "דברים",
        "seder": "ג",
        "verseseder": "ט",
        "parasha": "דברים",
        "versenikud": "וַיֹּ֨אמֶר יְהוָ֤ה אֵלַי֙ אַל־ תִּירָ֣א אֹת֔וֹ כִּ֣י בְיָדְךָ֞ נָתַ֧תִּי אֹת֛וֹ וְאֶת־ כָּל־ עַמּ֖וֹ וְאֶת־ אַרְצ֑וֹ וְעָשִׂ֣יתָ לּ֔וֹ כַּאֲשֶׁ֣ר עָשִׂ֗יתָ לְסִיחֹן֙ מֶ֣לֶךְ הָֽאֱמֹרִ֔י אֲשֶׁ֥ר יוֹשֵׁ֖ב בְּחֶשְׁבּֽוֹן׃ ",
        "versenonikud": "ויאמר יהוה אלי אל תירא אתו כי בידך נתתי אתו ואת כל עמו ואת ארצו ועשית לו כאשר עשית לסיחן מלך האמרי אשר יושב בחשבון "
    },
    {
        "bookchapter": "דברים",
        "chapter": "ג",
        "versechapter": "ג",
        "bookseder": "דברים",
        "seder": "ג",
        "verseseder": "י",
        "parasha": "דברים",
        "versenikud": "וַיִּתֵּן֩ יְהוָ֨ה אֱלֹהֵ֜ינוּ בְּיָדֵ֗נוּ גַּ֛ם אֶת־ ע֥וֹג מֶֽלֶךְ־ הַבָּשָׁ֖ן וְאֶת־ כָּל־ עַמּ֑וֹ וַנַּכֵּ֕הוּ עַד־ בִּלְתִּ֥י הִשְׁאִֽיר־ ל֖וֹ שָׂרִֽיד׃ ",
        "versenonikud": "ויתן יהוה אלהינו בידנו גם את עוג מלך הבשן ואת כל עמו ונכהו עד בלתי השאיר לו שריד "
    },
    {
        "bookchapter": "דברים",
        "chapter": "ג",
        "versechapter": "ד",
        "bookseder": "דברים",
        "seder": "ג",
        "verseseder": "יא",
        "parasha": "דברים",
        "versenikud": "וַנִּלְכֹּ֤ד אֶת־ כָּל־ עָרָיו֙ בָּעֵ֣ת הַהִ֔וא לֹ֤א הָֽיְתָה֙ קִרְיָ֔ה אֲשֶׁ֥ר לֹא־ לָקַ֖חְנוּ מֵֽאִתָּ֑ם שִׁשִּׁ֥ים עִיר֙ כָּל־ חֶ֣בֶל אַרְגֹּ֔ב מַמְלֶ֥כֶת ע֖וֹג בַּבָּשָֽׁן׃ ",
        "versenonikud": "ונלכד את כל עריו בעת ההוא לא היתה קריה אשר לא לקחנו מאתם ששים עיר כל חבל ארגב ממלכת עוג בבשן "
    },
    {
        "bookchapter": "דברים",
        "chapter": "ג",
        "versechapter": "ה",
        "bookseder": "דברים",
        "seder": "ג",
        "verseseder": "יב",
        "parasha": "דברים",
        "versenikud": "כָּל־ אֵ֜לֶּה עָרִ֧ים בְּצֻר֛וֹת חוֹמָ֥ה גְבֹהָ֖ה דְּלָתַ֣יִם וּבְרִ֑יחַ לְבַ֛ד מֵעָרֵ֥י הַפְּרָזִ֖י הַרְבֵּ֥ה מְאֹֽד׃ ",
        "versenonikud": "כל אלה ערים בצרות חומה גבהה דלתים ובריח לבד מערי הפרזי הרבה מאד "
    },
    {
        "bookchapter": "דברים",
        "chapter": "ג",
        "versechapter": "ו",
        "bookseder": "דברים",
        "seder": "ג",
        "verseseder": "יג",
        "parasha": "דברים",
        "versenikud": "וַנַּחֲרֵ֣ם אוֹתָ֔ם כַּאֲשֶׁ֣ר עָשִׂ֔ינוּ לְסִיחֹ֖ן מֶ֣לֶךְ חֶשְׁבּ֑וֹן הַחֲרֵם֙ כָּל־ עִ֣יר מְתִ֔ם הַנָּשִׁ֖ים וְהַטָּֽף׃ ",
        "versenonikud": "ונחרם אותם כאשר עשינו לסיחן מלך חשבון החרם כל עיר מתם הנשים והטף "
    },
    {
        "bookchapter": "דברים",
        "chapter": "ג",
        "versechapter": "ז",
        "bookseder": "דברים",
        "seder": "ג",
        "verseseder": "יד",
        "parasha": "דברים",
        "versenikud": "וְכָל־ הַבְּהֵמָ֛ה וּשְׁלַ֥ל הֶעָרִ֖ים בַּזּ֥וֹנוּ לָֽנוּ׃ ",
        "versenonikud": "וכל הבהמה ושלל הערים בזונו לנו "
    },
    {
        "bookchapter": "דברים",
        "chapter": "ג",
        "versechapter": "ח",
        "bookseder": "דברים",
        "seder": "ג",
        "verseseder": "טו",
        "parasha": "דברים",
        "versenikud": "וַנִּקַּ֞ח בָּעֵ֤ת הַהִוא֙ אֶת־ הָאָ֔רֶץ מִיַּ֗ד שְׁנֵי֙ מַלְכֵ֣י הָאֱמֹרִ֔י אֲשֶׁ֖ר בְּעֵ֣בֶר הַיַּרְדֵּ֑ן מִנַּ֥חַל אַרְנֹ֖ן עַד־ הַ֥ר חֶרְמֽוֹן׃ ",
        "versenonikud": "ונקח בעת ההוא את הארץ מיד שני מלכי האמרי אשר בעבר הירדן מנחל ארנן עד הר חרמון "
    },
    {
        "bookchapter": "דברים",
        "chapter": "ג",
        "versechapter": "ט",
        "bookseder": "דברים",
        "seder": "ג",
        "verseseder": "טז",
        "parasha": "דברים",
        "versenikud": "צִידֹנִ֛ים יִקְרְא֥וּ לְחֶרְמ֖וֹן שִׂרְיֹ֑ן וְהָ֣אֱמֹרִ֔י יִקְרְאוּ־ ל֖וֹ שְׂנִֽיר׃ ",
        "versenonikud": "צידנים יקראו לחרמון שרין והאמרי יקראו לו שניר "
    },
    {
        "bookchapter": "דברים",
        "chapter": "ג",
        "versechapter": "י",
        "bookseder": "דברים",
        "seder": "ג",
        "verseseder": "יז",
        "parasha": "דברים",
        "versenikud": "כֹּ֣ל ׀ עָרֵ֣י הַמִּישֹׁ֗ר וְכָל־ הַגִּלְעָד֙ וְכָל־ הַבָּשָׁ֔ן עַד־ סַלְכָ֖ה וְאֶדְרֶ֑עִי עָרֵ֛י מַמְלֶ֥כֶת ע֖וֹג בַּבָּשָֽׁן׃ ",
        "versenonikud": "כל  ערי המישר וכל הגלעד וכל הבשן עד סלכה ואדרעי ערי ממלכת עוג בבשן "
    },
    {
        "bookchapter": "דברים",
        "chapter": "ג",
        "versechapter": "יא",
        "bookseder": "דברים",
        "seder": "ג",
        "verseseder": "יח",
        "parasha": "דברים",
        "versenikud": "כִּ֣י רַק־ ע֞וֹג מֶ֣לֶךְ הַבָּשָׁ֗ן נִשְׁאַר֮ מִיֶּ֣תֶר הָרְפָאִים֒ הִנֵּ֤ה עַרְשׂוֹ֙ עֶ֣רֶשׂ בַּרְזֶ֔ל הֲלֹ֣ה הִ֔וא בְּרַבַּ֖ת בְּנֵ֣י עַמּ֑וֹן תֵּ֧שַׁע אַמּ֣וֹת אָרְכָּ֗הּ וְאַרְבַּ֥ע אַמּ֛וֹת רָחְבָּ֖הּ בְּאַמַּת־ אִֽישׁ׃ ",
        "versenonikud": "כי רק עוג מלך הבשן נשאר מיתר הרפאים הנה ערשו ערש ברזל הלה הוא ברבת בני עמון תשע אמות ארכה וארבע אמות רחבה באמת איש "
    },
    {
        "bookchapter": "דברים",
        "chapter": "ג",
        "versechapter": "יב",
        "bookseder": "דברים",
        "seder": "ג",
        "verseseder": "יט",
        "parasha": "דברים",
        "versenikud": "וְאֶת־ הָאָ֧רֶץ הַזֹּ֛את יָרַ֖שְׁנוּ בָּעֵ֣ת הַהִ֑וא מֵעֲרֹעֵ֞ר אֲשֶׁר־ עַל־ נַ֣חַל אַרְנֹ֗ן וַחֲצִ֤י הַֽר־ הַגִּלְעָד֙ וְעָרָ֔יו נָתַ֕תִּי לָרֻֽאוּבֵנִ֖י וְלַגָּדִֽי׃ ",
        "versenonikud": "ואת הארץ הזאת ירשנו בעת ההוא מערער אשר על נחל ארנן וחצי הר הגלעד ועריו נתתי לראובני ולגדי "
    },
    {
        "bookchapter": "דברים",
        "chapter": "ג",
        "versechapter": "יג",
        "bookseder": "דברים",
        "seder": "ג",
        "verseseder": "כ",
        "parasha": "דברים",
        "versenikud": "וְיֶ֨תֶר הַגִּלְעָ֤ד וְכָל־ הַבָּשָׁן֙ מַמְלֶ֣כֶת ע֔וֹג נָתַ֕תִּי לַחֲצִ֖י שֵׁ֣בֶט הַֽמְנַשֶּׁ֑ה כֹּ֣ל חֶ֤בֶל הָֽאַרְגֹּב֙ לְכָל־ הַבָּשָׁ֔ן הַה֥וּא יִקָּרֵ֖א אֶ֥רֶץ רְפָאִֽים׃ ",
        "versenonikud": "ויתר הגלעד וכל הבשן ממלכת עוג נתתי לחצי שבט המנשה כל חבל הארגב לכל הבשן ההוא יקרא ארץ רפאים "
    },
    {
        "bookchapter": "דברים",
        "chapter": "ג",
        "versechapter": "יד",
        "bookseder": "דברים",
        "seder": "ג",
        "verseseder": "כא",
        "parasha": "דברים",
        "versenikud": "יָאִ֣יר בֶּן־ מְנַשֶּׁ֗ה לָקַח֙ אֶת־ כָּל־ חֶ֣בֶל אַרְגֹּ֔ב עַד־ גְּב֥וּל הַגְּשׁוּרִ֖י וְהַמַּֽעֲכָתִ֑י וַיִּקְרָא֩ אֹתָ֨ם עַל־ שְׁמ֤וֹ אֶת־ הַבָּשָׁן֙ חַוֺּ֣ת יָאִ֔יר עַ֖ד הַיּ֥וֹם הַזֶּֽה׃ ",
        "versenonikud": "יאיר בן מנשה לקח את כל חבל ארגב עד גבול הגשורי והמעכתי ויקרא אתם על שמו את הבשן חות יאיר עד היום הזה "
    },
    {
        "bookchapter": "דברים",
        "chapter": "ג",
        "versechapter": "טו",
        "bookseder": "דברים",
        "seder": "ג",
        "verseseder": "כב",
        "parasha": "דברים",
        "versenikud": "וּלְמָכִ֖יר נָתַ֥תִּי אֶת־ הַגִּלְעָֽד׃ ",
        "versenonikud": "ולמכיר נתתי את הגלעד "
    },
    {
        "bookchapter": "דברים",
        "chapter": "ג",
        "versechapter": "טז",
        "bookseder": "דברים",
        "seder": "ג",
        "verseseder": "כג",
        "parasha": "דברים",
        "versenikud": "וְלָרֻאוּבֵנִ֨י וְלַגָּדִ֜י נָתַ֤תִּי מִן־ הַגִּלְעָד֙ וְעַד־ נַ֣חַל אַרְנֹ֔ן תּ֥וֹךְ הַנַּ֖חַל וּגְבֻ֑ל וְעַד֙ יַבֹּ֣ק הַנַּ֔חַל גְּב֖וּל בְּנֵ֥י עַמּֽוֹן׃ ",
        "versenonikud": "ולראובני ולגדי נתתי מן הגלעד ועד נחל ארנן תוך הנחל וגבל ועד יבק הנחל גבול בני עמון "
    },
    {
        "bookchapter": "דברים",
        "chapter": "ג",
        "versechapter": "יז",
        "bookseder": "דברים",
        "seder": "ג",
        "verseseder": "כד",
        "parasha": "דברים",
        "versenikud": "וְהָֽעֲרָבָ֖ה וְהַיַּרְדֵּ֣ן וּגְבֻ֑ל מִכִּנֶּ֗רֶת וְעַ֨ד יָ֤ם הָֽעֲרָבָה֙ יָ֣ם הַמֶּ֔לַח תַּ֛חַת אַשְׁדֹּ֥ת הַפִּסְגָּ֖ה מִזְרָֽחָה׃ ",
        "versenonikud": "והערבה והירדן וגבל מכנרת ועד ים הערבה ים המלח תחת אשדת הפסגה מזרחה "
    },
    {
        "bookchapter": "דברים",
        "chapter": "ג",
        "versechapter": "יח",
        "bookseder": "דברים",
        "seder": "ג",
        "verseseder": "כה",
        "parasha": "דברים",
        "versenikud": "וָאֲצַ֣ו אֶתְכֶ֔ם בָּעֵ֥ת הַהִ֖וא לֵאמֹ֑ר יְהוָ֣ה אֱלֹהֵיכֶ֗ם נָתַ֨ן לָכֶ֜ם אֶת־ הָאָ֤רֶץ הַזֹּאת֙ לְרִשְׁתָּ֔הּ חֲלוּצִ֣ים תַּֽעַבְר֗וּ לִפְנֵ֛י אֲחֵיכֶ֥ם בְּנֵֽי־ יִשְׂרָאֵ֖ל כָּל־ בְּנֵי־ חָֽיִל׃ ",
        "versenonikud": "ואצו אתכם בעת ההוא לאמר יהוה אלהיכם נתן לכם את הארץ הזאת לרשתה חלוצים תעברו לפני אחיכם בני ישראל כל בני חיל "
    },
    {
        "bookchapter": "דברים",
        "chapter": "ג",
        "versechapter": "יט",
        "bookseder": "דברים",
        "seder": "ג",
        "verseseder": "כו",
        "parasha": "דברים",
        "versenikud": "רַ֠ק נְשֵׁיכֶ֣ם וְטַפְּכֶם֮ וּמִקְנֵכֶם֒ יָדַ֕עְתִּי כִּֽי־ מִקְנֶ֥ה רַ֖ב לָכֶ֑ם יֵֽשְׁבוּ֙ בְּעָ֣רֵיכֶ֔ם אֲשֶׁ֥ר נָתַ֖תִּי לָכֶֽם׃ ",
        "versenonikud": "רק נשיכם וטפכם ומקנכם ידעתי כי מקנה רב לכם ישבו בעריכם אשר נתתי לכם "
    },
    {
        "bookchapter": "דברים",
        "chapter": "ג",
        "versechapter": "כ",
        "bookseder": "דברים",
        "seder": "ג",
        "verseseder": "כז",
        "parasha": "דברים",
        "versenikud": "עַ֠ד אֲשֶׁר־ יָנִ֨יחַ יְהוָ֥ה ׀ לַֽאֲחֵיכֶם֮ כָּכֶם֒ וְיָרְשׁ֣וּ גַם־ הֵ֔ם אֶת־ הָאָ֕רֶץ אֲשֶׁ֨ר יְהוָ֧ה אֱלֹהֵיכֶ֛ם נֹתֵ֥ן לָהֶ֖ם בְּעֵ֣בֶר הַיַּרְדֵּ֑ן וְשַׁבְתֶּ֗ם אִ֚ישׁ לִֽירֻשָּׁת֔וֹ אֲשֶׁ֥ר נָתַ֖תִּי לָכֶֽם׃ ",
        "versenonikud": "עד אשר יניח יהוה  לאחיכם ככם וירשו גם הם את הארץ אשר יהוה אלהיכם נתן להם בעבר הירדן ושבתם איש לירשתו אשר נתתי לכם "
    },
    {
        "bookchapter": "דברים",
        "chapter": "ג",
        "versechapter": "כא",
        "bookseder": "דברים",
        "seder": "ג",
        "verseseder": "כח",
        "parasha": "דברים",
        "versenikud": "וְאֶת־ יְהוֹשׁ֣וּעַ צִוֵּ֔יתִי בָּעֵ֥ת הַהִ֖וא לֵאמֹ֑ר עֵינֶ֣יךָ הָרֹאֹ֗ת אֵת֩ כָּל־ אֲשֶׁ֨ר עָשָׂ֜ה יְהוָ֤ה אֱלֹהֵיכֶם֙ לִשְׁנֵי֙ הַמְּלָכִ֣ים הָאֵ֔לֶּה כֵּֽן־ יַעֲשֶׂ֤ה יְהוָה֙ לְכָל־ הַמַּמְלָכ֔וֹת אֲשֶׁ֥ר אַתָּ֖ה עֹבֵ֥ר שָֽׁמָּה׃ ",
        "versenonikud": "ואת יהושוע צויתי בעת ההוא לאמר עיניך הראת את כל אשר עשה יהוה אלהיכם לשני המלכים האלה כן יעשה יהוה לכל הממלכות אשר אתה עבר שמה "
    },
    {
        "bookchapter": "דברים",
        "chapter": "ג",
        "versechapter": "כב",
        "bookseder": "דברים",
        "seder": "ג",
        "verseseder": "כט",
        "parasha": "דברים",
        "versenikud": "לֹ֖א תְִּירָא֑וּם כִּ֚י יְהוָ֣ה אֱלֹֽהֵיכֶ֔ם ה֖וּא הַנִּלְחָ֥ם לָכֶֽם׃ ",
        "versenonikud": "לא תיראום כי יהוה אלהיכם הוא הנלחם לכם "
    },
    {
        "bookchapter": "דברים",
        "chapter": "ג",
        "versechapter": "כג",
        "bookseder": "דברים",
        "seder": "ד",
        "verseseder": "א",
        "parasha": "ואתחנן",
        "versenikud": "וָאֶתְחַנַּ֖ן אֶל־ יְהוָ֑ה בָּעֵ֥ת הַהִ֖וא לֵאמֹֽר׃ ",
        "versenonikud": "ואתחנן אל יהוה בעת ההוא לאמר "
    },
    {
        "bookchapter": "דברים",
        "chapter": "ג",
        "versechapter": "כד",
        "bookseder": "דברים",
        "seder": "ד",
        "verseseder": "ב",
        "parasha": "ואתחנן",
        "versenikud": "אֲדֹנָ֣י יְהוִ֗ה אַתָּ֤ה הַֽחִלּ֙וֹתָ֙ לְהַרְא֣וֹת אֶֽת־ עַבְדְּךָ֔ אֶ֨ת־ גָּדְלְךָ֔ וְאֶת־ יָדְךָ֖ הַחֲזָקָ֑ה אֲשֶׁ֤ר מִי־ אֵל֙ בַּשָּׁמַ֣יִם וּבָאָ֔רֶץ אֲשֶׁר־ יַעֲשֶׂ֥ה כְמַעֲשֶׂ֖יךָ וְכִגְבוּרֹתֶֽךָ׃ ",
        "versenonikud": "אדני יהוה אתה החלות להראות את עבדך את גדלך ואת ידך החזקה אשר מי אל בשמים ובארץ אשר יעשה כמעשיך וכגבורתך "
    },
    {
        "bookchapter": "דברים",
        "chapter": "ג",
        "versechapter": "כה",
        "bookseder": "דברים",
        "seder": "ד",
        "verseseder": "ג",
        "parasha": "ואתחנן",
        "versenikud": "אֶעְבְּרָה־ נָּ֗א וְאֶרְאֶה֙ אֶת־ הָאָ֣רֶץ הַטּוֹבָ֔ה אֲשֶׁ֖ר בְּעֵ֣בֶר הַיַּרְדֵּ֑ן הָהָ֥ר הַטּ֛וֹב הַזֶּ֖ה וְהַלְּבָנֽוֹן׃ ",
        "versenonikud": "אעברה נא ואראה את הארץ הטובה אשר בעבר הירדן ההר הטוב הזה והלבנון "
    },
    {
        "bookchapter": "דברים",
        "chapter": "ג",
        "versechapter": "כו",
        "bookseder": "דברים",
        "seder": "ד",
        "verseseder": "ד",
        "parasha": "ואתחנן",
        "versenikud": "וַיִּתְעַבֵּ֨ר יְהוָ֥ה בִּי֙ לְמַ֣עַנְכֶ֔ם וְלֹ֥א שָׁמַ֖ע אֵלָ֑י וַיֹּ֨אמֶר יְהוָ֤ה אֵלַי֙ רַב־ לָ֔ךְ אַל־ תּ֗וֹסֶף דַּבֵּ֥ר אֵלַ֛י ע֖וֹד בַּדָּבָ֥ר הַזֶּֽה׃ ",
        "versenonikud": "ויתעבר יהוה בי למענכם ולא שמע אלי ויאמר יהוה אלי רב לך אל תוסף דבר אלי עוד בדבר הזה "
    },
    {
        "bookchapter": "דברים",
        "chapter": "ג",
        "versechapter": "כז",
        "bookseder": "דברים",
        "seder": "ד",
        "verseseder": "ה",
        "parasha": "ואתחנן",
        "versenikud": "עֲלֵ֣ה ׀ רֹ֣אשׁ הַפִּסְגָּ֗ה וְשָׂ֥א עֵינֶ֛יךָ יָ֧מָּה וְצָפֹ֛נָה וְתֵימָ֥נָה וּמִזְרָ֖חָה וּרְאֵ֣ה בְעֵינֶ֑יךָ כִּי־ לֹ֥א תַעֲבֹ֖ר אֶת־ הַיַּרְדֵּ֥ן הַזֶּֽה׃ ",
        "versenonikud": "עלה  ראש הפסגה ושא עיניך ימה וצפנה ותימנה ומזרחה וראה בעיניך כי לא תעבר את הירדן הזה "
    },
    {
        "bookchapter": "דברים",
        "chapter": "ג",
        "versechapter": "כח",
        "bookseder": "דברים",
        "seder": "ד",
        "verseseder": "ו",
        "parasha": "ואתחנן",
        "versenikud": "וְצַ֥ו אֶת־ יְהוֹשֻׁ֖עַ וְחַזְּקֵ֣הוּ וְאַמְּצֵ֑הוּ כִּי־ ה֣וּא יַעֲבֹ֗ר לִפְנֵי֙ הָעָ֣ם הַזֶּ֔ה וְהוּא֙ יַנְחִ֣יל אוֹתָ֔ם אֶת־ הָאָ֖רֶץ אֲשֶׁ֥ר תִּרְאֶֽה׃ ",
        "versenonikud": "וצו את יהושע וחזקהו ואמצהו כי הוא יעבר לפני העם הזה והוא ינחיל אותם את הארץ אשר תראה "
    },
    {
        "bookchapter": "דברים",
        "chapter": "ג",
        "versechapter": "כט",
        "bookseder": "דברים",
        "seder": "ד",
        "verseseder": "ז",
        "parasha": "ואתחנן",
        "versenikud": "וַנֵּ֣שֶׁב בַּגָּ֔יְא מ֖וּל בֵּ֥ית פְּעֽוֹר׃ ",
        "versenonikud": "ונשב בגיא מול בית פעור "
    }
]