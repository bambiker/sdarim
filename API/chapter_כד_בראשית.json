[
    {
        "bookchapter": "בראשית",
        "chapter": "כד",
        "versechapter": "א",
        "bookseder": "בראשית",
        "seder": "כ",
        "verseseder": "א",
        "parasha": "חיי שרה",
        "versenikud": "וְאַבְרָהָ֣ם זָקֵ֔ן בָּ֖א בַּיָּמִ֑ים וַֽיהוָ֛ה בֵּרַ֥ךְ אֶת־ אַבְרָהָ֖ם בַּכֹּֽל׃ ",
        "versenonikud": "ואברהם זקן בא בימים ויהוה ברך את אברהם בכל "
    },
    {
        "bookchapter": "בראשית",
        "chapter": "כד",
        "versechapter": "ב",
        "bookseder": "בראשית",
        "seder": "כ",
        "verseseder": "ב",
        "parasha": "חיי שרה",
        "versenikud": "וַיֹּ֣אמֶר אַבְרָהָ֗ם אֶל־ עַבְדּוֹ֙ זְקַ֣ן בֵּית֔וֹ הַמֹּשֵׁ֖ל בְּכָל־ אֲשֶׁר־ ל֑וֹ שִֽׂים־ נָ֥א יָדְךָ֖ תַּ֥חַת יְרֵכִֽי׃ ",
        "versenonikud": "ויאמר אברהם אל עבדו זקן ביתו המשל בכל אשר לו שים נא ידך תחת ירכי "
    },
    {
        "bookchapter": "בראשית",
        "chapter": "כד",
        "versechapter": "ג",
        "bookseder": "בראשית",
        "seder": "כ",
        "verseseder": "ג",
        "parasha": "חיי שרה",
        "versenikud": "וְאַשְׁבִּ֣יעֲךָ֔ בַּֽיהוָה֙ אֱלֹהֵ֣י הַשָּׁמַ֔יִם וֵֽאלֹהֵ֖י הָאָ֑רֶץ אֲשֶׁ֨ר לֹֽא־ תִקַּ֤ח אִשָּׁה֙ לִבְנִ֔י מִבְּנוֹת֙ הַֽכְּנַעֲנִ֔י אֲשֶׁ֥ר אָנֹכִ֖י יוֹשֵׁ֥ב בְּקִרְבּֽוֹ׃ ",
        "versenonikud": "ואשביעך ביהוה אלהי השמים ואלהי הארץ אשר לא תקח אשה לבני מבנות הכנעני אשר אנכי יושב בקרבו "
    },
    {
        "bookchapter": "בראשית",
        "chapter": "כד",
        "versechapter": "ד",
        "bookseder": "בראשית",
        "seder": "כ",
        "verseseder": "ד",
        "parasha": "חיי שרה",
        "versenikud": "כִּ֧י אֶל־ אַרְצִ֛י וְאֶל־ מוֹלַדְתִּ֖י תֵּלֵ֑ךְ וְלָקַחְתָּ֥ אִשָּׁ֖ה לִבְנִ֥י לְיִצְחָֽק׃ ",
        "versenonikud": "כי אל ארצי ואל מולדתי תלך ולקחת אשה לבני ליצחק "
    },
    {
        "bookchapter": "בראשית",
        "chapter": "כד",
        "versechapter": "ה",
        "bookseder": "בראשית",
        "seder": "כ",
        "verseseder": "ה",
        "parasha": "חיי שרה",
        "versenikud": "וַיֹּ֤אמֶר אֵלָיו֙ הָעֶ֔בֶד אוּלַי֙ לֹא־ תֹאבֶ֣ה הָֽאִשָּׁ֔ה לָלֶ֥כֶת אַחֲרַ֖י אֶל־ הָאָ֣רֶץ הַזֹּ֑את הֶֽהָשֵׁ֤ב אָשִׁיב֙ אֶת־ בִּנְךָ֔ אֶל־ הָאָ֖רֶץ אֲשֶׁר־ יָצָ֥אתָ מִשָּֽׁם׃ ",
        "versenonikud": "ויאמר אליו העבד אולי לא תאבה האשה ללכת אחרי אל הארץ הזאת ההשב אשיב את בנך אל הארץ אשר יצאת משם "
    },
    {
        "bookchapter": "בראשית",
        "chapter": "כד",
        "versechapter": "ו",
        "bookseder": "בראשית",
        "seder": "כ",
        "verseseder": "ו",
        "parasha": "חיי שרה",
        "versenikud": "וַיֹּ֥אמֶר אֵלָ֖יו אַבְרָהָ֑ם הִשָּׁ֣מֶר לְךָ֔ פֶּן־ תָּשִׁ֥יב אֶת־ בְּנִ֖י שָֽׁמָּה׃ ",
        "versenonikud": "ויאמר אליו אברהם השמר לך פן תשיב את בני שמה "
    },
    {
        "bookchapter": "בראשית",
        "chapter": "כד",
        "versechapter": "ז",
        "bookseder": "בראשית",
        "seder": "כ",
        "verseseder": "ז",
        "parasha": "חיי שרה",
        "versenikud": "יְהוָ֣ה ׀ אֱלֹהֵ֣י הַשָּׁמַ֗יִם אֲשֶׁ֨ר לְקָחַ֜נִי מִבֵּ֣ית אָבִי֮ וּמֵאֶ֣רֶץ מֽוֹלַדְתִּי֒ וַאֲשֶׁ֨ר דִּבֶּר־ לִ֜י וַאֲשֶׁ֤ר נִֽשְׁבַּֽע־ לִי֙ לֵאמֹ֔ר לְזַ֨רְעֲךָ֔ אֶתֵּ֖ן אֶת־ הָאָ֣רֶץ הַזֹּ֑את ה֗וּא יִשְׁלַ֤ח מַלְאָכוֹ֙ לְפָנֶ֔יךָ וְלָקַחְתָּ֥ אִשָּׁ֛ה לִבְנִ֖י מִשָּֽׁם׃ ",
        "versenonikud": "יהוה  אלהי השמים אשר לקחני מבית אבי ומארץ מולדתי ואשר דבר לי ואשר נשבע לי לאמר לזרעך אתן את הארץ הזאת הוא ישלח מלאכו לפניך ולקחת אשה לבני משם "
    },
    {
        "bookchapter": "בראשית",
        "chapter": "כד",
        "versechapter": "ח",
        "bookseder": "בראשית",
        "seder": "כ",
        "verseseder": "ח",
        "parasha": "חיי שרה",
        "versenikud": "וְאִם־ לֹ֨א תֹאבֶ֤ה הָֽאִשָּׁה֙ לָלֶ֣כֶת אַחֲרֶ֔יךָ וְנִקִּ֕יתָ מִשְּׁבֻעָתִ֖י זֹ֑את רַ֣ק אֶת־ בְּנִ֔י לֹ֥א תָשֵׁ֖ב שָֽׁמָּה׃ ",
        "versenonikud": "ואם לא תאבה האשה ללכת אחריך ונקית משבעתי זאת רק את בני לא תשב שמה "
    },
    {
        "bookchapter": "בראשית",
        "chapter": "כד",
        "versechapter": "ט",
        "bookseder": "בראשית",
        "seder": "כ",
        "verseseder": "ט",
        "parasha": "חיי שרה",
        "versenikud": "וַיָּ֤שֶׂם הָעֶ֙בֶד֙ אֶת־ יָד֔וֹ תַּ֛חַת יֶ֥רֶךְ אַבְרָהָ֖ם אֲדֹנָ֑יו וַיִּשָּׁ֣בַֽע ל֔וֹ עַל־ הַדָּבָ֖ר הַזֶּֽה׃ ",
        "versenonikud": "וישם העבד את ידו תחת ירך אברהם אדניו וישבע לו על הדבר הזה "
    },
    {
        "bookchapter": "בראשית",
        "chapter": "כד",
        "versechapter": "י",
        "bookseder": "בראשית",
        "seder": "כ",
        "verseseder": "י",
        "parasha": "חיי שרה",
        "versenikud": "וַיִּקַּ֣ח הָ֠עֶבֶד עֲשָׂרָ֨ה גְמַלִּ֜ים מִגְּמַלֵּ֤י אֲדֹנָיו֙ וַיֵּ֔לֶךְ וְכָל־ ט֥וּב אֲדֹנָ֖יו בְּיָד֑וֹ וַיָּ֗קָם וַיֵּ֛לֶךְ אֶל־ אֲרַ֥ם נַֽהֲרַ֖יִם אֶל־ עִ֥יר נָחֽוֹר׃ ",
        "versenonikud": "ויקח העבד עשרה גמלים מגמלי אדניו וילך וכל טוב אדניו בידו ויקם וילך אל ארם נהרים אל עיר נחור "
    },
    {
        "bookchapter": "בראשית",
        "chapter": "כד",
        "versechapter": "יא",
        "bookseder": "בראשית",
        "seder": "כ",
        "verseseder": "יא",
        "parasha": "חיי שרה",
        "versenikud": "וַיַּבְרֵ֧ךְ הַגְּמַלִּ֛ים מִח֥וּץ לָעִ֖יר אֶל־ בְּאֵ֣ר הַמָּ֑יִם לְעֵ֣ת עֶ֔רֶב לְעֵ֖ת צֵ֥את הַשֹּׁאֲבֹֽת׃ ",
        "versenonikud": "ויברך הגמלים מחוץ לעיר אל באר המים לעת ערב לעת צאת השאבת "
    },
    {
        "bookchapter": "בראשית",
        "chapter": "כד",
        "versechapter": "יב",
        "bookseder": "בראשית",
        "seder": "כ",
        "verseseder": "יב",
        "parasha": "חיי שרה",
        "versenikud": "וַיֹּאמַ֓ר ׀ יְהוָ֗ה אֱלֹהֵי֙ אֲדֹנִ֣י אַבְרָהָ֔ם הַקְרֵה־ נָ֥א לְפָנַ֖י הַיּ֑וֹם וַעֲשֵׂה־ חֶ֕סֶד עִ֖ם אֲדֹנִ֥י אַבְרָהָֽם׃ ",
        "versenonikud": "ויאמר  יהוה אלהי אדני אברהם הקרה נא לפני היום ועשה חסד עם אדני אברהם "
    },
    {
        "bookchapter": "בראשית",
        "chapter": "כד",
        "versechapter": "יג",
        "bookseder": "בראשית",
        "seder": "כ",
        "verseseder": "יג",
        "parasha": "חיי שרה",
        "versenikud": "הִנֵּ֛ה אָנֹכִ֥י נִצָּ֖ב עַל־ עֵ֣ין הַמָּ֑יִם וּבְנוֹת֙ אַנְשֵׁ֣י הָעִ֔יר יֹצְאֹ֖ת לִשְׁאֹ֥ב מָֽיִם׃ ",
        "versenonikud": "הנה אנכי נצב על עין המים ובנות אנשי העיר יצאת לשאב מים "
    },
    {
        "bookchapter": "בראשית",
        "chapter": "כד",
        "versechapter": "יד",
        "bookseder": "בראשית",
        "seder": "כ",
        "verseseder": "יד",
        "parasha": "חיי שרה",
        "versenikud": "וְהָיָ֣ה הַֽנַּעֲרָ֗ אֲשֶׁ֨ר אֹמַ֤ר אֵלֶ֙יהָ֙ הַטִּי־ נָ֤א כַדֵּךְ֙ וְאֶשְׁתֶּ֔ה וְאָמְרָ֣ה שְׁתֵ֔ה וְגַם־ גְּמַלֶּ֖יךָ אַשְׁקֶ֑ה אֹתָ֤הּ הֹכַ֙חְתָּ֙ לְעַבְדְּךָ֣ לְיִצְחָ֔ק וּבָ֣הּ אֵדַ֔ע כִּי־ עָשִׂ֥יתָ חֶ֖סֶד עִם־ אֲדֹנִֽי׃ ",
        "versenonikud": "והיה הנער אשר אמר אליה הטי נא כדך ואשתה ואמרה שתה וגם גמליך אשקה אתה הכחת לעבדך ליצחק ובה אדע כי עשית חסד עם אדני "
    },
    {
        "bookchapter": "בראשית",
        "chapter": "כד",
        "versechapter": "טו",
        "bookseder": "בראשית",
        "seder": "כ",
        "verseseder": "טו",
        "parasha": "חיי שרה",
        "versenikud": "וַֽיְהִי־ ה֗וּא טֶרֶם֮ כִּלָּ֣ה לְדַבֵּר֒ וְהִנֵּ֧ה רִבְקָ֣ה יֹצֵ֗את אֲשֶׁ֤ר יֻלְּדָה֙ לִבְתוּאֵ֣ל בֶּן־ מִלְכָּ֔ה אֵ֥שֶׁת נָח֖וֹר אֲחִ֣י אַבְרָהָ֑ם וְכַדָּ֖הּ עַל־ שִׁכְמָֽהּ׃ ",
        "versenonikud": "ויהי הוא טרם כלה לדבר והנה רבקה יצאת אשר ילדה לבתואל בן מלכה אשת נחור אחי אברהם וכדה על שכמה "
    },
    {
        "bookchapter": "בראשית",
        "chapter": "כד",
        "versechapter": "טז",
        "bookseder": "בראשית",
        "seder": "כ",
        "verseseder": "טז",
        "parasha": "חיי שרה",
        "versenikud": "וְהַֽנַּעֲרָ֗ טֹבַ֤ת מַרְאֶה֙ מְאֹ֔ד בְּתוּלָ֕ה וְאִ֖ישׁ לֹ֣א יְדָעָ֑הּ וַתֵּ֣רֶד הָעַ֔יְנָה וַתְּמַלֵּ֥א כַדָּ֖הּ וַתָּֽעַל׃ ",
        "versenonikud": "והנער טבת מראה מאד בתולה ואיש לא ידעה ותרד העינה ותמלא כדה ותעל "
    },
    {
        "bookchapter": "בראשית",
        "chapter": "כד",
        "versechapter": "יז",
        "bookseder": "בראשית",
        "seder": "כ",
        "verseseder": "יז",
        "parasha": "חיי שרה",
        "versenikud": "וַיָּ֥רָץ הָעֶ֖בֶד לִקְרָאתָ֑הּ וַיֹּ֕אמֶר הַגְמִיאִ֥ינִי נָ֛א מְעַט־ מַ֖יִם מִכַּדֵּֽךְ׃ ",
        "versenonikud": "וירץ העבד לקראתה ויאמר הגמיאיני נא מעט מים מכדך "
    },
    {
        "bookchapter": "בראשית",
        "chapter": "כד",
        "versechapter": "יח",
        "bookseder": "בראשית",
        "seder": "כ",
        "verseseder": "יח",
        "parasha": "חיי שרה",
        "versenikud": "וַתֹּ֖אמֶר שְׁתֵ֣ה אֲדֹנִ֑י וַתְּמַהֵ֗ר וַתֹּ֧רֶד כַּדָּ֛הּ עַל־ יָדָ֖הּ וַתַּשְׁקֵֽהוּ׃ ",
        "versenonikud": "ותאמר שתה אדני ותמהר ותרד כדה על ידה ותשקהו "
    },
    {
        "bookchapter": "בראשית",
        "chapter": "כד",
        "versechapter": "יט",
        "bookseder": "בראשית",
        "seder": "כ",
        "verseseder": "יט",
        "parasha": "חיי שרה",
        "versenikud": "וַתְּכַ֖ל לְהַשְׁקֹת֑וֹ וַתֹּ֗אמֶר גַּ֤ם לִגְמַלֶּ֙יךָ֙ אֶשְׁאָ֔ב עַ֥ד אִם־ כִּלּ֖וּ לִשְׁתֹּֽת׃ ",
        "versenonikud": "ותכל להשקתו ותאמר גם לגמליך אשאב עד אם כלו לשתת "
    },
    {
        "bookchapter": "בראשית",
        "chapter": "כד",
        "versechapter": "כ",
        "bookseder": "בראשית",
        "seder": "כ",
        "verseseder": "כ",
        "parasha": "חיי שרה",
        "versenikud": "וַתְּמַהֵ֗ר וַתְּעַ֤ר כַּדָּהּ֙ אֶל־ הַשֹּׁ֔קֶת וַתָּ֥רָץ ע֛וֹד אֶֽל־ הַבְּאֵ֖ר לִשְׁאֹ֑ב וַתִּשְׁאַ֖ב לְכָל־ גְּמַלָּֽיו׃ ",
        "versenonikud": "ותמהר ותער כדה אל השקת ותרץ עוד אל הבאר לשאב ותשאב לכל גמליו "
    },
    {
        "bookchapter": "בראשית",
        "chapter": "כד",
        "versechapter": "כא",
        "bookseder": "בראשית",
        "seder": "כ",
        "verseseder": "כא",
        "parasha": "חיי שרה",
        "versenikud": "וְהָאִ֥ישׁ מִשְׁתָּאֵ֖ה לָ֑הּ מַחֲרִ֕ישׁ לָדַ֗עַת הַֽהִצְלִ֧יחַ יְהוָ֛ה דַּרְכּ֖וֹ אִם־ לֹֽא׃ ",
        "versenonikud": "והאיש משתאה לה מחריש לדעת ההצליח יהוה דרכו אם לא "
    },
    {
        "bookchapter": "בראשית",
        "chapter": "כד",
        "versechapter": "כב",
        "bookseder": "בראשית",
        "seder": "כ",
        "verseseder": "כב",
        "parasha": "חיי שרה",
        "versenikud": "וַיְהִ֗י כַּאֲשֶׁ֨ר כִּלּ֤וּ הַגְּמַלִּים֙ לִשְׁתּ֔וֹת וַיִּקַּ֤ח הָאִישׁ֙ נֶ֣זֶם זָהָ֔ב בֶּ֖קַע מִשְׁקָל֑וֹ וּשְׁנֵ֤י צְמִידִים֙ עַל־ יָדֶ֔יהָ עֲשָׂרָ֥ה זָהָ֖ב מִשְׁקָלָֽם׃ ",
        "versenonikud": "ויהי כאשר כלו הגמלים לשתות ויקח האיש נזם זהב בקע משקלו ושני צמידים על ידיה עשרה זהב משקלם "
    },
    {
        "bookchapter": "בראשית",
        "chapter": "כד",
        "versechapter": "כג",
        "bookseder": "בראשית",
        "seder": "כ",
        "verseseder": "כג",
        "parasha": "חיי שרה",
        "versenikud": "וַיֹּ֙אמֶר֙ בַּת־ מִ֣י אַ֔תְּ הַגִּ֥ידִי נָ֖א לִ֑י הֲיֵ֧שׁ בֵּית־ אָבִ֛יךְ מָק֥וֹם לָ֖נוּ לָלִֽין׃ ",
        "versenonikud": "ויאמר בת מי את הגידי נא לי היש בית אביך מקום לנו ללין "
    },
    {
        "bookchapter": "בראשית",
        "chapter": "כד",
        "versechapter": "כד",
        "bookseder": "בראשית",
        "seder": "כ",
        "verseseder": "כד",
        "parasha": "חיי שרה",
        "versenikud": "וַתֹּ֣אמֶר אֵלָ֔יו בַּת־ בְּתוּאֵ֖ל אָנֹ֑כִי בֶּן־ מִלְכָּ֕ה אֲשֶׁ֥ר יָלְדָ֖ה לְנָחֽוֹר׃ ",
        "versenonikud": "ותאמר אליו בת בתואל אנכי בן מלכה אשר ילדה לנחור "
    },
    {
        "bookchapter": "בראשית",
        "chapter": "כד",
        "versechapter": "כה",
        "bookseder": "בראשית",
        "seder": "כ",
        "verseseder": "כה",
        "parasha": "חיי שרה",
        "versenikud": "וַתֹּ֣אמֶר אֵלָ֔יו גַּם־ תֶּ֥בֶן גַּם־ מִסְפּ֖וֹא רַ֣ב עִמָּ֑נוּ גַּם־ מָק֖וֹם לָלֽוּן׃ ",
        "versenonikud": "ותאמר אליו גם תבן גם מספוא רב עמנו גם מקום ללון "
    },
    {
        "bookchapter": "בראשית",
        "chapter": "כד",
        "versechapter": "כו",
        "bookseder": "בראשית",
        "seder": "כ",
        "verseseder": "כו",
        "parasha": "חיי שרה",
        "versenikud": "וַיִּקֹּ֣ד הָאִ֔ישׁ וַיִּשְׁתַּ֖חוּ לַֽיהוָֽה׃ ",
        "versenonikud": "ויקד האיש וישתחו ליהוה "
    },
    {
        "bookchapter": "בראשית",
        "chapter": "כד",
        "versechapter": "כז",
        "bookseder": "בראשית",
        "seder": "כ",
        "verseseder": "כז",
        "parasha": "חיי שרה",
        "versenikud": "וַיֹּ֗אמֶר בָּר֤וּךְ יְהוָה֙ אֱלֹהֵי֙ אֲדֹנִ֣י אַבְרָהָ֔ם אֲ֠שֶׁר לֹֽא־ עָזַ֥ב חַסְדּ֛וֹ וַאֲמִתּ֖וֹ מֵעִ֣ם אֲדֹנִ֑י אָנֹכִ֗י בַּדֶּ֙רֶךְ֙ נָחַ֣נִי יְהוָ֔ה בֵּ֖ית אֲחֵ֥י אֲדֹנִֽי׃ ",
        "versenonikud": "ויאמר ברוך יהוה אלהי אדני אברהם אשר לא עזב חסדו ואמתו מעם אדני אנכי בדרך נחני יהוה בית אחי אדני "
    },
    {
        "bookchapter": "בראשית",
        "chapter": "כד",
        "versechapter": "כח",
        "bookseder": "בראשית",
        "seder": "כ",
        "verseseder": "כח",
        "parasha": "חיי שרה",
        "versenikud": "וַתָּ֙רָץ֙ הַֽנַּעֲרָ֔ וַתַּגֵּ֖ד לְבֵ֣ית אִמָּ֑הּ כַּדְּבָרִ֖ים הָאֵֽלֶּה׃ ",
        "versenonikud": "ותרץ הנער ותגד לבית אמה כדברים האלה "
    },
    {
        "bookchapter": "בראשית",
        "chapter": "כד",
        "versechapter": "כט",
        "bookseder": "בראשית",
        "seder": "כ",
        "verseseder": "כט",
        "parasha": "חיי שרה",
        "versenikud": "וּלְרִבְקָ֥ה אָ֖ח וּשְׁמ֣וֹ לָבָ֑ן וַיָּ֨רָץ לָבָ֧ן אֶל־ הָאִ֛ישׁ הַח֖וּצָה אֶל־ הָעָֽיִן׃ ",
        "versenonikud": "ולרבקה אח ושמו לבן וירץ לבן אל האיש החוצה אל העין "
    },
    {
        "bookchapter": "בראשית",
        "chapter": "כד",
        "versechapter": "ל",
        "bookseder": "בראשית",
        "seder": "כ",
        "verseseder": "ל",
        "parasha": "חיי שרה",
        "versenikud": "וַיְהִ֣י ׀ כִּרְאֹ֣ת אֶת־ הַנֶּ֗זֶם וְֽאֶת־ הַצְּמִדִים֮ עַל־ יְדֵ֣י אֲחֹתוֹ֒ וּכְשָׁמְע֗וֹ אֶת־ דִּבְרֵ֞י רִבְקָ֤ה אֲחֹתוֹ֙ לֵאמֹ֔ר כֹּֽה־ דִבֶּ֥ר אֵלַ֖י הָאִ֑ישׁ וַיָּבֹא֙ אֶל־ הָאִ֔ישׁ וְהִנֵּ֛ה עֹמֵ֥ד עַל־ הַגְּמַלִּ֖ים עַל־ הָעָֽיִן׃ ",
        "versenonikud": "ויהי  כראת את הנזם ואת הצמדים על ידי אחתו וכשמעו את דברי רבקה אחתו לאמר כה דבר אלי האיש ויבא אל האיש והנה עמד על הגמלים על העין "
    },
    {
        "bookchapter": "בראשית",
        "chapter": "כד",
        "versechapter": "לא",
        "bookseder": "בראשית",
        "seder": "כ",
        "verseseder": "לא",
        "parasha": "חיי שרה",
        "versenikud": "וַיֹּ֕אמֶר בּ֖וֹא בְּר֣וּךְ יְהוָ֑ה לָ֤מָּה תַעֲמֹד֙ בַּח֔וּץ וְאָנֹכִי֙ פִּנִּ֣יתִי הַבַּ֔יִת וּמָק֖וֹם לַגְּמַלִּֽים׃ ",
        "versenonikud": "ויאמר בוא ברוך יהוה למה תעמד בחוץ ואנכי פניתי הבית ומקום לגמלים "
    },
    {
        "bookchapter": "בראשית",
        "chapter": "כד",
        "versechapter": "לב",
        "bookseder": "בראשית",
        "seder": "כ",
        "verseseder": "לב",
        "parasha": "חיי שרה",
        "versenikud": "וַיָּבֹ֤א הָאִישׁ֙ הַבַּ֔יְתָה וַיְפַתַּ֖ח הַגְּמַלִּ֑ים וַיִּתֵּ֨ן תֶּ֤בֶן וּמִסְפּוֹא֙ לַגְּמַלִּ֔ים וּמַ֙יִם֙ לִרְחֹ֣ץ רַגְלָ֔יו וְרַגְלֵ֥י הָאֲנָשִׁ֖ים אֲשֶׁ֥ר אִתּֽוֹ׃ ",
        "versenonikud": "ויבא האיש הביתה ויפתח הגמלים ויתן תבן ומספוא לגמלים ומים לרחץ רגליו ורגלי האנשים אשר אתו "
    },
    {
        "bookchapter": "בראשית",
        "chapter": "כד",
        "versechapter": "לג",
        "bookseder": "בראשית",
        "seder": "כ",
        "verseseder": "לג",
        "parasha": "חיי שרה",
        "versenikud": "ויישם וַיּוּשַׂ֤ם לְפָנָיו֙ לֶאֱכֹ֔ל וַיֹּ֙אמֶר֙ לֹ֣א אֹכַ֔ל עַ֥ד אִם־ דִּבַּ֖רְתִּי דְּבָרָ֑י וַיֹּ֖אמֶר דַּבֵּֽר׃ ",
        "versenonikud": "ויישם ויושם לפניו לאכל ויאמר לא אכל עד אם דברתי דברי ויאמר דבר "
    },
    {
        "bookchapter": "בראשית",
        "chapter": "כד",
        "versechapter": "לד",
        "bookseder": "בראשית",
        "seder": "כ",
        "verseseder": "לד",
        "parasha": "חיי שרה",
        "versenikud": "וַיֹּאמַ֑ר עֶ֥בֶד אַבְרָהָ֖ם אָנֹֽכִי׃ ",
        "versenonikud": "ויאמר עבד אברהם אנכי "
    },
    {
        "bookchapter": "בראשית",
        "chapter": "כד",
        "versechapter": "לה",
        "bookseder": "בראשית",
        "seder": "כ",
        "verseseder": "לה",
        "parasha": "חיי שרה",
        "versenikud": "וַיהוָ֞ה בֵּרַ֧ךְ אֶת־ אֲדֹנִ֛י מְאֹ֖ד וַיִּגְדָּ֑ל וַיִּתֶּן־ ל֞וֹ צֹ֤אן וּבָקָר֙ וְכֶ֣סֶף וְזָהָ֔ב וַעֲבָדִם֙ וּשְׁפָחֹ֔ת וּגְמַלִּ֖ים וַחֲמֹרִֽים׃ ",
        "versenonikud": "ויהוה ברך את אדני מאד ויגדל ויתן לו צאן ובקר וכסף וזהב ועבדם ושפחת וגמלים וחמרים "
    },
    {
        "bookchapter": "בראשית",
        "chapter": "כד",
        "versechapter": "לו",
        "bookseder": "בראשית",
        "seder": "כ",
        "verseseder": "לו",
        "parasha": "חיי שרה",
        "versenikud": "וַתֵּ֡לֶד שָׂרָה֩ אֵ֨שֶׁת אֲדֹנִ֥י בֵן֙ לַֽאדֹנִ֔י אַחֲרֵ֖י זִקְנָתָ֑הּ וַיִּתֶּן־ לּ֖וֹ אֶת־ כָּל־ אֲשֶׁר־ לֽוֹ׃ ",
        "versenonikud": "ותלד שרה אשת אדני בן לאדני אחרי זקנתה ויתן לו את כל אשר לו "
    },
    {
        "bookchapter": "בראשית",
        "chapter": "כד",
        "versechapter": "לז",
        "bookseder": "בראשית",
        "seder": "כ",
        "verseseder": "לז",
        "parasha": "חיי שרה",
        "versenikud": "וַיַּשְׁבִּעֵ֥נִי אֲדֹנִ֖י לֵאמֹ֑ר לֹא־ תִקַּ֤ח אִשָּׁה֙ לִבְנִ֔י מִבְּנוֹת֙ הַֽכְּנַעֲנִ֔י אֲשֶׁ֥ר אָנֹכִ֖י יֹשֵׁ֥ב בְּאַרְצֽוֹ׃ ",
        "versenonikud": "וישבעני אדני לאמר לא תקח אשה לבני מבנות הכנעני אשר אנכי ישב בארצו "
    },
    {
        "bookchapter": "בראשית",
        "chapter": "כד",
        "versechapter": "לח",
        "bookseder": "בראשית",
        "seder": "כ",
        "verseseder": "לח",
        "parasha": "חיי שרה",
        "versenikud": "אִם־ לֹ֧א אֶל־ בֵּית־ אָבִ֛י תֵּלֵ֖ךְ וְאֶל־ מִשְׁפַּחְתִּ֑י וְלָקַחְתָּ֥ אִשָּׁ֖ה לִבְנִֽי׃ ",
        "versenonikud": "אם לא אל בית אבי תלך ואל משפחתי ולקחת אשה לבני "
    },
    {
        "bookchapter": "בראשית",
        "chapter": "כד",
        "versechapter": "לט",
        "bookseder": "בראשית",
        "seder": "כ",
        "verseseder": "לט",
        "parasha": "חיי שרה",
        "versenikud": "וָאֹמַ֖ר אֶל־ אֲדֹנִ֑י אֻלַ֛י לֹא־ תֵלֵ֥ךְ הָאִשָּׁ֖ה אַחֲרָֽי׃ ",
        "versenonikud": "ואמר אל אדני אלי לא תלך האשה אחרי "
    },
    {
        "bookchapter": "בראשית",
        "chapter": "כד",
        "versechapter": "מ",
        "bookseder": "בראשית",
        "seder": "כ",
        "verseseder": "מ",
        "parasha": "חיי שרה",
        "versenikud": "וַיֹּ֖אמֶר אֵלָ֑י יְהוָ֞ה אֲשֶׁר־ הִתְהַלַּ֣כְתִּי לְפָנָ֗יו יִשְׁלַ֨ח מַלְאָכ֤וֹ אִתָּךְ֙ וְהִצְלִ֣יחַ דַּרְכֶּ֔ךָ וְלָקַחְתָּ֤ אִשָּׁה֙ לִבְנִ֔י מִמִּשְׁפַּחְתִּ֖י וּמִבֵּ֥ית אָבִֽי׃ ",
        "versenonikud": "ויאמר אלי יהוה אשר התהלכתי לפניו ישלח מלאכו אתך והצליח דרכך ולקחת אשה לבני ממשפחתי ומבית אבי "
    },
    {
        "bookchapter": "בראשית",
        "chapter": "כד",
        "versechapter": "מא",
        "bookseder": "בראשית",
        "seder": "כ",
        "verseseder": "מא",
        "parasha": "חיי שרה",
        "versenikud": "אָ֤ז תִּנָּקֶה֙ מֵאָ֣לָתִ֔י כִּ֥י תָב֖וֹא אֶל־ מִשְׁפַּחְתִּ֑י וְאִם־ לֹ֤א יִתְּנוּ֙ לָ֔ךְ וְהָיִ֥יתָ נָקִ֖י מֵאָלָתִֽי׃ ",
        "versenonikud": "אז תנקה מאלתי כי תבוא אל משפחתי ואם לא יתנו לך והיית נקי מאלתי "
    },
    {
        "bookchapter": "בראשית",
        "chapter": "כד",
        "versechapter": "מב",
        "bookseder": "בראשית",
        "seder": "כא",
        "verseseder": "א",
        "parasha": "חיי שרה",
        "versenikud": "וָאָבֹ֥א הַיּ֖וֹם אֶל־ הָעָ֑יִן וָאֹמַ֗ר יְהוָה֙ אֱלֹהֵי֙ אֲדֹנִ֣י אַבְרָהָ֔ם אִם־ יֶשְׁךָ־ נָּא֙ מַצְלִ֣יחַ דַּרְכִּ֔י אֲשֶׁ֥ר אָנֹכִ֖י הֹלֵ֥ךְ עָלֶֽיהָ׃ ",
        "versenonikud": "ואבא היום אל העין ואמר יהוה אלהי אדני אברהם אם ישך נא מצליח דרכי אשר אנכי הלך עליה "
    },
    {
        "bookchapter": "בראשית",
        "chapter": "כד",
        "versechapter": "מג",
        "bookseder": "בראשית",
        "seder": "כא",
        "verseseder": "ב",
        "parasha": "חיי שרה",
        "versenikud": "הִנֵּ֛ה אָנֹכִ֥י נִצָּ֖ב עַל־ עֵ֣ין הַמָּ֑יִם וְהָיָ֤ה הָֽעַלְמָה֙ הַיֹּצֵ֣את לִשְׁאֹ֔ב וְאָמַרְתִּ֣י אֵלֶ֔יהָ הַשְׁקִֽינִי־ נָ֥א מְעַט־ מַ֖יִם מִכַּדֵּֽךְ׃ ",
        "versenonikud": "הנה אנכי נצב על עין המים והיה העלמה היצאת לשאב ואמרתי אליה השקיני נא מעט מים מכדך "
    },
    {
        "bookchapter": "בראשית",
        "chapter": "כד",
        "versechapter": "מד",
        "bookseder": "בראשית",
        "seder": "כא",
        "verseseder": "ג",
        "parasha": "חיי שרה",
        "versenikud": "וְאָמְרָ֤ה אֵלַי֙ גַּם־ אַתָּ֣ה שְׁתֵ֔ה וְגַ֥ם לִגְמַלֶּ֖יךָ אֶשְׁאָ֑ב הִ֣וא הָֽאִשָּׁ֔ה אֲשֶׁר־ הֹכִ֥יחַ יְהוָ֖ה לְבֶן־ אֲדֹנִֽי׃ ",
        "versenonikud": "ואמרה אלי גם אתה שתה וגם לגמליך אשאב הוא האשה אשר הכיח יהוה לבן אדני "
    },
    {
        "bookchapter": "בראשית",
        "chapter": "כד",
        "versechapter": "מה",
        "bookseder": "בראשית",
        "seder": "כא",
        "verseseder": "ד",
        "parasha": "חיי שרה",
        "versenikud": "אֲנִי֩ טֶ֨רֶם אֲכַלֶּ֜ה לְדַבֵּ֣ר אֶל־ לִבִּ֗י וְהִנֵּ֨ה רִבְקָ֤ה יֹצֵאת֙ וְכַדָּ֣הּ עַל־ שִׁכְמָ֔הּ וַתֵּ֥רֶד הָעַ֖יְנָה וַתִּשְׁאָ֑ב וָאֹמַ֥ר אֵלֶ֖יהָ הַשְׁקִ֥ינִי נָֽא׃ ",
        "versenonikud": "אני טרם אכלה לדבר אל לבי והנה רבקה יצאת וכדה על שכמה ותרד העינה ותשאב ואמר אליה השקיני נא "
    },
    {
        "bookchapter": "בראשית",
        "chapter": "כד",
        "versechapter": "מו",
        "bookseder": "בראשית",
        "seder": "כא",
        "verseseder": "ה",
        "parasha": "חיי שרה",
        "versenikud": "וַתְּמַהֵ֗ר וַתּ֤וֹרֶד כַּדָּהּ֙ מֵֽעָלֶ֔יהָ וַתֹּ֣אמֶר שְׁתֵ֔ה וְגַם־ גְּמַלֶּ֖יךָ אַשְׁקֶ֑ה וָאֵ֕שְׁתְּ וְגַ֥ם הַגְּמַלִּ֖ים הִשְׁקָֽתָה׃ ",
        "versenonikud": "ותמהר ותורד כדה מעליה ותאמר שתה וגם גמליך אשקה ואשת וגם הגמלים השקתה "
    },
    {
        "bookchapter": "בראשית",
        "chapter": "כד",
        "versechapter": "מז",
        "bookseder": "בראשית",
        "seder": "כא",
        "verseseder": "ו",
        "parasha": "חיי שרה",
        "versenikud": "וָאֶשְׁאַ֣ל אֹתָ֗הּ וָאֹמַר֮ בַּת־ מִ֣י אַתְּ֒ וַתֹּ֗אמֶר בַּת־ בְּתוּאֵל֙ בֶּן־ נָח֔וֹר אֲשֶׁ֥ר יָֽלְדָה־ לּ֖וֹ מִלְכָּ֑ה וָאָשִׂ֤ם הַנֶּ֙זֶם֙ עַל־ אַפָּ֔הּ וְהַצְּמִידִ֖ים עַל־ יָדֶֽיהָ׃ ",
        "versenonikud": "ואשאל אתה ואמר בת מי את ותאמר בת בתואל בן נחור אשר ילדה לו מלכה ואשם הנזם על אפה והצמידים על ידיה "
    },
    {
        "bookchapter": "בראשית",
        "chapter": "כד",
        "versechapter": "מח",
        "bookseder": "בראשית",
        "seder": "כא",
        "verseseder": "ז",
        "parasha": "חיי שרה",
        "versenikud": "וָאֶקֹּ֥ד וָֽאֶשְׁתַּחֲוֶ֖ה לַיהוָ֑ה וָאֲבָרֵ֗ךְ אֶת־ יְהוָה֙ אֱלֹהֵי֙ אֲדֹנִ֣י אַבְרָהָ֔ם אֲשֶׁ֤ר הִנְחַ֙נִי֙ בְּדֶ֣רֶךְ אֱמֶ֔ת לָקַ֛חַת אֶת־ בַּת־ אֲחִ֥י אֲדֹנִ֖י לִבְנֽוֹ׃ ",
        "versenonikud": "ואקד ואשתחוה ליהוה ואברך את יהוה אלהי אדני אברהם אשר הנחני בדרך אמת לקחת את בת אחי אדני לבנו "
    },
    {
        "bookchapter": "בראשית",
        "chapter": "כד",
        "versechapter": "מט",
        "bookseder": "בראשית",
        "seder": "כא",
        "verseseder": "ח",
        "parasha": "חיי שרה",
        "versenikud": "וְ֠עַתָּה אִם־ יֶשְׁכֶ֨ם עֹשִׂ֜ים חֶ֧סֶד וֶֽאֱמֶ֛ת אֶת־ אֲדֹנִ֖י הַגִּ֣ידוּ לִ֑י וְאִם־ לֹ֕א הַגִּ֣ידוּ לִ֔י וְאֶפְנֶ֥ה עַל־ יָמִ֖ין א֥וֹ עַל־ שְׂמֹֽאל׃ ",
        "versenonikud": "ועתה אם ישכם עשים חסד ואמת את אדני הגידו לי ואם לא הגידו לי ואפנה על ימין או על שמאל "
    },
    {
        "bookchapter": "בראשית",
        "chapter": "כד",
        "versechapter": "נ",
        "bookseder": "בראשית",
        "seder": "כא",
        "verseseder": "ט",
        "parasha": "חיי שרה",
        "versenikud": "וַיַּ֨עַן לָבָ֤ן וּבְתוּאֵל֙ וַיֹּ֣אמְר֔וּ מֵיְהוָ֖ה יָצָ֣א הַדָּבָ֑ר לֹ֥א נוּכַ֛ל דַּבֵּ֥ר אֵלֶ֖יךָ רַ֥ע אוֹ־ טֽוֹב׃ ",
        "versenonikud": "ויען לבן ובתואל ויאמרו מיהוה יצא הדבר לא נוכל דבר אליך רע או טוב "
    },
    {
        "bookchapter": "בראשית",
        "chapter": "כד",
        "versechapter": "נא",
        "bookseder": "בראשית",
        "seder": "כא",
        "verseseder": "י",
        "parasha": "חיי שרה",
        "versenikud": "הִנֵּֽה־ רִבְקָ֥ה לְפָנֶ֖יךָ קַ֣ח וָלֵ֑ךְ וּתְהִ֤י אִשָּׁה֙ לְבֶן־ אֲדֹנֶ֔יךָ כַּאֲשֶׁ֖ר דִּבֶּ֥ר יְהוָֽה׃ ",
        "versenonikud": "הנה רבקה לפניך קח ולך ותהי אשה לבן אדניך כאשר דבר יהוה "
    },
    {
        "bookchapter": "בראשית",
        "chapter": "כד",
        "versechapter": "נב",
        "bookseder": "בראשית",
        "seder": "כא",
        "verseseder": "יא",
        "parasha": "חיי שרה",
        "versenikud": "וַיְהִ֕י כַּאֲשֶׁ֥ר שָׁמַ֛ע עֶ֥בֶד אַבְרָהָ֖ם אֶת־ דִּבְרֵיהֶ֑ם וַיִּשְׁתַּ֥חוּ אַ֖רְצָה לַֽיהוָֽה׃ ",
        "versenonikud": "ויהי כאשר שמע עבד אברהם את דבריהם וישתחו ארצה ליהוה "
    },
    {
        "bookchapter": "בראשית",
        "chapter": "כד",
        "versechapter": "נג",
        "bookseder": "בראשית",
        "seder": "כא",
        "verseseder": "יב",
        "parasha": "חיי שרה",
        "versenikud": "וַיּוֹצֵ֨א הָעֶ֜בֶד כְּלֵי־ כֶ֨סֶף וּכְלֵ֤י זָהָב֙ וּבְגָדִ֔ים וַיִּתֵּ֖ן לְרִבְקָ֑ה וּמִ֨גְדָּנֹ֔ת נָתַ֥ן לְאָחִ֖יהָ וּלְאִמָּֽהּ׃ ",
        "versenonikud": "ויוצא העבד כלי כסף וכלי זהב ובגדים ויתן לרבקה ומגדנת נתן לאחיה ולאמה "
    },
    {
        "bookchapter": "בראשית",
        "chapter": "כד",
        "versechapter": "נד",
        "bookseder": "בראשית",
        "seder": "כא",
        "verseseder": "יג",
        "parasha": "חיי שרה",
        "versenikud": "וַיֹּאכְל֣וּ וַיִּשְׁתּ֗וּ ה֛וּא וְהָאֲנָשִׁ֥ים אֲשֶׁר־ עִמּ֖וֹ וַיָּלִ֑ינוּ וַיָּק֣וּמוּ בַבֹּ֔קֶר וַיֹּ֖אמֶר שַׁלְּחֻ֥נִי לַֽאדֹנִֽי׃ ",
        "versenonikud": "ויאכלו וישתו הוא והאנשים אשר עמו וילינו ויקומו בבקר ויאמר שלחני לאדני "
    },
    {
        "bookchapter": "בראשית",
        "chapter": "כד",
        "versechapter": "נה",
        "bookseder": "בראשית",
        "seder": "כא",
        "verseseder": "יד",
        "parasha": "חיי שרה",
        "versenikud": "וַיֹּ֤אמֶר אָחִ֙יהָ֙ וְאִמָּ֔הּ תֵּשֵׁ֨ב הַנַּעֲרָ֥ אִתָּ֛נוּ יָמִ֖ים א֣וֹ עָשׂ֑וֹר אַחַ֖ר תֵּלֵֽךְ׃ ",
        "versenonikud": "ויאמר אחיה ואמה תשב הנער אתנו ימים או עשור אחר תלך "
    },
    {
        "bookchapter": "בראשית",
        "chapter": "כד",
        "versechapter": "נו",
        "bookseder": "בראשית",
        "seder": "כא",
        "verseseder": "טו",
        "parasha": "חיי שרה",
        "versenikud": "וַיֹּ֤אמֶר אֲלֵהֶם֙ אַל־ תְּאַחֲר֣וּ אֹתִ֔י וַֽיהוָ֖ה הִצְלִ֣יחַ דַּרְכִּ֑י שַׁלְּח֕וּנִי וְאֵלְכָ֖ה לַֽאדֹנִֽי׃ ",
        "versenonikud": "ויאמר אלהם אל תאחרו אתי ויהוה הצליח דרכי שלחוני ואלכה לאדני "
    },
    {
        "bookchapter": "בראשית",
        "chapter": "כד",
        "versechapter": "נז",
        "bookseder": "בראשית",
        "seder": "כא",
        "verseseder": "טז",
        "parasha": "חיי שרה",
        "versenikud": "וַיֹּאמְר֖וּ נִקְרָ֣א לַֽנַּעֲרָ֑ וְנִשְׁאֲלָ֖ה אֶת־ פִּֽיהָ׃ ",
        "versenonikud": "ויאמרו נקרא לנער ונשאלה את פיה "
    },
    {
        "bookchapter": "בראשית",
        "chapter": "כד",
        "versechapter": "נח",
        "bookseder": "בראשית",
        "seder": "כא",
        "verseseder": "יז",
        "parasha": "חיי שרה",
        "versenikud": "וַיִּקְרְא֤וּ לְרִבְקָה֙ וַיֹּאמְר֣וּ אֵלֶ֔יהָ הֲתֵלְכִ֖י עִם־ הָאִ֣ישׁ הַזֶּ֑ה וַתֹּ֖אמֶר אֵלֵֽךְ׃ ",
        "versenonikud": "ויקראו לרבקה ויאמרו אליה התלכי עם האיש הזה ותאמר אלך "
    },
    {
        "bookchapter": "בראשית",
        "chapter": "כד",
        "versechapter": "נט",
        "bookseder": "בראשית",
        "seder": "כא",
        "verseseder": "יח",
        "parasha": "חיי שרה",
        "versenikud": "וַֽיְשַׁלְּח֛וּ אֶת־ רִבְקָ֥ה אֲחֹתָ֖ם וְאֶת־ מֵנִקְתָּ֑הּ וְאֶת־ עֶ֥בֶד אַבְרָהָ֖ם וְאֶת־ אֲנָשָֽׁיו׃ ",
        "versenonikud": "וישלחו את רבקה אחתם ואת מנקתה ואת עבד אברהם ואת אנשיו "
    },
    {
        "bookchapter": "בראשית",
        "chapter": "כד",
        "versechapter": "ס",
        "bookseder": "בראשית",
        "seder": "כא",
        "verseseder": "יט",
        "parasha": "חיי שרה",
        "versenikud": "וַיְבָרֲכ֤וּ אֶת־ רִבְקָה֙ וַיֹּ֣אמְרוּ לָ֔הּ אֲחֹתֵ֕נוּ אַ֥תְּ הֲיִ֖י לְאַלְפֵ֣י רְבָבָ֑ה וְיִירַ֣שׁ זַרְעֵ֔ךְ אֵ֖ת שַׁ֥עַר שֹׂנְאָֽיו׃ ",
        "versenonikud": "ויברכו את רבקה ויאמרו לה אחתנו את היי לאלפי רבבה ויירש זרעך את שער שנאיו "
    },
    {
        "bookchapter": "בראשית",
        "chapter": "כד",
        "versechapter": "סא",
        "bookseder": "בראשית",
        "seder": "כא",
        "verseseder": "כ",
        "parasha": "חיי שרה",
        "versenikud": "וַתָּ֨קָם רִבְקָ֜ה וְנַעֲרֹתֶ֗יהָ וַתִּרְכַּ֙בְנָה֙ עַל־ הַגְּמַלִּ֔ים וַתֵּלַ֖כְנָה אַחֲרֵ֣י הָאִ֑ישׁ וַיִּקַּ֥ח הָעֶ֛בֶד אֶת־ רִבְקָ֖ה וַיֵּלַֽךְ׃ ",
        "versenonikud": "ותקם רבקה ונערתיה ותרכבנה על הגמלים ותלכנה אחרי האיש ויקח העבד את רבקה וילך "
    },
    {
        "bookchapter": "בראשית",
        "chapter": "כד",
        "versechapter": "סב",
        "bookseder": "בראשית",
        "seder": "כא",
        "verseseder": "כא",
        "parasha": "חיי שרה",
        "versenikud": "וְיִצְחָק֙ בָּ֣א מִבּ֔וֹא בְּאֵ֥ר לַחַ֖י רֹאִ֑י וְה֥וּא יוֹשֵׁ֖ב בְּאֶ֥רֶץ הַנֶּֽגֶב׃ ",
        "versenonikud": "ויצחק בא מבוא באר לחי ראי והוא יושב בארץ הנגב "
    },
    {
        "bookchapter": "בראשית",
        "chapter": "כד",
        "versechapter": "סג",
        "bookseder": "בראשית",
        "seder": "כא",
        "verseseder": "כב",
        "parasha": "חיי שרה",
        "versenikud": "וַיֵּצֵ֥א יִצְחָ֛ק לָשׂ֥וּחַ בַּשָּׂדֶ֖ה לִפְנ֣וֹת עָ֑רֶב וַיִּשָּׂ֤א עֵינָיו֙ וַיַּ֔רְא וְהִנֵּ֥ה גְמַלִּ֖ים בָּאִֽים׃ ",
        "versenonikud": "ויצא יצחק לשוח בשדה לפנות ערב וישא עיניו וירא והנה גמלים באים "
    },
    {
        "bookchapter": "בראשית",
        "chapter": "כד",
        "versechapter": "סד",
        "bookseder": "בראשית",
        "seder": "כא",
        "verseseder": "כג",
        "parasha": "חיי שרה",
        "versenikud": "וַתִּשָּׂ֤א רִבְקָה֙ אֶת־ עֵינֶ֔יהָ וַתֵּ֖רֶא אֶת־ יִצְחָ֑ק וַתִּפֹּ֖ל מֵעַ֥ל הַגָּמָֽל׃ ",
        "versenonikud": "ותשא רבקה את עיניה ותרא את יצחק ותפל מעל הגמל "
    },
    {
        "bookchapter": "בראשית",
        "chapter": "כד",
        "versechapter": "סה",
        "bookseder": "בראשית",
        "seder": "כא",
        "verseseder": "כד",
        "parasha": "חיי שרה",
        "versenikud": "וַתֹּ֣אמֶר אֶל־ הָעֶ֗בֶד מִֽי־ הָאִ֤ישׁ הַלָּזֶה֙ הַהֹלֵ֤ךְ בַּשָּׂדֶה֙ לִקְרָאתֵ֔נוּ וַיֹּ֥אמֶר הָעֶ֖בֶד ה֣וּא אֲדֹנִ֑י וַתִּקַּ֥ח הַצָּעִ֖יף וַתִּתְכָּֽס׃ ",
        "versenonikud": "ותאמר אל העבד מי האיש הלזה ההלך בשדה לקראתנו ויאמר העבד הוא אדני ותקח הצעיף ותתכס "
    },
    {
        "bookchapter": "בראשית",
        "chapter": "כד",
        "versechapter": "סו",
        "bookseder": "בראשית",
        "seder": "כא",
        "verseseder": "כה",
        "parasha": "חיי שרה",
        "versenikud": "וַיְסַפֵּ֥ר הָעֶ֖בֶד לְיִצְחָ֑ק אֵ֥ת כָּל־ הַדְּבָרִ֖ים אֲשֶׁ֥ר עָשָֽׂה׃ ",
        "versenonikud": "ויספר העבד ליצחק את כל הדברים אשר עשה "
    },
    {
        "bookchapter": "בראשית",
        "chapter": "כד",
        "versechapter": "סז",
        "bookseder": "בראשית",
        "seder": "כא",
        "verseseder": "כו",
        "parasha": "חיי שרה",
        "versenikud": "וַיְבִאֶ֣הָ יִצְחָ֗ק הָאֹ֙הֱלָה֙ שָׂרָ֣ה אִמּ֔וֹ וַיִּקַּ֧ח אֶת־ רִבְקָ֛ה וַתְּהִי־ ל֥וֹ לְאִשָּׁ֖ה וַיֶּאֱהָבֶ֑הָ וַיִּנָּחֵ֥ם יִצְחָ֖ק אַחֲרֵ֥י אִמּֽוֹ׃ {פ}",
        "versenonikud": "ויבאה יצחק האהלה שרה אמו ויקח את רבקה ותהי לו לאשה ויאהבה וינחם יצחק אחרי אמו "
    }
]