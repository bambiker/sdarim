[
    {
        "bookchapter": "בראשית",
        "chapter": "מט",
        "versechapter": "א",
        "bookseder": "בראשית",
        "seder": "מג",
        "verseseder": "א",
        "parasha": "ויחי",
        "versenikud": "וַיִּקְרָ֥א יַעֲקֹ֖ב אֶל־ בָּנָ֑יו וַיֹּ֗אמֶר הֵאָֽסְפוּ֙ וְאַגִּ֣ידָה לָכֶ֔ם אֵ֛ת אֲשֶׁר־ יִקְרָ֥א אֶתְכֶ֖ם בְּאַחֲרִ֥ית הַיָּמִֽים׃ ",
        "versenonikud": "ויקרא יעקב אל בניו ויאמר האספו ואגידה לכם את אשר יקרא אתכם באחרית הימים "
    },
    {
        "bookchapter": "בראשית",
        "chapter": "מט",
        "versechapter": "ב",
        "bookseder": "בראשית",
        "seder": "מג",
        "verseseder": "ב",
        "parasha": "ויחי",
        "versenikud": "הִקָּבְצ֥וּ וְשִׁמְע֖וּ בְּנֵ֣י יַעֲקֹ֑ב וְשִׁמְע֖וּ אֶל־ יִשְׂרָאֵ֥ל אֲבִיכֶֽם׃ ",
        "versenonikud": "הקבצו ושמעו בני יעקב ושמעו אל ישראל אביכם "
    },
    {
        "bookchapter": "בראשית",
        "chapter": "מט",
        "versechapter": "ג",
        "bookseder": "בראשית",
        "seder": "מג",
        "verseseder": "ג",
        "parasha": "ויחי",
        "versenikud": "רְאוּבֵן֙ בְּכֹ֣רִי אַ֔תָּה כֹּחִ֖י וְרֵאשִׁ֣ית אוֹנִ֑י יֶ֥תֶר שְׂאֵ֖ת וְיֶ֥תֶר עָֽז׃ ",
        "versenonikud": "ראובן בכרי אתה כחי וראשית אוני יתר שאת ויתר עז "
    },
    {
        "bookchapter": "בראשית",
        "chapter": "מט",
        "versechapter": "ד",
        "bookseder": "בראשית",
        "seder": "מג",
        "verseseder": "ד",
        "parasha": "ויחי",
        "versenikud": "פַּ֤חַז כַּמַּ֙יִם֙ אַל־ תּוֹתַ֔ר כִּ֥י עָלִ֖יתָ מִשְׁכְּבֵ֣י אָבִ֑יךָ אָ֥ז חִלַּ֖לְתָּ יְצוּעִ֥י עָלָֽה׃ {פ}",
        "versenonikud": "פחז כמים אל תותר כי עלית משכבי אביך אז חללת יצועי עלה "
    },
    {
        "bookchapter": "בראשית",
        "chapter": "מט",
        "versechapter": "ה",
        "bookseder": "בראשית",
        "seder": "מג",
        "verseseder": "ה",
        "parasha": "ויחי",
        "versenikud": "שִׁמְע֥וֹן וְלֵוִ֖י אַחִ֑ים כְּלֵ֥י חָמָ֖ס מְכֵרֹתֵיהֶֽם׃ ",
        "versenonikud": "שמעון ולוי אחים כלי חמס מכרתיהם "
    },
    {
        "bookchapter": "בראשית",
        "chapter": "מט",
        "versechapter": "ו",
        "bookseder": "בראשית",
        "seder": "מג",
        "verseseder": "ו",
        "parasha": "ויחי",
        "versenikud": "בְּסֹדָם֙ אַל־ תָּבֹ֣א נַפְשִׁ֔י בִּקְהָלָ֖ם אַל־ תֵּחַ֣ד כְּבֹדִ֑י כִּ֤י בְאַפָּם֙ הָ֣רְגוּ אִ֔ישׁ וּבִרְצֹנָ֖ם עִקְּרוּ־ שֽׁוֹר׃ ",
        "versenonikud": "בסדם אל תבא נפשי בקהלם אל תחד כבדי כי באפם הרגו איש וברצנם עקרו שור "
    },
    {
        "bookchapter": "בראשית",
        "chapter": "מט",
        "versechapter": "ז",
        "bookseder": "בראשית",
        "seder": "מג",
        "verseseder": "ז",
        "parasha": "ויחי",
        "versenikud": "אָר֤וּר אַפָּם֙ כִּ֣י עָ֔ז וְעֶבְרָתָ֖ם כִּ֣י קָשָׁ֑תָה אֲחַלְּקֵ֣ם בְּיַעֲקֹ֔ב וַאֲפִיצֵ֖ם בְּיִשְׂרָאֵֽל׃ {פ}",
        "versenonikud": "ארור אפם כי עז ועברתם כי קשתה אחלקם ביעקב ואפיצם בישראל "
    },
    {
        "bookchapter": "בראשית",
        "chapter": "מט",
        "versechapter": "ח",
        "bookseder": "בראשית",
        "seder": "מג",
        "verseseder": "ח",
        "parasha": "ויחי",
        "versenikud": "יְהוּדָ֗ה אַתָּה֙ יוֹד֣וּךָ אַחֶ֔יךָ יָדְךָ֖ בְּעֹ֣רֶף אֹיְבֶ֑יךָ יִשְׁתַּחֲוּ֥וּ לְךָ֖ בְּנֵ֥י אָבִֽיךָ׃ ",
        "versenonikud": "יהודה אתה יודוך אחיך ידך בערף איביך ישתחוו לך בני אביך "
    },
    {
        "bookchapter": "בראשית",
        "chapter": "מט",
        "versechapter": "ט",
        "bookseder": "בראשית",
        "seder": "מג",
        "verseseder": "ט",
        "parasha": "ויחי",
        "versenikud": "גּ֤וּר אַרְיֵה֙ יְהוּדָ֔ה מִטֶּ֖רֶף בְּנִ֣י עָלִ֑יתָ כָּרַ֨ע רָבַ֧ץ כְּאַרְיֵ֛ה וּכְלָבִ֖יא מִ֥י יְקִימֶֽנּוּ׃ ",
        "versenonikud": "גור אריה יהודה מטרף בני עלית כרע רבץ כאריה וכלביא מי יקימנו "
    },
    {
        "bookchapter": "בראשית",
        "chapter": "מט",
        "versechapter": "י",
        "bookseder": "בראשית",
        "seder": "מג",
        "verseseder": "י",
        "parasha": "ויחי",
        "versenikud": "לֹֽא־ יָס֥וּר שֵׁ֙בֶט֙ מִֽיהוּדָ֔ה וּמְחֹקֵ֖ק מִבֵּ֣ין רַגְלָ֑יו עַ֚ד כִּֽי־ יָבֹ֣א שילה שִׁיל֔וֹ וְל֖וֹ יִקְּהַ֥ת עַמִּֽים׃ ",
        "versenonikud": "לא יסור שבט מיהודה ומחקק מבין רגליו עד כי יבא שילה שילו ולו יקהת עמים "
    },
    {
        "bookchapter": "בראשית",
        "chapter": "מט",
        "versechapter": "יא",
        "bookseder": "בראשית",
        "seder": "מג",
        "verseseder": "יא",
        "parasha": "ויחי",
        "versenikud": "אֹסְרִ֤י לַגֶּ֙פֶן֙ עירה עִיר֔וֹ וְלַשֹּׂרֵקָ֖ה בְּנִ֣י אֲתֹנ֑וֹ כִּבֵּ֤ס בַּיַּ֙יִן֙ לְבֻשׁ֔וֹ וּבְדַם־ עֲנָבִ֖ים סותה סוּתֽוֹ׃ ",
        "versenonikud": "אסרי לגפן עירה עירו ולשרקה בני אתנו כבס ביין לבשו ובדם ענבים סותה סותו "
    },
    {
        "bookchapter": "בראשית",
        "chapter": "מט",
        "versechapter": "יב",
        "bookseder": "בראשית",
        "seder": "מג",
        "verseseder": "יב",
        "parasha": "ויחי",
        "versenikud": "חַכְלִילִ֥י עֵינַ֖יִם מִיָּ֑יִן וּלְבֶן־ שִׁנַּ֖יִם מֵחָלָֽב׃ {פ}",
        "versenonikud": "חכלילי עינים מיין ולבן שנים מחלב "
    },
    {
        "bookchapter": "בראשית",
        "chapter": "מט",
        "versechapter": "יג",
        "bookseder": "בראשית",
        "seder": "מג",
        "verseseder": "יג",
        "parasha": "ויחי",
        "versenikud": "זְבוּלֻ֕ן לְח֥וֹף יַמִּ֖ים יִשְׁכֹּ֑ן וְהוּא֙ לְח֣וֹף אֳנִיּ֔וֹת וְיַרְכָת֖וֹ עַל־ צִידֹֽן׃ {פ}",
        "versenonikud": "זבולן לחוף ימים ישכן והוא לחוף אניות וירכתו על צידן "
    },
    {
        "bookchapter": "בראשית",
        "chapter": "מט",
        "versechapter": "יד",
        "bookseder": "בראשית",
        "seder": "מג",
        "verseseder": "יד",
        "parasha": "ויחי",
        "versenikud": "יִשָּׂשכָ֖ר חֲמֹ֣ר גָּ֑רֶם רֹבֵ֖ץ בֵּ֥ין הַֽמִּשְׁפְּתָֽיִם׃ ",
        "versenonikud": "יששכר חמר גרם רבץ בין המשפתים "
    },
    {
        "bookchapter": "בראשית",
        "chapter": "מט",
        "versechapter": "טו",
        "bookseder": "בראשית",
        "seder": "מג",
        "verseseder": "טו",
        "parasha": "ויחי",
        "versenikud": "וַיַּ֤רְא מְנֻחָה֙ כִּ֣י ט֔וֹב וְאֶת־ הָאָ֖רֶץ כִּ֣י נָעֵ֑מָה וַיֵּ֤ט שִׁכְמוֹ֙ לִסְבֹּ֔ל וַיְהִ֖י לְמַס־ עֹבֵֽד׃ {ס}",
        "versenonikud": "וירא מנחה כי טוב ואת הארץ כי נעמה ויט שכמו לסבל ויהי למס עבד "
    },
    {
        "bookchapter": "בראשית",
        "chapter": "מט",
        "versechapter": "טז",
        "bookseder": "בראשית",
        "seder": "מג",
        "verseseder": "טז",
        "parasha": "ויחי",
        "versenikud": "דָּ֖ן יָדִ֣ין עַמּ֑וֹ כְּאַחַ֖ד שִׁבְטֵ֥י יִשְׂרָאֵֽל׃ ",
        "versenonikud": "דן ידין עמו כאחד שבטי ישראל "
    },
    {
        "bookchapter": "בראשית",
        "chapter": "מט",
        "versechapter": "יז",
        "bookseder": "בראשית",
        "seder": "מג",
        "verseseder": "יז",
        "parasha": "ויחי",
        "versenikud": "יְהִי־ דָן֙ נָחָ֣שׁ עֲלֵי־ דֶ֔רֶךְ שְׁפִיפֹ֖ן עֲלֵי־ אֹ֑רַח הַנֹּשֵׁךְ֙ עִקְּבֵי־ ס֔וּס וַיִּפֹּ֥ל רֹכְב֖וֹ אָחֽוֹר׃ ",
        "versenonikud": "יהי דן נחש עלי דרך שפיפן עלי ארח הנשך עקבי סוס ויפל רכבו אחור "
    },
    {
        "bookchapter": "בראשית",
        "chapter": "מט",
        "versechapter": "יח",
        "bookseder": "בראשית",
        "seder": "מג",
        "verseseder": "יח",
        "parasha": "ויחי",
        "versenikud": "לִֽישׁוּעָתְךָ֖ קִוִּ֥יתִי יְהוָֽה׃ {ס}",
        "versenonikud": "לישועתך קויתי יהוה "
    },
    {
        "bookchapter": "בראשית",
        "chapter": "מט",
        "versechapter": "יט",
        "bookseder": "בראשית",
        "seder": "מג",
        "verseseder": "יט",
        "parasha": "ויחי",
        "versenikud": "גָּ֖ד גְּד֣וּד יְגוּדֶ֑נּוּ וְה֖וּא יָגֻ֥ד עָקֵֽב׃ {ס}",
        "versenonikud": "גד גדוד יגודנו והוא יגד עקב "
    },
    {
        "bookchapter": "בראשית",
        "chapter": "מט",
        "versechapter": "כ",
        "bookseder": "בראשית",
        "seder": "מג",
        "verseseder": "כ",
        "parasha": "ויחי",
        "versenikud": "מֵאָשֵׁ֖ר שְׁמֵנָ֣ה לַחְמ֑וֹ וְה֥וּא יִתֵּ֖ן מַֽעֲדַנֵּי־ מֶֽלֶךְ׃ {ס}",
        "versenonikud": "מאשר שמנה לחמו והוא יתן מעדני מלך "
    },
    {
        "bookchapter": "בראשית",
        "chapter": "מט",
        "versechapter": "כא",
        "bookseder": "בראשית",
        "seder": "מג",
        "verseseder": "כא",
        "parasha": "ויחי",
        "versenikud": "נַפְתָּלִ֖י אַיָּלָ֣ה שְׁלֻחָ֑ה הַנֹּתֵ֖ן אִמְרֵי־ שָֽׁפֶר׃ {ס}",
        "versenonikud": "נפתלי אילה שלחה הנתן אמרי שפר "
    },
    {
        "bookchapter": "בראשית",
        "chapter": "מט",
        "versechapter": "כב",
        "bookseder": "בראשית",
        "seder": "מג",
        "verseseder": "כב",
        "parasha": "ויחי",
        "versenikud": "בֵּ֤ן פֹּרָת֙ יוֹסֵ֔ף בֵּ֥ן פֹּרָ֖ת עֲלֵי־ עָ֑יִן בָּנ֕וֹת צָעֲדָ֖ה עֲלֵי־ שֽׁוּר׃ ",
        "versenonikud": "בן פרת יוסף בן פרת עלי עין בנות צעדה עלי שור "
    },
    {
        "bookchapter": "בראשית",
        "chapter": "מט",
        "versechapter": "כג",
        "bookseder": "בראשית",
        "seder": "מג",
        "verseseder": "כג",
        "parasha": "ויחי",
        "versenikud": "וַֽיְמָרֲרֻ֖הוּ וָרֹ֑בּוּ וַֽיִּשְׂטְמֻ֖הוּ בַּעֲלֵ֥י חִצִּֽים׃ ",
        "versenonikud": "וימררהו ורבו וישטמהו בעלי חצים "
    },
    {
        "bookchapter": "בראשית",
        "chapter": "מט",
        "versechapter": "כד",
        "bookseder": "בראשית",
        "seder": "מג",
        "verseseder": "כד",
        "parasha": "ויחי",
        "versenikud": "וַתֵּ֤שֶׁב בְּאֵיתָן֙ קַשְׁתּ֔וֹ וַיָּפֹ֖זּוּ זְרֹעֵ֣י יָדָ֑יו מִידֵי֙ אֲבִ֣יר יַעֲקֹ֔ב מִשָּׁ֥ם רֹעֶ֖ה אֶ֥בֶן יִשְׂרָאֵֽל׃ ",
        "versenonikud": "ותשב באיתן קשתו ויפזו זרעי ידיו מידי אביר יעקב משם רעה אבן ישראל "
    },
    {
        "bookchapter": "בראשית",
        "chapter": "מט",
        "versechapter": "כה",
        "bookseder": "בראשית",
        "seder": "מג",
        "verseseder": "כה",
        "parasha": "ויחי",
        "versenikud": "מֵאֵ֨ל אָבִ֜יךָ וְיַעְזְרֶ֗ךָּ וְאֵ֤ת שַׁדַּי֙ וִיבָ֣רְכֶ֔ךָּ בִּרְכֹ֤ת שָׁמַ֙יִם֙ מֵעָ֔ל בִּרְכֹ֥ת תְּה֖וֹם רֹבֶ֣צֶת תָּ֑חַת בִּרְכֹ֥ת שָׁדַ֖יִם וָרָֽחַם׃ ",
        "versenonikud": "מאל אביך ויעזרך ואת שדי ויברכך ברכת שמים מעל ברכת תהום רבצת תחת ברכת שדים ורחם "
    },
    {
        "bookchapter": "בראשית",
        "chapter": "מט",
        "versechapter": "כו",
        "bookseder": "בראשית",
        "seder": "מג",
        "verseseder": "כו",
        "parasha": "ויחי",
        "versenikud": "בִּרְכֹ֣ת אָבִ֗יךָ גָּֽבְרוּ֙ עַל־ בִּרְכֹ֣ת הוֹרַ֔י עַֽד־ תַּאֲוַ֖ת גִּבְעֹ֣ת עוֹלָ֑ם תִּֽהְיֶ֙ין֙ לְרֹ֣אשׁ יוֹסֵ֔ף וּלְקָדְקֹ֖ד נְזִ֥יר אֶחָֽיו׃ {פ}",
        "versenonikud": "ברכת אביך גברו על ברכת הורי עד תאות גבעת עולם תהיין לראש יוסף ולקדקד נזיר אחיו "
    },
    {
        "bookchapter": "בראשית",
        "chapter": "מט",
        "versechapter": "כז",
        "bookseder": "בראשית",
        "seder": "מג",
        "verseseder": "כז",
        "parasha": "ויחי",
        "versenikud": "בִּנְיָמִין֙ זְאֵ֣ב יִטְרָ֔ף בַּבֹּ֖קֶר יֹ֣אכַל עַ֑ד וְלָעֶ֖רֶב יְחַלֵּ֥ק שָׁלָֽל׃ ",
        "versenonikud": "בנימין זאב יטרף בבקר יאכל עד ולערב יחלק שלל "
    },
    {
        "bookchapter": "בראשית",
        "chapter": "מט",
        "versechapter": "כח",
        "bookseder": "בראשית",
        "seder": "מג",
        "verseseder": "כח",
        "parasha": "ויחי",
        "versenikud": "כָּל־ אֵ֛לֶּה שִׁבְטֵ֥י יִשְׂרָאֵ֖ל שְׁנֵ֣ים עָשָׂ֑ר וְ֠זֹאת אֲשֶׁר־ דִּבֶּ֨ר לָהֶ֤ם אֲבִיהֶם֙ וַיְבָ֣רֶךְ אוֹתָ֔ם אִ֛ישׁ אֲשֶׁ֥ר כְּבִרְכָת֖וֹ בֵּרַ֥ךְ אֹתָֽם׃ ",
        "versenonikud": "כל אלה שבטי ישראל שנים עשר וזאת אשר דבר להם אביהם ויברך אותם איש אשר כברכתו ברך אתם "
    },
    {
        "bookchapter": "בראשית",
        "chapter": "מט",
        "versechapter": "כט",
        "bookseder": "בראשית",
        "seder": "מג",
        "verseseder": "כט",
        "parasha": "ויחי",
        "versenikud": "וַיְצַ֣ו אוֹתָ֗ם וַיֹּ֤אמֶר אֲלֵהֶם֙ אֲנִי֙ נֶאֱסָ֣ף אֶל־ עַמִּ֔י קִבְר֥וּ אֹתִ֖י אֶל־ אֲבֹתָ֑י אֶל־ הַ֨מְּעָרָ֔ה אֲשֶׁ֥ר בִּשְׂדֵ֖ה עֶפְר֥וֹן הַֽחִתִּֽי׃ ",
        "versenonikud": "ויצו אותם ויאמר אלהם אני נאסף אל עמי קברו אתי אל אבתי אל המערה אשר בשדה עפרון החתי "
    },
    {
        "bookchapter": "בראשית",
        "chapter": "מט",
        "versechapter": "ל",
        "bookseder": "בראשית",
        "seder": "מג",
        "verseseder": "ל",
        "parasha": "ויחי",
        "versenikud": "בַּמְּעָרָ֞ה אֲשֶׁ֨ר בִּשְׂדֵ֧ה הַמַּכְפֵּלָ֛ה אֲשֶׁ֥ר עַל־ פְּנֵי־ מַמְרֵ֖א בְּאֶ֣רֶץ כְּנָ֑עַן אֲשֶׁר֩ קָנָ֨ה אַבְרָהָ֜ם אֶת־ הַשָּׂדֶ֗ה מֵאֵ֛ת עֶפְרֹ֥ן הַחִתִּ֖י לַאֲחֻזַּת־ קָֽבֶר׃ ",
        "versenonikud": "במערה אשר בשדה המכפלה אשר על פני ממרא בארץ כנען אשר קנה אברהם את השדה מאת עפרן החתי לאחזת קבר "
    },
    {
        "bookchapter": "בראשית",
        "chapter": "מט",
        "versechapter": "לא",
        "bookseder": "בראשית",
        "seder": "מג",
        "verseseder": "לא",
        "parasha": "ויחי",
        "versenikud": "שָׁ֣מָּה קָֽבְר֞וּ אֶת־ אַבְרָהָ֗ם וְאֵת֙ שָׂרָ֣ה אִשְׁתּ֔וֹ שָׁ֚מָּה קָבְר֣וּ אֶת־ יִצְחָ֔ק וְאֵ֖ת רִבְקָ֣ה אִשְׁתּ֑וֹ וְשָׁ֥מָּה קָבַ֖רְתִּי אֶת־ לֵאָֽה׃ ",
        "versenonikud": "שמה קברו את אברהם ואת שרה אשתו שמה קברו את יצחק ואת רבקה אשתו ושמה קברתי את לאה "
    },
    {
        "bookchapter": "בראשית",
        "chapter": "מט",
        "versechapter": "לב",
        "bookseder": "בראשית",
        "seder": "מג",
        "verseseder": "לב",
        "parasha": "ויחי",
        "versenikud": "מִקְנֵ֧ה הַשָּׂדֶ֛ה וְהַמְּעָרָ֥ה אֲשֶׁר־ בּ֖וֹ מֵאֵ֥ת בְּנֵי־ חֵֽת׃ ",
        "versenonikud": "מקנה השדה והמערה אשר בו מאת בני חת "
    },
    {
        "bookchapter": "בראשית",
        "chapter": "מט",
        "versechapter": "לג",
        "bookseder": "בראשית",
        "seder": "מג",
        "verseseder": "לג",
        "parasha": "ויחי",
        "versenikud": "וַיְכַ֤ל יַעֲקֹב֙ לְצַוֺּ֣ת אֶת־ בָּנָ֔יו וַיֶּאֱסֹ֥ף רַגְלָ֖יו אֶל־ הַמִּטָּ֑ה וַיִּגְוַ֖ע וַיֵּאָ֥סֶף אֶל־ עַמָּֽיו׃ ",
        "versenonikud": "ויכל יעקב לצות את בניו ויאסף רגליו אל המטה ויגוע ויאסף אל עמיו "
    }
]