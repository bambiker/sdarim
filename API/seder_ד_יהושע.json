[
    {
        "bookchapter": "יהושע",
        "chapter": "ו",
        "versechapter": "כז",
        "bookseder": "יהושע",
        "seder": "ד",
        "verseseder": "א",
        "versenikud": "וַיְהִ֥י יְהוָ֖ה אֶת־ יְהוֹשֻׁ֑עַ וַיְהִ֥י שָׁמְע֖וֹ בְּכָל־ הָאָֽרֶץ׃ ",
        "versenonikud": "ויהי יהוה את יהושע ויהי שמעו בכל הארץ "
    },
    {
        "bookchapter": "יהושע",
        "chapter": "ז",
        "versechapter": "א",
        "bookseder": "יהושע",
        "seder": "ד",
        "verseseder": "ב",
        "versenikud": "וַיִּמְעֲל֧וּ בְנֵֽי־ יִשְׂרָאֵ֛ל מַ֖עַל בַּחֵ֑רֶם וַיִּקַּ֡ח עָכָ֣ן בֶּן־ כַּרְמִי֩ בֶן־ זַבְדִּ֨י בֶן־ זֶ֜רַח לְמַטֵּ֤ה יְהוּדָה֙ מִן־ הַחֵ֔רֶם וַיִּֽחַר־ אַ֥ף יְהוָ֖ה בִּבְנֵ֥י יִשְׂרָאֵֽל׃ ",
        "versenonikud": "וימעלו בני ישראל מעל בחרם ויקח עכן בן כרמי בן זבדי בן זרח למטה יהודה מן החרם ויחר אף יהוה בבני ישראל "
    },
    {
        "bookchapter": "יהושע",
        "chapter": "ז",
        "versechapter": "ב",
        "bookseder": "יהושע",
        "seder": "ד",
        "verseseder": "ג",
        "versenikud": "וַיִּשְׁלַח֩ יְהוֹשֻׁ֨עַ אֲנָשִׁ֜ים מִֽירִיח֗וֹ הָעַ֞י אֲשֶׁ֨ר עִם־ בֵּ֥ית אָ֙וֶן֙ מִקֶּ֣דֶם לְבֵֽית־ אֵ֔ל וַיֹּ֤אמֶר אֲלֵיהֶם֙ לֵאמֹ֔ר עֲל֖וּ וְרַגְּל֣וּ אֶת־ הָאָ֑רֶץ וַֽיַּעֲלוּ֙ הָאֲנָשִׁ֔ים וַֽיְרַגְּל֖וּ אֶת־ הָעָֽי׃ ",
        "versenonikud": "וישלח יהושע אנשים מיריחו העי אשר עם בית און מקדם לבית אל ויאמר אליהם לאמר עלו ורגלו את הארץ ויעלו האנשים וירגלו את העי "
    },
    {
        "bookchapter": "יהושע",
        "chapter": "ז",
        "versechapter": "ג",
        "bookseder": "יהושע",
        "seder": "ד",
        "verseseder": "ד",
        "versenikud": "וַיָּשֻׁ֣בוּ אֶל־ יְהוֹשֻׁ֗עַ וַיֹּאמְר֣וּ אֵלָיו֮ אַל־ יַ֣עַל כָּל־ הָעָם֒ כְּאַלְפַּ֣יִם אִ֗ישׁ א֚וֹ כִּשְׁלֹ֣שֶׁת אֲלָפִ֣ים אִ֔ישׁ יַעֲל֖וּ וְיַכּ֣וּ אֶת־ הָעָ֑י אַל־ תְּיַגַּע־ שָׁ֙מָּה֙ אֶת־ כָּל־ הָעָ֔ם כִּ֥י מְעַ֖ט הֵֽמָּה׃ ",
        "versenonikud": "וישבו אל יהושע ויאמרו אליו אל יעל כל העם כאלפים איש או כשלשת אלפים איש יעלו ויכו את העי אל תיגע שמה את כל העם כי מעט המה "
    },
    {
        "bookchapter": "יהושע",
        "chapter": "ז",
        "versechapter": "ד",
        "bookseder": "יהושע",
        "seder": "ד",
        "verseseder": "ה",
        "versenikud": "וַיַּעֲל֤וּ מִן־ הָעָם֙ שָׁ֔מָּה כִּשְׁלֹ֥שֶׁת אֲלָפִ֖ים אִ֑ישׁ וַיָּנֻ֕סוּ לִפְנֵ֖י אַנְשֵׁ֥י הָעָֽי׃ ",
        "versenonikud": "ויעלו מן העם שמה כשלשת אלפים איש וינסו לפני אנשי העי "
    },
    {
        "bookchapter": "יהושע",
        "chapter": "ז",
        "versechapter": "ה",
        "bookseder": "יהושע",
        "seder": "ד",
        "verseseder": "ו",
        "versenikud": "וַיַּכּ֨וּ מֵהֶ֜ם אַנְשֵׁ֣י הָעַ֗י כִּשְׁלֹשִׁ֤ים וְשִׁשָּׁה֙ אִ֔ישׁ וַֽיִּרְדְּפ֞וּם לִפְנֵ֤י הַשַּׁ֙עַר֙ עַד־ הַשְּׁבָרִ֔ים וַיַּכּ֖וּם בַּמּוֹרָ֑ד וַיִּמַּ֥ס לְבַב־ הָעָ֖ם וַיְהִ֥י לְמָֽיִם׃ ",
        "versenonikud": "ויכו מהם אנשי העי כשלשים וששה איש וירדפום לפני השער עד השברים ויכום במורד וימס לבב העם ויהי למים "
    },
    {
        "bookchapter": "יהושע",
        "chapter": "ז",
        "versechapter": "ו",
        "bookseder": "יהושע",
        "seder": "ד",
        "verseseder": "ז",
        "versenikud": "וַיִּקְרַ֨ע יְהוֹשֻׁ֜עַ שִׂמְלֹתָ֗יו וַיִּפֹּל֩ עַל־ פָּנָ֨יו אַ֜רְצָה לִפְנֵ֨י אֲר֤וֹן יְהוָה֙ עַד־ הָעֶ֔רֶב ה֖וּא וְזִקְנֵ֣י יִשְׂרָאֵ֑ל וַיַּעֲל֥וּ עָפָ֖ר עַל־ רֹאשָֽׁם׃ ",
        "versenonikud": "ויקרע יהושע שמלתיו ויפל על פניו ארצה לפני ארון יהוה עד הערב הוא וזקני ישראל ויעלו עפר על ראשם "
    },
    {
        "bookchapter": "יהושע",
        "chapter": "ז",
        "versechapter": "ז",
        "bookseder": "יהושע",
        "seder": "ד",
        "verseseder": "ח",
        "versenikud": "וַיֹּ֨אמֶר יְהוֹשֻׁ֜עַ אֲהָ֣הּ ׀ אֲדֹנָ֣י יְהוִ֗ה לָ֠מָה הֵעֲבַ֨רְתָּ הַעֲבִ֜יר אֶת־ הָעָ֤ם הַזֶּה֙ אֶת־ הַיַּרְדֵּ֔ן לָתֵ֥ת אֹתָ֛נוּ בְּיַ֥ד הָאֱמֹרִ֖י לְהַאֲבִידֵ֑נוּ וְלוּ֙ הוֹאַ֣לְנוּ וַנֵּ֔שֶׁב בְּעֵ֖בֶר הַיַּרְדֵּֽן׃ ",
        "versenonikud": "ויאמר יהושע אהה  אדני יהוה למה העברת העביר את העם הזה את הירדן לתת אתנו ביד האמרי להאבידנו ולו הואלנו ונשב בעבר הירדן "
    },
    {
        "bookchapter": "יהושע",
        "chapter": "ז",
        "versechapter": "ח",
        "bookseder": "יהושע",
        "seder": "ד",
        "verseseder": "ט",
        "versenikud": "בִּ֖י אֲדֹנָ֑י מָ֣ה אֹמַ֔ר אַ֠חֲרֵי אֲשֶׁ֨ר הָפַ֧ךְ יִשְׂרָאֵ֛ל עֹ֖רֶף לִפְנֵ֥י אֹיְבָֽיו׃ ",
        "versenonikud": "בי אדני מה אמר אחרי אשר הפך ישראל ערף לפני איביו "
    },
    {
        "bookchapter": "יהושע",
        "chapter": "ז",
        "versechapter": "ט",
        "bookseder": "יהושע",
        "seder": "ד",
        "verseseder": "י",
        "versenikud": "וְיִשְׁמְע֣וּ הַֽכְּנַעֲנִ֗י וְכֹל֙ יֹשְׁבֵ֣י הָאָ֔רֶץ וְנָסַ֣בּוּ עָלֵ֔ינוּ וְהִכְרִ֥יתוּ אֶת־ שְׁמֵ֖נוּ מִן־ הָאָ֑רֶץ וּמַֽה־ תַּעֲשֵׂ֖ה לְשִׁמְךָ֥ הַגָּדֽוֹל׃ ",
        "versenonikud": "וישמעו הכנעני וכל ישבי הארץ ונסבו עלינו והכריתו את שמנו מן הארץ ומה תעשה לשמך הגדול "
    },
    {
        "bookchapter": "יהושע",
        "chapter": "ז",
        "versechapter": "י",
        "bookseder": "יהושע",
        "seder": "ד",
        "verseseder": "יא",
        "versenikud": "וַיֹּ֧אמֶר יְהוָ֛ה אֶל־ יְהוֹשֻׁ֖עַ קֻ֣ם לָ֑ךְ לָ֣מָּה זֶּ֔ה אַתָּ֖ה נֹפֵ֥ל עַל־ פָּנֶֽיךָ׃ ",
        "versenonikud": "ויאמר יהוה אל יהושע קם לך למה זה אתה נפל על פניך "
    },
    {
        "bookchapter": "יהושע",
        "chapter": "ז",
        "versechapter": "יא",
        "bookseder": "יהושע",
        "seder": "ד",
        "verseseder": "יב",
        "versenikud": "חָטָא֙ יִשְׂרָאֵ֔ל וְגַם֙ עָבְר֣וּ אֶת־ בְּרִיתִ֔י אֲשֶׁ֥ר צִוִּ֖יתִי אוֹתָ֑ם וְגַ֤ם לָֽקְחוּ֙ מִן־ הַחֵ֔רֶם וְגַ֤ם גָּֽנְבוּ֙ וְגַ֣ם כִּֽחֲשׁ֔וּ וְגַ֖ם שָׂ֥מוּ בִכְלֵיהֶֽם׃ ",
        "versenonikud": "חטא ישראל וגם עברו את בריתי אשר צויתי אותם וגם לקחו מן החרם וגם גנבו וגם כחשו וגם שמו בכליהם "
    },
    {
        "bookchapter": "יהושע",
        "chapter": "ז",
        "versechapter": "יב",
        "bookseder": "יהושע",
        "seder": "ד",
        "verseseder": "יג",
        "versenikud": "וְלֹ֨א יֻכְל֜וּ בְּנֵ֣י יִשְׂרָאֵ֗ל לָקוּם֙ לִפְנֵ֣י אֹיְבֵיהֶ֔ם עֹ֗רֶף יִפְנוּ֙ לִפְנֵ֣י אֹֽיְבֵיהֶ֔ם כִּ֥י הָי֖וּ לְחֵ֑רֶם לֹ֤א אוֹסִיף֙ לִֽהְי֣וֹת עִמָּכֶ֔ם אִם־ לֹ֥א תַשְׁמִ֛ידוּ הַחֵ֖רֶם מִֽקִּרְבְּכֶֽם׃ ",
        "versenonikud": "ולא יכלו בני ישראל לקום לפני איביהם ערף יפנו לפני איביהם כי היו לחרם לא אוסיף להיות עמכם אם לא תשמידו החרם מקרבכם "
    },
    {
        "bookchapter": "יהושע",
        "chapter": "ז",
        "versechapter": "יג",
        "bookseder": "יהושע",
        "seder": "ד",
        "verseseder": "יד",
        "versenikud": "קֻ֚ם קַדֵּ֣שׁ אֶת־ הָעָ֔ם וְאָמַרְתָּ֖ הִתְקַדְּשׁ֣וּ לְמָחָ֑ר כִּ֣י כֹה֩ אָמַ֨ר יְהוָ֜ה אֱלֹהֵ֣י יִשְׂרָאֵ֗ל חֵ֤רֶם בְּקִרְבְּךָ֙ יִשְׂרָאֵ֔ל לֹ֣א תוּכַ֗ל לָקוּם֙ לִפְנֵ֣י אֹיְבֶ֔יךָ עַד־ הֲסִירְכֶ֥ם הַחֵ֖רֶם מִֽקִּרְבְּכֶֽם׃ ",
        "versenonikud": "קם קדש את העם ואמרת התקדשו למחר כי כה אמר יהוה אלהי ישראל חרם בקרבך ישראל לא תוכל לקום לפני איביך עד הסירכם החרם מקרבכם "
    },
    {
        "bookchapter": "יהושע",
        "chapter": "ז",
        "versechapter": "יד",
        "bookseder": "יהושע",
        "seder": "ד",
        "verseseder": "טו",
        "versenikud": "וְנִקְרַבְתֶּ֥ם בַּבֹּ֖קֶר לְשִׁבְטֵיכֶ֑ם וְהָיָ֡ה הַשֵּׁבֶט֩ אֲשֶׁר־ יִלְכְּדֶ֨נּוּ יְהוָ֜ה יִקְרַ֣ב לַמִּשְׁפָּח֗וֹת וְהַמִּשְׁפָּחָ֞ה אֲשֶֽׁר־ יִלְכְּדֶ֤נָּה יְהוָה֙ תִּקְרַ֣ב לַבָּתִּ֔ים וְהַבַּ֙יִת֙ אֲשֶׁ֣ר יִלְכְּדֶ֣נּוּ יְהוָ֔ה יִקְרַ֖ב לַגְּבָרִֽים׃ ",
        "versenonikud": "ונקרבתם בבקר לשבטיכם והיה השבט אשר ילכדנו יהוה יקרב למשפחות והמשפחה אשר ילכדנה יהוה תקרב לבתים והבית אשר ילכדנו יהוה יקרב לגברים "
    },
    {
        "bookchapter": "יהושע",
        "chapter": "ז",
        "versechapter": "טו",
        "bookseder": "יהושע",
        "seder": "ד",
        "verseseder": "טז",
        "versenikud": "וְהָיָה֙ הַנִּלְכָּ֣ד בַּחֵ֔רֶם יִשָּׂרֵ֣ף בָּאֵ֔שׁ אֹת֖וֹ וְאֶת־ כָּל־ אֲשֶׁר־ ל֑וֹ כִּ֤י עָבַר֙ אֶת־ בְּרִ֣ית יְהוָ֔ה וְכִֽי־ עָשָׂ֥ה נְבָלָ֖ה בְּיִשְׂרָאֵֽל׃ ",
        "versenonikud": "והיה הנלכד בחרם ישרף באש אתו ואת כל אשר לו כי עבר את ברית יהוה וכי עשה נבלה בישראל "
    },
    {
        "bookchapter": "יהושע",
        "chapter": "ז",
        "versechapter": "טז",
        "bookseder": "יהושע",
        "seder": "ד",
        "verseseder": "יז",
        "versenikud": "וַיַּשְׁכֵּ֤ם יְהוֹשֻׁ֙עַ֙ בַּבֹּ֔קֶר וַיַּקְרֵ֥ב אֶת־ יִשְׂרָאֵ֖ל לִשְׁבָטָ֑יו וַיִּלָּכֵ֖ד שֵׁ֥בֶט יְהוּדָֽה׃ ",
        "versenonikud": "וישכם יהושע בבקר ויקרב את ישראל לשבטיו וילכד שבט יהודה "
    },
    {
        "bookchapter": "יהושע",
        "chapter": "ז",
        "versechapter": "יז",
        "bookseder": "יהושע",
        "seder": "ד",
        "verseseder": "יח",
        "versenikud": "וַיַּקְרֵב֙ אֶת־ מִשְׁפַּ֣חַת יְהוּדָ֔ה וַיִּלְכֹּ֕ד אֵ֖ת מִשְׁפַּ֣חַת הַזַּרְחִ֑י וַיַּקְרֵ֞ב אֶת־ מִשְׁפַּ֤חַת הַזַּרְחִי֙ לַגְּבָרִ֔ים וַיִּלָּכֵ֖ד זַבְדִּֽי׃ ",
        "versenonikud": "ויקרב את משפחת יהודה וילכד את משפחת הזרחי ויקרב את משפחת הזרחי לגברים וילכד זבדי "
    },
    {
        "bookchapter": "יהושע",
        "chapter": "ז",
        "versechapter": "יח",
        "bookseder": "יהושע",
        "seder": "ד",
        "verseseder": "יט",
        "versenikud": "וַיַּקְרֵ֥ב אֶת־ בֵּית֖וֹ לַגְּבָרִ֑ים וַיִּלָּכֵ֗ד עָכָ֞ן בֶּן־ כַּרְמִ֧י בֶן־ זַבְדִּ֛י בֶּן־ זֶ֖רַח לְמַטֵּ֥ה יְהוּדָֽה׃ ",
        "versenonikud": "ויקרב את ביתו לגברים וילכד עכן בן כרמי בן זבדי בן זרח למטה יהודה "
    },
    {
        "bookchapter": "יהושע",
        "chapter": "ז",
        "versechapter": "יט",
        "bookseder": "יהושע",
        "seder": "ד",
        "verseseder": "כ",
        "versenikud": "וַיֹּ֨אמֶר יְהוֹשֻׁ֜עַ אֶל־ עָכָ֗ן בְּנִי֙ שִֽׂים־ נָ֣א כָב֗וֹד לַֽיהוָ֛ה אֱלֹהֵ֥י יִשְׂרָאֵ֖ל וְתֶן־ ל֣וֹ תוֹדָ֑ה וְהַגֶּד־ נָ֥א לִי֙ מֶ֣ה עָשִׂ֔יתָ אַל־ תְּכַחֵ֖ד מִמֶּֽנִּי׃ ",
        "versenonikud": "ויאמר יהושע אל עכן בני שים נא כבוד ליהוה אלהי ישראל ותן לו תודה והגד נא לי מה עשית אל תכחד ממני "
    },
    {
        "bookchapter": "יהושע",
        "chapter": "ז",
        "versechapter": "כ",
        "bookseder": "יהושע",
        "seder": "ד",
        "verseseder": "כא",
        "versenikud": "וַיַּ֧עַן עָכָ֛ן אֶת־ יְהוֹשֻׁ֖עַ וַיֹּאמַ֑ר אָמְנָ֗ה אָנֹכִ֤י חָטָ֙אתִי֙ לַֽיהוָה֙ אֱלֹהֵ֣י יִשְׂרָאֵ֔ל וְכָזֹ֥את וְכָזֹ֖את עָשִֽׂיתִי׃ ",
        "versenonikud": "ויען עכן את יהושע ויאמר אמנה אנכי חטאתי ליהוה אלהי ישראל וכזאת וכזאת עשיתי "
    },
    {
        "bookchapter": "יהושע",
        "chapter": "ז",
        "versechapter": "כא",
        "bookseder": "יהושע",
        "seder": "ד",
        "verseseder": "כב",
        "versenikud": "ואראה וָאֵ֣רֶא בַשָּׁלָ֡ל אַדֶּ֣רֶת שִׁנְעָר֩ אַחַ֨ת טוֹבָ֜ה וּמָאתַ֧יִם שְׁקָלִ֣ים כֶּ֗סֶף וּלְשׁ֨וֹן זָהָ֤ב אֶחָד֙ חֲמִשִּׁ֤ים שְׁקָלִים֙ מִשְׁקָל֔וֹ וָֽאֶחְמְדֵ֖ם וָֽאֶקָּחֵ֑ם וְהִנָּ֨ם טְמוּנִ֥ים בָּאָ֛רֶץ בְּת֥וֹךְ הָאָֽהֳלִ֖י וְהַכֶּ֥סֶף תַּחְתֶּֽיהָ׃ ",
        "versenonikud": "ואראה וארא בשלל אדרת שנער אחת טובה ומאתים שקלים כסף ולשון זהב אחד חמשים שקלים משקלו ואחמדם ואקחם והנם טמונים בארץ בתוך האהלי והכסף תחתיה "
    },
    {
        "bookchapter": "יהושע",
        "chapter": "ז",
        "versechapter": "כב",
        "bookseder": "יהושע",
        "seder": "ד",
        "verseseder": "כג",
        "versenikud": "וַיִּשְׁלַ֤ח יְהוֹשֻׁ֙עַ֙ מַלְאָכִ֔ים וַיָּרֻ֖צוּ הָאֹ֑הֱלָה וְהִנֵּ֧ה טְמוּנָ֛ה בְּאָהֳל֖וֹ וְהַכֶּ֥סֶף תַּחְתֶּֽיהָ׃ ",
        "versenonikud": "וישלח יהושע מלאכים וירצו האהלה והנה טמונה באהלו והכסף תחתיה "
    },
    {
        "bookchapter": "יהושע",
        "chapter": "ז",
        "versechapter": "כג",
        "bookseder": "יהושע",
        "seder": "ד",
        "verseseder": "כד",
        "versenikud": "וַיִּקָּחוּם֙ מִתּ֣וֹךְ הָאֹ֔הֶל וַיְבִאוּם֙ אֶל־ יְהוֹשֻׁ֔עַ וְאֶ֖ל כָּל־ בְּנֵ֣י יִשְׂרָאֵ֑ל וַיַּצִּקֻ֖ם לִפְנֵ֥י יְהוָֽה׃ ",
        "versenonikud": "ויקחום מתוך האהל ויבאום אל יהושע ואל כל בני ישראל ויצקם לפני יהוה "
    },
    {
        "bookchapter": "יהושע",
        "chapter": "ז",
        "versechapter": "כד",
        "bookseder": "יהושע",
        "seder": "ד",
        "verseseder": "כה",
        "versenikud": "וַיִּקַּ֣ח יְהוֹשֻׁ֣עַ אֶת־ עָכָ֣ן בֶּן־ זֶ֡רַח וְאֶת־ הַכֶּ֣סֶף וְאֶת־ הָאַדֶּ֣רֶת וְֽאֶת־ לְשׁ֣וֹן הַזָּהָ֡ב וְֽאֶת־ בָּנָ֡יו וְֽאֶת־ בְּנֹתָ֡יו וְאֶת־ שׁוֹרוֹ֩ וְאֶת־ חֲמֹר֨וֹ וְאֶת־ צֹאנ֤וֹ וְאֶֽת־ אָהֳלוֹ֙ וְאֶת־ כָּל־ אֲשֶׁר־ ל֔וֹ וְכָל־ יִשְׂרָאֵ֖ל עִמּ֑וֹ וַיַּעֲל֥וּ אֹתָ֖ם עֵ֥מֶק עָכֽוֹר׃ ",
        "versenonikud": "ויקח יהושע את עכן בן זרח ואת הכסף ואת האדרת ואת לשון הזהב ואת בניו ואת בנתיו ואת שורו ואת חמרו ואת צאנו ואת אהלו ואת כל אשר לו וכל ישראל עמו ויעלו אתם עמק עכור "
    },
    {
        "bookchapter": "יהושע",
        "chapter": "ז",
        "versechapter": "כה",
        "bookseder": "יהושע",
        "seder": "ד",
        "verseseder": "כו",
        "versenikud": "וַיֹּ֤אמֶר יְהוֹשֻׁ֙עַ֙ מֶ֣ה עֲכַרְתָּ֔נוּ יַעְכֳּרְךָ֥ יְהוָ֖ה בַּיּ֣וֹם הַזֶּ֑ה וַיִּרְגְּמ֨וּ אֹת֤וֹ כָל־ יִשְׂרָאֵל֙ אֶ֔בֶן וַיִּשְׂרְפ֤וּ אֹתָם֙ בָּאֵ֔שׁ וַיִּסְקְל֥וּ אֹתָ֖ם בָּאֲבָנִֽים׃ ",
        "versenonikud": "ויאמר יהושע מה עכרתנו יעכרך יהוה ביום הזה וירגמו אתו כל ישראל אבן וישרפו אתם באש ויסקלו אתם באבנים "
    },
    {
        "bookchapter": "יהושע",
        "chapter": "ז",
        "versechapter": "כו",
        "bookseder": "יהושע",
        "seder": "ד",
        "verseseder": "כז",
        "versenikud": "וַיָּקִ֨ימוּ עָלָ֜יו גַּל־ אֲבָנִ֣ים גָּד֗וֹל עַ֚ד הַיּ֣וֹם הַזֶּ֔ה וַיָּ֥שָׁב יְהוָ֖ה מֵחֲר֣וֹן אַפּ֑וֹ עַל־ כֵּ֠ן קָרָ֞א שֵׁ֣ם הַמָּק֤וֹם הַהוּא֙ עֵ֣מֶק עָכ֔וֹר עַ֖ד הַיּ֥וֹם הַזֶּֽה׃ ",
        "versenonikud": "ויקימו עליו גל אבנים גדול עד היום הזה וישב יהוה מחרון אפו על כן קרא שם המקום ההוא עמק עכור עד היום הזה "
    },
    {
        "bookchapter": "יהושע",
        "chapter": "ח",
        "versechapter": "א",
        "bookseder": "יהושע",
        "seder": "ד",
        "verseseder": "כח",
        "versenikud": "וַיֹּ֨אמֶר יְהוָ֤ה אֶל־ יְהוֹשֻׁ֙עַ֙ אַל־ תִּירָ֣א וְאַל־ תֵּחָ֔ת קַ֣ח עִמְּךָ֗ אֵ֚ת כָּל־ עַ֣ם הַמִּלְחָמָ֔ה וְק֖וּם עֲלֵ֣ה הָעָ֑י רְאֵ֣ה ׀ נָתַ֣תִּי בְיָדְךָ֗ אֶת־ מֶ֤לֶךְ הָעַי֙ וְאֶת־ עַמּ֔וֹ וְאֶת־ עִיר֖וֹ וְאֶת־ אַרְצֽוֹ׃ ",
        "versenonikud": "ויאמר יהוה אל יהושע אל תירא ואל תחת קח עמך את כל עם המלחמה וקום עלה העי ראה  נתתי בידך את מלך העי ואת עמו ואת עירו ואת ארצו "
    },
    {
        "bookchapter": "יהושע",
        "chapter": "ח",
        "versechapter": "ב",
        "bookseder": "יהושע",
        "seder": "ד",
        "verseseder": "כט",
        "versenikud": "וְעָשִׂ֨יתָ לָעַ֜י וּלְמַלְכָּ֗הּ כַּאֲשֶׁ֨ר עָשִׂ֤יתָ לִֽירִיחוֹ֙ וּלְמַלְכָּ֔הּ רַק־ שְׁלָלָ֥הּ וּבְהֶמְתָּ֖הּ תָּבֹ֣זּוּ לָכֶ֑ם שִׂים־ לְךָ֥ אֹרֵ֛ב לָעִ֖יר מֵאַחֲרֶֽיהָ׃ ",
        "versenonikud": "ועשית לעי ולמלכה כאשר עשית ליריחו ולמלכה רק שללה ובהמתה תבזו לכם שים לך ארב לעיר מאחריה "
    },
    {
        "bookchapter": "יהושע",
        "chapter": "ח",
        "versechapter": "ג",
        "bookseder": "יהושע",
        "seder": "ד",
        "verseseder": "ל",
        "versenikud": "וַיָּ֧קָם יְהוֹשֻׁ֛עַ וְכָל־ עַ֥ם הַמִּלְחָמָ֖ה לַעֲל֣וֹת הָעָ֑י וַיִּבְחַ֣ר יְ֠הוֹשֻׁעַ שְׁלֹשִׁ֨ים אֶ֤לֶף אִישׁ֙ גִּבּוֹרֵ֣י הַחַ֔יִל וַיִּשְׁלָחֵ֖ם לָֽיְלָה׃ ",
        "versenonikud": "ויקם יהושע וכל עם המלחמה לעלות העי ויבחר יהושע שלשים אלף איש גבורי החיל וישלחם לילה "
    },
    {
        "bookchapter": "יהושע",
        "chapter": "ח",
        "versechapter": "ד",
        "bookseder": "יהושע",
        "seder": "ד",
        "verseseder": "לא",
        "versenikud": "וַיְצַ֨ו אֹתָ֜ם לֵאמֹ֗ר רְ֠אוּ אַתֶּ֞ם אֹרְבִ֤ים לָעִיר֙ מֵאַחֲרֵ֣י הָעִ֔יר אַל־ תַּרְחִ֥יקוּ מִן־ הָעִ֖יר מְאֹ֑ד וִהְיִיתֶ֥ם כֻּלְּכֶ֖ם נְכֹנִֽים׃ ",
        "versenonikud": "ויצו אתם לאמר ראו אתם ארבים לעיר מאחרי העיר אל תרחיקו מן העיר מאד והייתם כלכם נכנים "
    },
    {
        "bookchapter": "יהושע",
        "chapter": "ח",
        "versechapter": "ה",
        "bookseder": "יהושע",
        "seder": "ד",
        "verseseder": "לב",
        "versenikud": "וַאֲנִ֗י וְכָל־ הָעָם֙ אֲשֶׁ֣ר אִתִּ֔י נִקְרַ֖ב אֶל־ הָעִ֑יר וְהָיָ֗ה כִּֽי־ יֵצְא֤וּ לִקְרָאתֵ֙נוּ֙ כַּאֲשֶׁ֣ר בָּרִֽאשֹׁנָ֔ה וְנַ֖סְנוּ לִפְנֵיהֶֽם׃ ",
        "versenonikud": "ואני וכל העם אשר אתי נקרב אל העיר והיה כי יצאו לקראתנו כאשר בראשנה ונסנו לפניהם "
    },
    {
        "bookchapter": "יהושע",
        "chapter": "ח",
        "versechapter": "ו",
        "bookseder": "יהושע",
        "seder": "ד",
        "verseseder": "לג",
        "versenikud": "וְיָצְא֣וּ אַחֲרֵ֗ינוּ עַ֣ד הַתִּיקֵ֤נוּ אוֹתָם֙ מִן־ הָעִ֔יר כִּ֣י יֹֽאמְר֔וּ נָסִ֣ים לְפָנֵ֔ינוּ כַּאֲשֶׁ֖ר בָּרִֽאשֹׁנָ֑ה וְנַ֖סְנוּ לִפְנֵיהֶֽם׃ ",
        "versenonikud": "ויצאו אחרינו עד התיקנו אותם מן העיר כי יאמרו נסים לפנינו כאשר בראשנה ונסנו לפניהם "
    },
    {
        "bookchapter": "יהושע",
        "chapter": "ח",
        "versechapter": "ז",
        "bookseder": "יהושע",
        "seder": "ד",
        "verseseder": "לד",
        "versenikud": "וְאַתֶּ֗ם תָּקֻ֙מוּ֙ מֵהָ֣אוֹרֵ֔ב וְהוֹרַשְׁתֶּ֖ם אֶת־ הָעִ֑יר וּנְתָנָ֛הּ יְהוָ֥ה אֱלֹֽהֵיכֶ֖ם בְּיֶדְכֶֽם׃ ",
        "versenonikud": "ואתם תקמו מהאורב והורשתם את העיר ונתנה יהוה אלהיכם בידכם "
    },
    {
        "bookchapter": "יהושע",
        "chapter": "ח",
        "versechapter": "ח",
        "bookseder": "יהושע",
        "seder": "ד",
        "verseseder": "לה",
        "versenikud": "וְהָיָ֞ה כְּתָפְשְׂכֶ֣ם אֶת־ הָעִ֗יר תַּצִּ֤יתוּ אֶת־ הָעִיר֙ בָּאֵ֔שׁ כִּדְבַ֥ר יְהוָ֖ה תַּעֲשׂ֑וּ רְא֖וּ צִוִּ֥יתִי אֶתְכֶֽם׃ ",
        "versenonikud": "והיה כתפשכם את העיר תציתו את העיר באש כדבר יהוה תעשו ראו צויתי אתכם "
    },
    {
        "bookchapter": "יהושע",
        "chapter": "ח",
        "versechapter": "ט",
        "bookseder": "יהושע",
        "seder": "ד",
        "verseseder": "לו",
        "versenikud": "וַיִּשְׁלָחֵ֣ם יְהוֹשֻׁ֗עַ וַיֵּֽלְכוּ֙ אֶל־ הַמַּאְרָ֔ב וַיֵּשְׁב֗וּ בֵּ֧ין בֵּֽית־ אֵ֛ל וּבֵ֥ין הָעַ֖י מִיָּ֣ם לָעָ֑י וַיָּ֧לֶן יְהוֹשֻׁ֛עַ בַּלַּ֥יְלָה הַה֖וּא בְּת֥וֹךְ הָעָֽם׃ ",
        "versenonikud": "וישלחם יהושע וילכו אל המארב וישבו בין בית אל ובין העי מים לעי וילן יהושע בלילה ההוא בתוך העם "
    },
    {
        "bookchapter": "יהושע",
        "chapter": "ח",
        "versechapter": "י",
        "bookseder": "יהושע",
        "seder": "ד",
        "verseseder": "לז",
        "versenikud": "וַיַּשְׁכֵּ֤ם יְהוֹשֻׁ֙עַ֙ בַּבֹּ֔קֶר וַיִּפְקֹ֖ד אֶת־ הָעָ֑ם וַיַּ֨עַל ה֜וּא וְזִקְנֵ֧י יִשְׂרָאֵ֛ל לִפְנֵ֥י הָעָ֖ם הָעָֽי׃ ",
        "versenonikud": "וישכם יהושע בבקר ויפקד את העם ויעל הוא וזקני ישראל לפני העם העי "
    },
    {
        "bookchapter": "יהושע",
        "chapter": "ח",
        "versechapter": "יא",
        "bookseder": "יהושע",
        "seder": "ד",
        "verseseder": "לח",
        "versenikud": "וְכָל־ הָעָ֨ם הַמִּלְחָמָ֜ה אֲשֶׁ֣ר אִתּ֗וֹ עָלוּ֙ וַֽיִּגְּשׁ֔וּ וַיָּבֹ֖אוּ נֶ֣גֶד הָעִ֑יר וַֽיַּחֲנוּ֙ מִצְּפ֣וֹן לָעַ֔י וְהַגַּ֖י בינו בֵּינָ֥יו וּבֵין־ הָעָֽי׃ ",
        "versenonikud": "וכל העם המלחמה אשר אתו עלו ויגשו ויבאו נגד העיר ויחנו מצפון לעי והגי בינו ביניו ובין העי "
    },
    {
        "bookchapter": "יהושע",
        "chapter": "ח",
        "versechapter": "יב",
        "bookseder": "יהושע",
        "seder": "ד",
        "verseseder": "לט",
        "versenikud": "וַיִּקַּ֕ח כַּחֲמֵ֥שֶׁת אֲלָפִ֖ים אִ֑ישׁ וַיָּ֨שֶׂם אוֹתָ֜ם אֹרֵ֗ב בֵּ֧ין בֵּֽית־ אֵ֛ל וּבֵ֥ין הָעַ֖י מִיָּ֥ם לָעִֽיר׃ ",
        "versenonikud": "ויקח כחמשת אלפים איש וישם אותם ארב בין בית אל ובין העי מים לעיר "
    },
    {
        "bookchapter": "יהושע",
        "chapter": "ח",
        "versechapter": "יג",
        "bookseder": "יהושע",
        "seder": "ד",
        "verseseder": "מ",
        "versenikud": "וַיָּשִׂ֨ימוּ הָעָ֜ם אֶת־ כָּל־ הַֽמַּחֲנֶ֗ה אֲשֶׁר֙ מִצְּפ֣וֹן לָעִ֔יר וְאֶת־ עֲקֵב֖וֹ מִיָּ֣ם לָעִ֑יר וַיֵּ֧לֶךְ יְהוֹשֻׁ֛עַ בַּלַּ֥יְלָה הַה֖וּא בְּת֥וֹךְ הָעֵֽמֶק׃ ",
        "versenonikud": "וישימו העם את כל המחנה אשר מצפון לעיר ואת עקבו מים לעיר וילך יהושע בלילה ההוא בתוך העמק "
    },
    {
        "bookchapter": "יהושע",
        "chapter": "ח",
        "versechapter": "יד",
        "bookseder": "יהושע",
        "seder": "ד",
        "verseseder": "מא",
        "versenikud": "וַיְהִ֞י כִּרְא֣וֹת מֶֽלֶךְ־ הָעַ֗י וַֽיְמַהֲר֡וּ וַיַּשְׁכִּ֡ימוּ וַיֵּצְא֣וּ אַנְשֵֽׁי־ הָעִ֣יר לִקְרַֽאת־ יִ֠שְׂרָאֵל לַֽמִּלְחָמָ֞ה ה֧וּא וְכָל־ עַמּ֛וֹ לַמּוֹעֵ֖ד לִפְנֵ֣י הָֽעֲרָבָ֑ה וְהוּא֙ לֹ֣א יָדַ֔ע כִּֽי־ אֹרֵ֥ב ל֖וֹ מֵאַחֲרֵ֥י הָעִֽיר׃ ",
        "versenonikud": "ויהי כראות מלך העי וימהרו וישכימו ויצאו אנשי העיר לקראת ישראל למלחמה הוא וכל עמו למועד לפני הערבה והוא לא ידע כי ארב לו מאחרי העיר "
    },
    {
        "bookchapter": "יהושע",
        "chapter": "ח",
        "versechapter": "טו",
        "bookseder": "יהושע",
        "seder": "ד",
        "verseseder": "מב",
        "versenikud": "וַיִּנָּֽגְע֛וּ יְהוֹשֻׁ֥עַ וְכָל־ יִשְׂרָאֵ֖ל לִפְנֵיהֶ֑ם וַיָּנֻ֖סוּ דֶּ֥רֶךְ הַמִּדְבָּֽר׃ ",
        "versenonikud": "וינגעו יהושע וכל ישראל לפניהם וינסו דרך המדבר "
    },
    {
        "bookchapter": "יהושע",
        "chapter": "ח",
        "versechapter": "טז",
        "bookseder": "יהושע",
        "seder": "ד",
        "verseseder": "מג",
        "versenikud": "וַיִּזָּעֲק֗וּ כָּל־ הָעָם֙ אֲשֶׁ֣ר בעיר בָּעַ֔י לִרְדֹּ֖ף אַחֲרֵיהֶ֑ם וַֽיִּרְדְּפוּ֙ אַחֲרֵ֣י יְהוֹשֻׁ֔עַ וַיִּנָּתְק֖וּ מִן־ הָעִֽיר׃ ",
        "versenonikud": "ויזעקו כל העם אשר בעיר בעי לרדף אחריהם וירדפו אחרי יהושע וינתקו מן העיר "
    },
    {
        "bookchapter": "יהושע",
        "chapter": "ח",
        "versechapter": "יז",
        "bookseder": "יהושע",
        "seder": "ד",
        "verseseder": "מד",
        "versenikud": "וְלֹֽא־ נִשְׁאַ֣ר אִ֗ישׁ בָּעַי֙ וּבֵ֣ית אֵ֔ל אֲשֶׁ֥ר לֹֽא־ יָצְא֖וּ אַחֲרֵ֣י יִשְׂרָאֵ֑ל וַיַּעַזְב֤וּ אֶת־ הָעִיר֙ פְּתוּחָ֔ה וַֽיִּרְדְּפ֖וּ אַחֲרֵ֥י יִשְׂרָאֵֽל׃ ",
        "versenonikud": "ולא נשאר איש בעי ובית אל אשר לא יצאו אחרי ישראל ויעזבו את העיר פתוחה וירדפו אחרי ישראל "
    },
    {
        "bookchapter": "יהושע",
        "chapter": "ח",
        "versechapter": "יח",
        "bookseder": "יהושע",
        "seder": "ד",
        "verseseder": "מה",
        "versenikud": "וַיֹּ֨אמֶר יְהוָ֜ה אֶל־ יְהוֹשֻׁ֗עַ נְ֠טֵה בַּכִּיד֤וֹן אֲשֶׁר־ בְּיָֽדְךָ֙ אֶל־ הָעַ֔י כִּ֥י בְיָדְךָ֖ אֶתְּנֶ֑נָּה וַיֵּ֧ט יְהוֹשֻׁ֛עַ בַּכִּיד֥וֹן אֲשֶׁר־ בְּיָד֖וֹ אֶל־ הָעִֽיר׃ ",
        "versenonikud": "ויאמר יהוה אל יהושע נטה בכידון אשר בידך אל העי כי בידך אתננה ויט יהושע בכידון אשר בידו אל העיר "
    },
    {
        "bookchapter": "יהושע",
        "chapter": "ח",
        "versechapter": "יט",
        "bookseder": "יהושע",
        "seder": "ד",
        "verseseder": "מו",
        "versenikud": "וְהָאוֹרֵ֡ב קָם֩ מְהֵרָ֨ה מִמְּקוֹמ֤וֹ וַיָּר֙וּצוּ֙ כִּנְט֣וֹת יָד֔וֹ וַיָּבֹ֥אוּ הָעִ֖יר וַֽיִּלְכְּד֑וּהָ וַֽיְמַהֲר֔וּ וַיַּצִּ֥יתוּ אֶת־ הָעִ֖יר בָּאֵֽשׁ׃ ",
        "versenonikud": "והאורב קם מהרה ממקומו וירוצו כנטות ידו ויבאו העיר וילכדוה וימהרו ויציתו את העיר באש "
    },
    {
        "bookchapter": "יהושע",
        "chapter": "ח",
        "versechapter": "כ",
        "bookseder": "יהושע",
        "seder": "ד",
        "verseseder": "מז",
        "versenikud": "וַיִּפְנ֣וּ אַנְשֵׁי֩ הָעַ֨י אַחֲרֵיהֶ֜ם וַיִּרְא֗וּ וְהִנֵּ֨ה עָלָ֜ה עֲשַׁ֤ן הָעִיר֙ הַשָּׁמַ֔יְמָה וְלֹא־ הָיָ֨ה בָהֶ֥ם יָדַ֛יִם לָנ֖וּס הֵ֣נָּה וָהֵ֑נָּה וְהָעָם֙ הַנָּ֣ס הַמִּדְבָּ֔ר נֶהְפַּ֖ךְ אֶל־ הָרוֹדֵֽף׃ ",
        "versenonikud": "ויפנו אנשי העי אחריהם ויראו והנה עלה עשן העיר השמימה ולא היה בהם ידים לנוס הנה והנה והעם הנס המדבר נהפך אל הרודף "
    },
    {
        "bookchapter": "יהושע",
        "chapter": "ח",
        "versechapter": "כא",
        "bookseder": "יהושע",
        "seder": "ד",
        "verseseder": "מח",
        "versenikud": "וִיהוֹשֻׁ֨עַ וְכָֽל־ יִשְׂרָאֵ֜ל רָא֗וּ כִּֽי־ לָכַ֤ד הָֽאֹרֵב֙ אֶת־ הָעִ֔יר וְכִ֥י עָלָ֖ה עֲשַׁ֣ן הָעִ֑יר וַיָּשֻׁ֕בוּ וַיַּכּ֖וּ אֶת־ אַנְשֵׁ֥י הָעָֽי׃ ",
        "versenonikud": "ויהושע וכל ישראל ראו כי לכד הארב את העיר וכי עלה עשן העיר וישבו ויכו את אנשי העי "
    },
    {
        "bookchapter": "יהושע",
        "chapter": "ח",
        "versechapter": "כב",
        "bookseder": "יהושע",
        "seder": "ד",
        "verseseder": "מט",
        "versenikud": "וְאֵ֨לֶּה יָצְא֤וּ מִן־ הָעִיר֙ לִקְרָאתָ֔ם וַיִּֽהְי֤וּ לְיִשְׂרָאֵל֙ בַּתָּ֔וֶךְ אֵ֥לֶּה מִזֶּ֖ה וְאֵ֣לֶּה מִזֶּ֑ה וַיַּכּ֣וּ אוֹתָ֔ם עַד־ בִּלְתִּ֥י הִשְׁאִֽיר־ ל֖וֹ שָׂרִ֥יד וּפָלִֽיט׃ ",
        "versenonikud": "ואלה יצאו מן העיר לקראתם ויהיו לישראל בתוך אלה מזה ואלה מזה ויכו אותם עד בלתי השאיר לו שריד ופליט "
    },
    {
        "bookchapter": "יהושע",
        "chapter": "ח",
        "versechapter": "כג",
        "bookseder": "יהושע",
        "seder": "ד",
        "verseseder": "נ",
        "versenikud": "וְאֶת־ מֶ֥לֶךְ הָעַ֖י תָּ֣פְשׂוּ חָ֑י וַיַּקְרִ֥בוּ אֹת֖וֹ אֶל־ יְהוֹשֻֽׁעַ׃ ",
        "versenonikud": "ואת מלך העי תפשו חי ויקרבו אתו אל יהושע "
    },
    {
        "bookchapter": "יהושע",
        "chapter": "ח",
        "versechapter": "כד",
        "bookseder": "יהושע",
        "seder": "ד",
        "verseseder": "נא",
        "versenikud": "וַיְהִ֣י כְּכַלּ֣וֹת יִשְׂרָאֵ֡ל לַהֲרֹג֩ אֶת־ כָּל־ יֹשְׁבֵ֨י הָעַ֜י בַּשָּׂדֶ֗ה בַּמִּדְבָּר֙ אֲשֶׁ֣ר רְדָפ֣וּם בּ֔וֹ וַֽיִּפְּל֥וּ כֻלָּ֛ם לְפִי־ חֶ֖רֶב עַד־ תֻּמָּ֑ם וַיָּשֻׁ֤בוּ כָל־ יִשְׂרָאֵל֙ הָעַ֔י וַיַּכּ֥וּ אֹתָ֖הּ לְפִי־ חָֽרֶב׃ ",
        "versenonikud": "ויהי ככלות ישראל להרג את כל ישבי העי בשדה במדבר אשר רדפום בו ויפלו כלם לפי חרב עד תמם וישבו כל ישראל העי ויכו אתה לפי חרב "
    },
    {
        "bookchapter": "יהושע",
        "chapter": "ח",
        "versechapter": "כה",
        "bookseder": "יהושע",
        "seder": "ד",
        "verseseder": "נב",
        "versenikud": "וַיְהִי֩ כָל־ הַנֹּ֨פְלִ֜ים בַּיּ֤וֹם הַהוּא֙ מֵאִ֣ישׁ וְעַד־ אִשָּׁ֔ה שְׁנֵ֥ים עָשָׂ֖ר אָ֑לֶף כֹּ֖ל אַנְשֵׁ֥י הָעָֽי׃ ",
        "versenonikud": "ויהי כל הנפלים ביום ההוא מאיש ועד אשה שנים עשר אלף כל אנשי העי "
    },
    {
        "bookchapter": "יהושע",
        "chapter": "ח",
        "versechapter": "כו",
        "bookseder": "יהושע",
        "seder": "ד",
        "verseseder": "נג",
        "versenikud": "וִיהוֹשֻׁ֙עַ֙ לֹֽא־ הֵשִׁ֣יב יָד֔וֹ אֲשֶׁ֥ר נָטָ֖ה בַּכִּיד֑וֹן עַ֚ד אֲשֶׁ֣ר הֶחֱרִ֔ים אֵ֖ת כָּל־ יֹשְׁבֵ֥י הָעָֽי׃ ",
        "versenonikud": "ויהושע לא השיב ידו אשר נטה בכידון עד אשר החרים את כל ישבי העי "
    },
    {
        "bookchapter": "יהושע",
        "chapter": "ח",
        "versechapter": "כז",
        "bookseder": "יהושע",
        "seder": "ד",
        "verseseder": "נד",
        "versenikud": "רַ֣ק הַבְּהֵמָ֗ה וּשְׁלַל֙ הָעִ֣יר הַהִ֔יא בָּזְז֥וּ לָהֶ֖ם יִשְׂרָאֵ֑ל כִּדְבַ֣ר יְהוָ֔ה אֲשֶׁ֥ר צִוָּ֖ה אֶת־ יְהוֹשֻֽׁעַ׃ ",
        "versenonikud": "רק הבהמה ושלל העיר ההיא בזזו להם ישראל כדבר יהוה אשר צוה את יהושע "
    },
    {
        "bookchapter": "יהושע",
        "chapter": "ח",
        "versechapter": "כח",
        "bookseder": "יהושע",
        "seder": "ד",
        "verseseder": "נה",
        "versenikud": "וַיִּשְׂרֹ֥ף יְהוֹשֻׁ֖עַ אֶת־ הָעָ֑י וַיְשִׂימֶ֤הָ תֵּל־ עוֹלָם֙ שְׁמָמָ֔ה עַ֖ד הַיּ֥וֹם הַזֶּֽה׃ ",
        "versenonikud": "וישרף יהושע את העי וישימה תל עולם שממה עד היום הזה "
    },
    {
        "bookchapter": "יהושע",
        "chapter": "ח",
        "versechapter": "כט",
        "bookseder": "יהושע",
        "seder": "ד",
        "verseseder": "נו",
        "versenikud": "וְאֶת־ מֶ֧לֶךְ הָעַ֛י תָּלָ֥ה עַל־ הָעֵ֖ץ עַד־ עֵ֣ת הָעָ֑רֶב וּכְב֣וֹא הַשֶּׁמֶשׁ֩ צִוָּ֨ה יְהוֹשֻׁ֜עַ וַיֹּרִ֧ידוּ אֶת־ נִבְלָת֣וֹ מִן־ הָעֵ֗ץ וַיַּשְׁלִ֤יכוּ אוֹתָהּ֙ אֶל־ פֶּ֙תַח֙ שַׁ֣עַר הָעִ֔יר וַיָּקִ֤ימוּ עָלָיו֙ גַּל־ אֲבָנִ֣ים גָּד֔וֹל עַ֖ד הַיּ֥וֹם הַזֶּֽה׃ ",
        "versenonikud": "ואת מלך העי תלה על העץ עד עת הערב וכבוא השמש צוה יהושע וירידו את נבלתו מן העץ וישליכו אותה אל פתח שער העיר ויקימו עליו גל אבנים גדול עד היום הזה "
    },
    {
        "bookchapter": "יהושע",
        "chapter": "ח",
        "versechapter": "ל",
        "bookseder": "יהושע",
        "seder": "ד",
        "verseseder": "נז",
        "versenikud": "אָ֣ז יִבְנֶ֤ה יְהוֹשֻׁ֙עַ֙ מִזְבֵּ֔חַ לַֽיהוָ֖ה אֱלֹהֵ֣י יִשְׂרָאֵ֑ל בְּהַ֖ר עֵיבָֽל׃ ",
        "versenonikud": "אז יבנה יהושע מזבח ליהוה אלהי ישראל בהר עיבל "
    },
    {
        "bookchapter": "יהושע",
        "chapter": "ח",
        "versechapter": "לא",
        "bookseder": "יהושע",
        "seder": "ד",
        "verseseder": "נח",
        "versenikud": "כַּאֲשֶׁ֣ר צִוָּה֩ מֹשֶׁ֨ה עֶֽבֶד־ יְהוָ֜ה אֶת־ בְּנֵ֣י יִשְׂרָאֵ֗ל כַּכָּתוּב֙ בְּסֵ֙פֶר֙ תּוֹרַ֣ת מֹשֶׁ֔ה מִזְבַּח֙ אֲבָנִ֣ים שְׁלֵמ֔וֹת אֲשֶׁ֛ר לֹֽא־ הֵנִ֥יף עֲלֵיהֶ֖ן בַּרְזֶ֑ל וַיַּעֲל֨וּ עָלָ֤יו עֹלוֹת֙ לַֽיהוָ֔ה וַֽיִּזְבְּח֖וּ שְׁלָמִֽים׃ ",
        "versenonikud": "כאשר צוה משה עבד יהוה את בני ישראל ככתוב בספר תורת משה מזבח אבנים שלמות אשר לא הניף עליהן ברזל ויעלו עליו עלות ליהוה ויזבחו שלמים "
    },
    {
        "bookchapter": "יהושע",
        "chapter": "ח",
        "versechapter": "לב",
        "bookseder": "יהושע",
        "seder": "ד",
        "verseseder": "נט",
        "versenikud": "וַיִּכְתָּב־ שָׁ֖ם עַל־ הָאֲבָנִ֑ים אֵ֗ת מִשְׁנֵה֙ תּוֹרַ֣ת מֹשֶׁ֔ה אֲשֶׁ֣ר כָּתַ֔ב לִפְנֵ֖י בְּנֵ֥י יִשְׂרָאֵֽל׃ ",
        "versenonikud": "ויכתב שם על האבנים את משנה תורת משה אשר כתב לפני בני ישראל "
    }
]