[
    {
        "bookchapter": "שמות",
        "chapter": "לח",
        "versechapter": "א",
        "bookseder": "שמות",
        "seder": "כז",
        "verseseder": "ל",
        "parasha": "ויקהל",
        "versenikud": "וַיַּ֛עַשׂ אֶת־ מִזְבַּ֥ח הָעֹלָ֖ה עֲצֵ֣י שִׁטִּ֑ים חָמֵשׁ֩ אַמּ֨וֹת אָרְכּ֜וֹ וְחָֽמֵשׁ־ אַמּ֤וֹת רָחְבּוֹ֙ רָב֔וּעַ וְשָׁלֹ֥שׁ אַמּ֖וֹת קֹמָתֽוֹ׃ ",
        "versenonikud": "ויעש את מזבח העלה עצי שטים חמש אמות ארכו וחמש אמות רחבו רבוע ושלש אמות קמתו "
    },
    {
        "bookchapter": "שמות",
        "chapter": "לח",
        "versechapter": "ב",
        "bookseder": "שמות",
        "seder": "כז",
        "verseseder": "לא",
        "parasha": "ויקהל",
        "versenikud": "וַיַּ֣עַשׂ קַרְנֹתָ֗יו עַ֚ל אַרְבַּ֣ע פִּנֹּתָ֔יו מִמֶּ֖נּוּ הָי֣וּ קַרְנֹתָ֑יו וַיְצַ֥ף אֹת֖וֹ נְחֹֽשֶׁת׃ ",
        "versenonikud": "ויעש קרנתיו על ארבע פנתיו ממנו היו קרנתיו ויצף אתו נחשת "
    },
    {
        "bookchapter": "שמות",
        "chapter": "לח",
        "versechapter": "ג",
        "bookseder": "שמות",
        "seder": "כז",
        "verseseder": "לב",
        "parasha": "ויקהל",
        "versenikud": "וַיַּ֜עַשׂ אֶֽת־ כָּל־ כְּלֵ֣י הַמִּזְבֵּ֗חַ אֶת־ הַסִּירֹ֤ת וְאֶת־ הַיָּעִים֙ וְאֶת־ הַמִּזְרָקֹ֔ת אֶת־ הַמִּזְלָגֹ֖ת וְאֶת־ הַמַּחְתֹּ֑ת כָּל־ כֵּלָ֖יו עָשָׂ֥ה נְחֹֽשֶׁת׃ ",
        "versenonikud": "ויעש את כל כלי המזבח את הסירת ואת היעים ואת המזרקת את המזלגת ואת המחתת כל כליו עשה נחשת "
    },
    {
        "bookchapter": "שמות",
        "chapter": "לח",
        "versechapter": "ד",
        "bookseder": "שמות",
        "seder": "כז",
        "verseseder": "לג",
        "parasha": "ויקהל",
        "versenikud": "וַיַּ֤עַשׂ לַמִּזְבֵּ֙חַ֙ מִכְבָּ֔ר מַעֲשֵׂ֖ה רֶ֣שֶׁת נְחֹ֑שֶׁת תַּ֧חַת כַּרְכֻּבּ֛וֹ מִלְּמַ֖טָּה עַד־ חֶצְיֽוֹ׃ ",
        "versenonikud": "ויעש למזבח מכבר מעשה רשת נחשת תחת כרכבו מלמטה עד חציו "
    },
    {
        "bookchapter": "שמות",
        "chapter": "לח",
        "versechapter": "ה",
        "bookseder": "שמות",
        "seder": "כז",
        "verseseder": "לד",
        "parasha": "ויקהל",
        "versenikud": "וַיִּצֹ֞ק אַרְבַּ֧ע טַבָּעֹ֛ת בְּאַרְבַּ֥ע הַקְּצָוֺ֖ת לְמִכְבַּ֣ר הַנְּחֹ֑שֶׁת בָּתִּ֖ים לַבַּדִּֽים׃ ",
        "versenonikud": "ויצק ארבע טבעת בארבע הקצות למכבר הנחשת בתים לבדים "
    },
    {
        "bookchapter": "שמות",
        "chapter": "לח",
        "versechapter": "ו",
        "bookseder": "שמות",
        "seder": "כז",
        "verseseder": "לה",
        "parasha": "ויקהל",
        "versenikud": "וַיַּ֥עַשׂ אֶת־ הַבַּדִּ֖ים עֲצֵ֣י שִׁטִּ֑ים וַיְצַ֥ף אֹתָ֖ם נְחֹֽשֶׁת׃ ",
        "versenonikud": "ויעש את הבדים עצי שטים ויצף אתם נחשת "
    },
    {
        "bookchapter": "שמות",
        "chapter": "לח",
        "versechapter": "ז",
        "bookseder": "שמות",
        "seder": "כז",
        "verseseder": "לו",
        "parasha": "ויקהל",
        "versenikud": "וַיָּבֵ֨א אֶת־ הַבַּדִּ֜ים בַּטַּבָּעֹ֗ת עַ֚ל צַלְעֹ֣ת הַמִּזְבֵּ֔חַ לָשֵׂ֥את אֹת֖וֹ בָּהֶ֑ם נְב֥וּב לֻחֹ֖ת עָשָׂ֥ה אֹתֽוֹ׃ ",
        "versenonikud": "ויבא את הבדים בטבעת על צלעת המזבח לשאת אתו בהם נבוב לחת עשה אתו "
    },
    {
        "bookchapter": "שמות",
        "chapter": "לח",
        "versechapter": "ח",
        "bookseder": "שמות",
        "seder": "כז",
        "verseseder": "לז",
        "parasha": "ויקהל",
        "versenikud": "וַיַּ֗עַשׂ אֵ֚ת הַכִּיּ֣וֹר נְחֹ֔שֶׁת וְאֵ֖ת כַּנּ֣וֹ נְחֹ֑שֶׁת בְּמַרְאֹת֙ הַצֹּ֣בְאֹ֔ת אֲשֶׁ֣ר צָֽבְא֔וּ פֶּ֖תַח אֹ֥הֶל מוֹעֵֽד׃ ",
        "versenonikud": "ויעש את הכיור נחשת ואת כנו נחשת במראת הצבאת אשר צבאו פתח אהל מועד "
    },
    {
        "bookchapter": "שמות",
        "chapter": "לח",
        "versechapter": "ט",
        "bookseder": "שמות",
        "seder": "כז",
        "verseseder": "לח",
        "parasha": "ויקהל",
        "versenikud": "וַיַּ֖עַשׂ אֶת־ הֶחָצֵ֑ר לִפְאַ֣ת ׀ נֶ֣גֶב תֵּימָ֗נָה קַלְעֵ֤י הֶֽחָצֵר֙ שֵׁ֣שׁ מָשְׁזָ֔ר מֵאָ֖ה בָּאַמָּֽה׃ ",
        "versenonikud": "ויעש את החצר לפאת  נגב תימנה קלעי החצר שש משזר מאה באמה "
    },
    {
        "bookchapter": "שמות",
        "chapter": "לח",
        "versechapter": "י",
        "bookseder": "שמות",
        "seder": "כז",
        "verseseder": "לט",
        "parasha": "ויקהל",
        "versenikud": "עַמּוּדֵיהֶ֣ם עֶשְׂרִ֔ים וְאַדְנֵיהֶ֥ם עֶשְׂרִ֖ים נְחֹ֑שֶׁת וָוֵ֧י הָעַמֻּדִ֛ים וַחֲשֻׁקֵיהֶ֖ם כָּֽסֶף׃ ",
        "versenonikud": "עמודיהם עשרים ואדניהם עשרים נחשת ווי העמדים וחשקיהם כסף "
    },
    {
        "bookchapter": "שמות",
        "chapter": "לח",
        "versechapter": "יא",
        "bookseder": "שמות",
        "seder": "כז",
        "verseseder": "מ",
        "parasha": "ויקהל",
        "versenikud": "וְלִפְאַ֤ת צָפוֹן֙ מֵאָ֣ה בָֽאַמָּ֔ה עַמּוּדֵיהֶ֣ם עֶשְׂרִ֔ים וְאַדְנֵיהֶ֥ם עֶשְׂרִ֖ים נְחֹ֑שֶׁת וָוֵ֧י הָֽעַמּוּדִ֛ים וַחֲשֻׁקֵיהֶ֖ם כָּֽסֶף׃ ",
        "versenonikud": "ולפאת צפון מאה באמה עמודיהם עשרים ואדניהם עשרים נחשת ווי העמודים וחשקיהם כסף "
    },
    {
        "bookchapter": "שמות",
        "chapter": "לח",
        "versechapter": "יב",
        "bookseder": "שמות",
        "seder": "כז",
        "verseseder": "מא",
        "parasha": "ויקהל",
        "versenikud": "וְלִפְאַת־ יָ֗ם קְלָעִים֙ חֲמִשִּׁ֣ים בָּֽאַמָּ֔ה עַמּוּדֵיהֶ֥ם עֲשָׂרָ֔ה וְאַדְנֵיהֶ֖ם עֲשָׂרָ֑ה וָוֵ֧י הָעַמֻּדִ֛ים וַחֲשׁוּקֵיהֶ֖ם כָּֽסֶף׃ ",
        "versenonikud": "ולפאת ים קלעים חמשים באמה עמודיהם עשרה ואדניהם עשרה ווי העמדים וחשוקיהם כסף "
    },
    {
        "bookchapter": "שמות",
        "chapter": "לח",
        "versechapter": "יג",
        "bookseder": "שמות",
        "seder": "כז",
        "verseseder": "מב",
        "parasha": "ויקהל",
        "versenikud": "וְלִפְאַ֛ת קֵ֥דְמָה מִזְרָ֖חָה חֲמִשִּׁ֥ים אַמָּֽה׃ ",
        "versenonikud": "ולפאת קדמה מזרחה חמשים אמה "
    },
    {
        "bookchapter": "שמות",
        "chapter": "לח",
        "versechapter": "יד",
        "bookseder": "שמות",
        "seder": "כז",
        "verseseder": "מג",
        "parasha": "ויקהל",
        "versenikud": "קְלָעִ֛ים חֲמֵשׁ־ עֶשְׂרֵ֥ה אַמָּ֖ה אֶל־ הַכָּתֵ֑ף עַמּוּדֵיהֶ֣ם שְׁלֹשָׁ֔ה וְאַדְנֵיהֶ֖ם שְׁלֹשָֽׁה׃ ",
        "versenonikud": "קלעים חמש עשרה אמה אל הכתף עמודיהם שלשה ואדניהם שלשה "
    },
    {
        "bookchapter": "שמות",
        "chapter": "לח",
        "versechapter": "טו",
        "bookseder": "שמות",
        "seder": "כז",
        "verseseder": "מד",
        "parasha": "ויקהל",
        "versenikud": "וְלַכָּתֵ֣ף הַשֵּׁנִ֗ית מִזֶּ֤ה וּמִזֶּה֙ לְשַׁ֣עַר הֶֽחָצֵ֔ר קְלָעִ֕ים חֲמֵ֥שׁ עֶשְׂרֵ֖ה אַמָּ֑ה עַמֻּדֵיהֶ֣ם שְׁלֹשָׁ֔ה וְאַדְנֵיהֶ֖ם שְׁלֹשָֽׁה׃ ",
        "versenonikud": "ולכתף השנית מזה ומזה לשער החצר קלעים חמש עשרה אמה עמדיהם שלשה ואדניהם שלשה "
    },
    {
        "bookchapter": "שמות",
        "chapter": "לח",
        "versechapter": "טז",
        "bookseder": "שמות",
        "seder": "כז",
        "verseseder": "מה",
        "parasha": "ויקהל",
        "versenikud": "כָּל־ קַלְעֵ֧י הֶחָצֵ֛ר סָבִ֖יב שֵׁ֥שׁ מָשְׁזָֽר׃ ",
        "versenonikud": "כל קלעי החצר סביב שש משזר "
    },
    {
        "bookchapter": "שמות",
        "chapter": "לח",
        "versechapter": "יז",
        "bookseder": "שמות",
        "seder": "כז",
        "verseseder": "מו",
        "parasha": "ויקהל",
        "versenikud": "וְהָאֲדָנִ֣ים לָֽעַמֻּדִים֮ נְחֹשֶׁת֒ וָוֵ֨י הָֽעַמּוּדִ֜ים וַחֲשׁוּקֵיהֶם֙ כֶּ֔סֶף וְצִפּ֥וּי רָאשֵׁיהֶ֖ם כָּ֑סֶף וְהֵם֙ מְחֻשָּׁקִ֣ים כֶּ֔סֶף כֹּ֖ל עַמֻּדֵ֥י הֶחָצֵֽר׃ ",
        "versenonikud": "והאדנים לעמדים נחשת ווי העמודים וחשוקיהם כסף וצפוי ראשיהם כסף והם מחשקים כסף כל עמדי החצר "
    },
    {
        "bookchapter": "שמות",
        "chapter": "לח",
        "versechapter": "יח",
        "bookseder": "שמות",
        "seder": "כז",
        "verseseder": "מז",
        "parasha": "ויקהל",
        "versenikud": "וּמָסַ֞ךְ שַׁ֤עַר הֶחָצֵר֙ מַעֲשֵׂ֣ה רֹקֵ֔ם תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֣שׁ מָשְׁזָ֑ר וְעֶשְׂרִ֤ים אַמָּה֙ אֹ֔רֶךְ וְקוֹמָ֤ה בְרֹ֙חַב֙ חָמֵ֣שׁ אַמּ֔וֹת לְעֻמַּ֖ת קַלְעֵ֥י הֶחָצֵֽר׃ ",
        "versenonikud": "ומסך שער החצר מעשה רקם תכלת וארגמן ותולעת שני ושש משזר ועשרים אמה ארך וקומה ברחב חמש אמות לעמת קלעי החצר "
    },
    {
        "bookchapter": "שמות",
        "chapter": "לח",
        "versechapter": "יט",
        "bookseder": "שמות",
        "seder": "כז",
        "verseseder": "מח",
        "parasha": "ויקהל",
        "versenikud": "וְעַמֻּֽדֵיהֶם֙ אַרְבָּעָ֔ה וְאַדְנֵיהֶ֥ם אַרְבָּעָ֖ה נְחֹ֑שֶׁת וָוֵיהֶ֣ם כֶּ֔סֶף וְצִפּ֧וּי רָאשֵׁיהֶ֛ם וַחֲשֻׁקֵיהֶ֖ם כָּֽסֶף׃ ",
        "versenonikud": "ועמדיהם ארבעה ואדניהם ארבעה נחשת וויהם כסף וצפוי ראשיהם וחשקיהם כסף "
    },
    {
        "bookchapter": "שמות",
        "chapter": "לח",
        "versechapter": "כ",
        "bookseder": "שמות",
        "seder": "כז",
        "verseseder": "מט",
        "parasha": "ויקהל",
        "versenikud": "וְֽכָל־ הַיְתֵדֹ֞ת לַמִּשְׁכָּ֧ן וְלֶחָצֵ֛ר סָבִ֖יב נְחֹֽשֶׁת׃ ",
        "versenonikud": "וכל היתדת למשכן ולחצר סביב נחשת "
    },
    {
        "bookchapter": "שמות",
        "chapter": "לח",
        "versechapter": "כא",
        "bookseder": "שמות",
        "seder": "כח",
        "verseseder": "א",
        "parasha": "פקודי",
        "versenikud": "אֵ֣לֶּה פְקוּדֵ֤י הַמִּשְׁכָּן֙ מִשְׁכַּ֣ן הָעֵדֻ֔ת אֲשֶׁ֥ר פֻּקַּ֖ד עַל־ פִּ֣י מֹשֶׁ֑ה עֲבֹדַת֙ הַלְוִיִּ֔ם בְּיַד֙ אִֽיתָמָ֔ר בֶּֽן־ אַהֲרֹ֖ן הַכֹּהֵֽן׃ ",
        "versenonikud": "אלה פקודי המשכן משכן העדת אשר פקד על פי משה עבדת הלוים ביד איתמר בן אהרן הכהן "
    },
    {
        "bookchapter": "שמות",
        "chapter": "לח",
        "versechapter": "כב",
        "bookseder": "שמות",
        "seder": "כח",
        "verseseder": "ב",
        "parasha": "פקודי",
        "versenikud": "וּבְצַלְאֵ֛ל בֶּן־ אוּרִ֥י בֶן־ ח֖וּר לְמַטֵּ֣ה יְהוּדָ֑ה עָשָׂ֕ה אֵ֛ת כָּל־ אֲשֶׁר־ צִוָּ֥ה יְהוָ֖ה אֶת־ מֹשֶֽׁה׃ ",
        "versenonikud": "ובצלאל בן אורי בן חור למטה יהודה עשה את כל אשר צוה יהוה את משה "
    },
    {
        "bookchapter": "שמות",
        "chapter": "לח",
        "versechapter": "כג",
        "bookseder": "שמות",
        "seder": "כח",
        "verseseder": "ג",
        "parasha": "פקודי",
        "versenikud": "וְאִתּ֗וֹ אָהֳלִיאָ֞ב בֶּן־ אֲחִיסָמָ֛ךְ לְמַטֵּה־ דָ֖ן חָרָ֣שׁ וְחֹשֵׁ֑ב וְרֹקֵ֗ם בַּתְּכֵ֙לֶת֙ וּבָֽאַרְגָּמָ֔ן וּבְתוֹלַ֥עַת הַשָּׁנִ֖י וּבַשֵּֽׁשׁ׃ ",
        "versenonikud": "ואתו אהליאב בן אחיסמך למטה דן חרש וחשב ורקם בתכלת ובארגמן ובתולעת השני ובשש "
    },
    {
        "bookchapter": "שמות",
        "chapter": "לח",
        "versechapter": "כד",
        "bookseder": "שמות",
        "seder": "כח",
        "verseseder": "ד",
        "parasha": "פקודי",
        "versenikud": "כָּל־ הַזָּהָ֗ב הֶֽעָשׂוּי֙ לַמְּלָאכָ֔ה בְּכֹ֖ל מְלֶ֣אכֶת הַקֹּ֑דֶשׁ וַיְהִ֣י ׀ זְהַ֣ב הַתְּנוּפָ֗ה תֵּ֤שַׁע וְעֶשְׂרִים֙ כִּכָּ֔ר וּשְׁבַ֨ע מֵא֧וֹת וּשְׁלֹשִׁ֛ים שֶׁ֖קֶל בְּשֶׁ֥קֶל הַקֹּֽדֶשׁ׃ ",
        "versenonikud": "כל הזהב העשוי למלאכה בכל מלאכת הקדש ויהי  זהב התנופה תשע ועשרים ככר ושבע מאות ושלשים שקל בשקל הקדש "
    },
    {
        "bookchapter": "שמות",
        "chapter": "לח",
        "versechapter": "כה",
        "bookseder": "שמות",
        "seder": "כח",
        "verseseder": "ה",
        "parasha": "פקודי",
        "versenikud": "וְכֶ֛סֶף פְּקוּדֵ֥י הָעֵדָ֖ה מְאַ֣ת כִּכָּ֑ר וְאֶלֶף֩ וּשְׁבַ֨ע מֵא֜וֹת וַחֲמִשָּׁ֧ה וְשִׁבְעִ֛ים שֶׁ֖קֶל בְּשֶׁ֥קֶל הַקֹּֽדֶשׁ׃ ",
        "versenonikud": "וכסף פקודי העדה מאת ככר ואלף ושבע מאות וחמשה ושבעים שקל בשקל הקדש "
    },
    {
        "bookchapter": "שמות",
        "chapter": "לח",
        "versechapter": "כו",
        "bookseder": "שמות",
        "seder": "כח",
        "verseseder": "ו",
        "parasha": "פקודי",
        "versenikud": "בֶּ֚קַע לַגֻּלְגֹּ֔לֶת מַחֲצִ֥ית הַשֶּׁ֖קֶל בְּשֶׁ֣קֶל הַקֹּ֑דֶשׁ לְכֹ֨ל הָעֹבֵ֜ר עַל־ הַפְּקֻדִ֗ים מִבֶּ֨ן עֶשְׂרִ֤ים שָׁנָה֙ וָמַ֔עְלָה לְשֵׁשׁ־ מֵא֥וֹת אֶ֙לֶף֙ וּשְׁלֹ֣שֶׁת אֲלָפִ֔ים וַחֲמֵ֥שׁ מֵא֖וֹת וַחֲמִשִּֽׁים׃ ",
        "versenonikud": "בקע לגלגלת מחצית השקל בשקל הקדש לכל העבר על הפקדים מבן עשרים שנה ומעלה לשש מאות אלף ושלשת אלפים וחמש מאות וחמשים "
    },
    {
        "bookchapter": "שמות",
        "chapter": "לח",
        "versechapter": "כז",
        "bookseder": "שמות",
        "seder": "כח",
        "verseseder": "ז",
        "parasha": "פקודי",
        "versenikud": "וַיְהִ֗י מְאַת֙ כִּכַּ֣ר הַכֶּ֔סֶף לָצֶ֗קֶת אֵ֚ת אַדְנֵ֣י הַקֹּ֔דֶשׁ וְאֵ֖ת אַדְנֵ֣י הַפָּרֹ֑כֶת מְאַ֧ת אֲדָנִ֛ים לִמְאַ֥ת הַכִּכָּ֖ר כִּכָּ֥ר לָאָֽדֶן׃ ",
        "versenonikud": "ויהי מאת ככר הכסף לצקת את אדני הקדש ואת אדני הפרכת מאת אדנים למאת הככר ככר לאדן "
    },
    {
        "bookchapter": "שמות",
        "chapter": "לח",
        "versechapter": "כח",
        "bookseder": "שמות",
        "seder": "כח",
        "verseseder": "ח",
        "parasha": "פקודי",
        "versenikud": "וְאֶת־ הָאֶ֜לֶף וּשְׁבַ֤ע הַמֵּאוֹת֙ וַחֲמִשָּׁ֣ה וְשִׁבְעִ֔ים עָשָׂ֥ה וָוִ֖ים לָעַמּוּדִ֑ים וְצִפָּ֥ה רָאשֵׁיהֶ֖ם וְחִשַּׁ֥ק אֹתָֽם׃ ",
        "versenonikud": "ואת האלף ושבע המאות וחמשה ושבעים עשה ווים לעמודים וצפה ראשיהם וחשק אתם "
    },
    {
        "bookchapter": "שמות",
        "chapter": "לח",
        "versechapter": "כט",
        "bookseder": "שמות",
        "seder": "כח",
        "verseseder": "ט",
        "parasha": "פקודי",
        "versenikud": "וּנְחֹ֥שֶׁת הַתְּנוּפָ֖ה שִׁבְעִ֣ים כִּכָּ֑ר וְאַלְפַּ֥יִם וְאַרְבַּע־ מֵא֖וֹת שָֽׁקֶל׃ ",
        "versenonikud": "ונחשת התנופה שבעים ככר ואלפים וארבע מאות שקל "
    },
    {
        "bookchapter": "שמות",
        "chapter": "לח",
        "versechapter": "ל",
        "bookseder": "שמות",
        "seder": "כח",
        "verseseder": "י",
        "parasha": "פקודי",
        "versenikud": "וַיַּ֣עַשׂ בָּ֗הּ אֶת־ אַדְנֵי֙ פֶּ֚תַח אֹ֣הֶל מוֹעֵ֔ד וְאֵת֙ מִזְבַּ֣ח הַנְּחֹ֔שֶׁת וְאֶת־ מִכְבַּ֥ר הַנְּחֹ֖שֶׁת אֲשֶׁר־ ל֑וֹ וְאֵ֖ת כָּל־ כְּלֵ֥י הַמִּזְבֵּֽחַ׃ ",
        "versenonikud": "ויעש בה את אדני פתח אהל מועד ואת מזבח הנחשת ואת מכבר הנחשת אשר לו ואת כל כלי המזבח "
    },
    {
        "bookchapter": "שמות",
        "chapter": "לח",
        "versechapter": "לא",
        "bookseder": "שמות",
        "seder": "כח",
        "verseseder": "יא",
        "parasha": "פקודי",
        "versenikud": "וְאֶת־ אַדְנֵ֤י הֶֽחָצֵר֙ סָבִ֔יב וְאֶת־ אַדְנֵ֖י שַׁ֣עַר הֶחָצֵ֑ר וְאֵ֨ת כָּל־ יִתְדֹ֧ת הַמִּשְׁכָּ֛ן וְאֶת־ כָּל־ יִתְדֹ֥ת הֶחָצֵ֖ר סָבִֽיב׃ ",
        "versenonikud": "ואת אדני החצר סביב ואת אדני שער החצר ואת כל יתדת המשכן ואת כל יתדת החצר סביב "
    }
]