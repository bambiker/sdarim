[
    {
        "bookchapter": "מלכים א",
        "chapter": "יג",
        "versechapter": "לא",
        "bookseder": "מלכים",
        "seder": "יב",
        "verseseder": "א",
        "versenikud": "וַיְהִי֮ אַחֲרֵ֣י קָבְר֣וֹ אֹתוֹ֒ וַיֹּ֤אמֶר אֶל־ בָּנָיו֙ לֵאמֹ֔ר בְּמוֹתִי֙ וּקְבַרְתֶּ֣ם אֹתִ֔י בַּקֶּ֕בֶר אֲשֶׁ֛ר אִ֥ישׁ הָאֱלֹהִ֖ים קָב֣וּר בּ֑וֹ אֵ֚צֶל עַצְמֹתָ֔יו הַנִּ֖יחוּ אֶת־ עַצְמֹתָֽי׃ ",
        "versenonikud": "ויהי אחרי קברו אתו ויאמר אל בניו לאמר במותי וקברתם אתי בקבר אשר איש האלהים קבור בו אצל עצמתיו הניחו את עצמתי "
    },
    {
        "bookchapter": "מלכים א",
        "chapter": "יג",
        "versechapter": "לב",
        "bookseder": "מלכים",
        "seder": "יב",
        "verseseder": "ב",
        "versenikud": "כִּי֩ הָיֹ֨ה יִהְיֶ֜ה הַדָּבָ֗ר אֲשֶׁ֤ר קָרָא֙ בִּדְבַ֣ר יְהוָ֔ה עַל־ הַמִּזְבֵּ֖חַ אֲשֶׁ֣ר בְּבֵֽית־ אֵ֑ל וְעַל֙ כָּל־ בָּתֵּ֣י הַבָּמ֔וֹת אֲשֶׁ֖ר בְּעָרֵ֥י שֹׁמְרֽוֹן׃ ",
        "versenonikud": "כי היה יהיה הדבר אשר קרא בדבר יהוה על המזבח אשר בבית אל ועל כל בתי הבמות אשר בערי שמרון "
    },
    {
        "bookchapter": "מלכים א",
        "chapter": "יג",
        "versechapter": "לג",
        "bookseder": "מלכים",
        "seder": "יב",
        "verseseder": "ג",
        "versenikud": "אַחַר֙ הַדָּבָ֣ר הַזֶּ֔ה לֹֽא־ שָׁ֥ב יָרָבְעָ֖ם מִדַּרְכּ֣וֹ הָרָעָ֑ה וַ֠יָּשָׁב וַיַּ֜עַשׂ מִקְצ֤וֹת הָעָם֙ כֹּהֲנֵ֣י בָמ֔וֹת הֶֽחָפֵץ֙ יְמַלֵּ֣א אֶת־ יָד֔וֹ וִיהִ֖י כֹּהֲנֵ֥י בָמֽוֹת׃ ",
        "versenonikud": "אחר הדבר הזה לא שב ירבעם מדרכו הרעה וישב ויעש מקצות העם כהני במות החפץ ימלא את ידו ויהי כהני במות "
    },
    {
        "bookchapter": "מלכים א",
        "chapter": "יג",
        "versechapter": "לד",
        "bookseder": "מלכים",
        "seder": "יב",
        "verseseder": "ד",
        "versenikud": "וַיְהִי֙ בַּדָּבָ֣ר הַזֶּ֔ה לְחַטַּ֖את בֵּ֣ית יָרָבְעָ֑ם וּלְהַכְחִיד֙ וּלְהַשְׁמִ֔יד מֵעַ֖ל פְּנֵ֥י הָאֲדָמָֽה׃ ",
        "versenonikud": "ויהי בדבר הזה לחטאת בית ירבעם ולהכחיד ולהשמיד מעל פני האדמה "
    },
    {
        "bookchapter": "מלכים א",
        "chapter": "יד",
        "versechapter": "א",
        "bookseder": "מלכים",
        "seder": "יב",
        "verseseder": "ה",
        "versenikud": "בָּעֵ֣ת הַהִ֔יא חָלָ֖ה אֲבִיָּ֥ה בֶן־ יָרָבְעָֽם׃ ",
        "versenonikud": "בעת ההיא חלה אביה בן ירבעם "
    },
    {
        "bookchapter": "מלכים א",
        "chapter": "יד",
        "versechapter": "ב",
        "bookseder": "מלכים",
        "seder": "יב",
        "verseseder": "ו",
        "versenikud": "וַיֹּ֨אמֶר יָרָבְעָ֜ם לְאִשְׁתּ֗וֹ ק֤וּמִי נָא֙ וְהִשְׁתַּנִּ֔ית וְלֹ֣א יֵֽדְע֔וּ כִּי־ אתי אַ֖תְּ אֵ֣שֶׁת יָרָבְעָ֑ם וְהָלַ֣כְתְּ שִׁלֹ֗ה הִנֵּה־ שָׁם֙ אֲחִיָּ֣ה הַנָּבִ֔יא הֽוּא־ דִבֶּ֥ר עָלַ֛י לְמֶ֖לֶךְ עַל־ הָעָ֥ם הַזֶּֽה׃ ",
        "versenonikud": "ויאמר ירבעם לאשתו קומי נא והשתנית ולא ידעו כי אתי את אשת ירבעם והלכת שלה הנה שם אחיה הנביא הוא דבר עלי למלך על העם הזה "
    },
    {
        "bookchapter": "מלכים א",
        "chapter": "יד",
        "versechapter": "ג",
        "bookseder": "מלכים",
        "seder": "יב",
        "verseseder": "ז",
        "versenikud": "וְלָקַ֣חַתְּ בְּ֠יָדֵךְ עֲשָׂרָ֨ה לֶ֧חֶם וְנִקֻּדִ֛ים וּבַקְבֻּ֥ק דְּבַ֖שׁ וּבָ֣את אֵלָ֑יו ה֚וּא יַגִּ֣יד לָ֔ךְ מַה־ יִּֽהְיֶ֖ה לַנָּֽעַר׃ ",
        "versenonikud": "ולקחת בידך עשרה לחם ונקדים ובקבק דבש ובאת אליו הוא יגיד לך מה יהיה לנער "
    },
    {
        "bookchapter": "מלכים א",
        "chapter": "יד",
        "versechapter": "ד",
        "bookseder": "מלכים",
        "seder": "יב",
        "verseseder": "ח",
        "versenikud": "וַתַּ֤עַשׂ כֵּן֙ אֵ֣שֶׁת יָרָבְעָ֔ם וַתָּ֙קָם֙ וַתֵּ֣לֶךְ שִׁלֹ֔ה וַתָּבֹ֖א בֵּ֣ית אֲחִיָּ֑ה וַאֲחִיָּ֙הוּ֙ לֹֽא־ יָכֹ֣ל לִרְא֔וֹת כִּ֛י קָ֥מוּ עֵינָ֖יו מִשֵּׂיבֽוֹ׃ ",
        "versenonikud": "ותעש כן אשת ירבעם ותקם ותלך שלה ותבא בית אחיה ואחיהו לא יכל לראות כי קמו עיניו משיבו "
    },
    {
        "bookchapter": "מלכים א",
        "chapter": "יד",
        "versechapter": "ה",
        "bookseder": "מלכים",
        "seder": "יב",
        "verseseder": "ט",
        "versenikud": "וַיהוָ֞ה אָמַ֣ר אֶל־ אֲחִיָּ֗הוּ הִנֵּ֣ה אֵ֣שֶׁת יָרָבְעָ֡ם בָּאָ֣ה לִדְרֹשׁ֩ דָּבָ֨ר מֵעִמְּךָ֤ אֶל־ בְּנָהּ֙ כִּֽי־ חֹלֶ֣ה ה֔וּא כָּזֹ֥ה וְכָזֶ֖ה תְּדַבֵּ֣ר אֵלֶ֑יהָ וִיהִ֣י כְבֹאָ֔הּ וְהִ֖יא מִתְנַכֵּרָֽה׃ ",
        "versenonikud": "ויהוה אמר אל אחיהו הנה אשת ירבעם באה לדרש דבר מעמך אל בנה כי חלה הוא כזה וכזה תדבר אליה ויהי כבאה והיא מתנכרה "
    },
    {
        "bookchapter": "מלכים א",
        "chapter": "יד",
        "versechapter": "ו",
        "bookseder": "מלכים",
        "seder": "יב",
        "verseseder": "י",
        "versenikud": "וַיְהִי֩ כִשְׁמֹ֨עַ אֲחִיָּ֜הוּ אֶת־ ק֤וֹל רַגְלֶ֙יהָ֙ בָּאָ֣ה בַפֶּ֔תַח וַיֹּ֕אמֶר בֹּ֖אִי אֵ֣שֶׁת יָרָבְעָ֑ם לָ֣מָּה זֶּ֗ה אַ֚תְּ מִתְנַכֵּרָ֔ה וְאָ֣נֹכִ֔י שָׁל֥וּחַ אֵלַ֖יִךְ קָשָֽׁה׃ ",
        "versenonikud": "ויהי כשמע אחיהו את קול רגליה באה בפתח ויאמר באי אשת ירבעם למה זה את מתנכרה ואנכי שלוח אליך קשה "
    },
    {
        "bookchapter": "מלכים א",
        "chapter": "יד",
        "versechapter": "ז",
        "bookseder": "מלכים",
        "seder": "יב",
        "verseseder": "יא",
        "versenikud": "לְכִ֞י אִמְרִ֣י לְיָרָבְעָ֗ם כֹּֽה־ אָמַ֤ר יְהוָה֙ אֱלֹהֵ֣י יִשְׂרָאֵ֔ל יַ֛עַן אֲשֶׁ֥ר הֲרִימֹתִ֖יךָ מִתּ֣וֹךְ הָעָ֑ם וָאֶתֶּנְךָ֣ נָגִ֔יד עַ֖ל עַמִּ֥י יִשְׂרָאֵֽל׃ ",
        "versenonikud": "לכי אמרי לירבעם כה אמר יהוה אלהי ישראל יען אשר הרימתיך מתוך העם ואתנך נגיד על עמי ישראל "
    },
    {
        "bookchapter": "מלכים א",
        "chapter": "יד",
        "versechapter": "ח",
        "bookseder": "מלכים",
        "seder": "יב",
        "verseseder": "יב",
        "versenikud": "וָאֶקְרַ֤ע אֶת־ הַמַּמְלָכָה֙ מִבֵּ֣ית דָּוִ֔ד וָאֶתְּנֶ֖הָ לָ֑ךְ וְלֹֽא־ הָיִ֜יתָ כְּעַבְדִּ֣י דָוִ֗ד אֲשֶׁר֩ שָׁמַ֨ר מִצְוֺתַ֜י וַאֲשֶׁר־ הָלַ֤ךְ אַחֲרַי֙ בְּכָל־ לְבָב֔וֹ לַעֲשׂ֕וֹת רַ֖ק הַיָּשָׁ֥ר בְּעֵינָֽי׃ ",
        "versenonikud": "ואקרע את הממלכה מבית דוד ואתנה לך ולא היית כעבדי דוד אשר שמר מצותי ואשר הלך אחרי בכל לבבו לעשות רק הישר בעיני "
    },
    {
        "bookchapter": "מלכים א",
        "chapter": "יד",
        "versechapter": "ט",
        "bookseder": "מלכים",
        "seder": "יב",
        "verseseder": "יג",
        "versenikud": "וַתָּ֣רַע לַעֲשׂ֔וֹת מִכֹּ֖ל אֲשֶׁר־ הָי֣וּ לְפָנֶ֑יךָ וַתֵּ֡לֶךְ וַתַּעֲשֶׂה־ לְּךָ֩ אֱלֹהִ֨ים אֲחֵרִ֤ים וּמַסֵּכוֹת֙ לְהַכְעִיסֵ֔נִי וְאֹתִ֥י הִשְׁלַ֖כְתָּ אַחֲרֵ֥י גַוֶּֽךָ׃ ",
        "versenonikud": "ותרע לעשות מכל אשר היו לפניך ותלך ותעשה לך אלהים אחרים ומסכות להכעיסני ואתי השלכת אחרי גוך "
    },
    {
        "bookchapter": "מלכים א",
        "chapter": "יד",
        "versechapter": "י",
        "bookseder": "מלכים",
        "seder": "יב",
        "verseseder": "יד",
        "versenikud": "לָכֵ֗ן הִנְנִ֨י מֵבִ֤יא רָעָה֙ אֶל־ בֵּ֣ית יָרָבְעָ֔ם וְהִכְרַתִּ֤י לְיָֽרָבְעָם֙ מַשְׁתִּ֣ין בְּקִ֔יר עָצ֥וּר וְעָז֖וּב בְּיִשְׂרָאֵ֑ל וּבִֽעַרְתִּי֙ אַחֲרֵ֣י בֵית־ יָרָבְעָ֔ם כַּאֲשֶׁ֛ר יְבַעֵ֥ר הַגָּלָ֖ל עַד־ תֻּמּֽוֹ׃ ",
        "versenonikud": "לכן הנני מביא רעה אל בית ירבעם והכרתי לירבעם משתין בקיר עצור ועזוב בישראל ובערתי אחרי בית ירבעם כאשר יבער הגלל עד תמו "
    },
    {
        "bookchapter": "מלכים א",
        "chapter": "יד",
        "versechapter": "יא",
        "bookseder": "מלכים",
        "seder": "יב",
        "verseseder": "טו",
        "versenikud": "הַמֵּ֨ת לְיָֽרָבְעָ֤ם בָּעִיר֙ יֹאכְל֣וּ הַכְּלָבִ֔ים וְהַמֵּת֙ בַּשָּׂדֶ֔ה יֹאכְל֖וּ ע֣וֹף הַשָּׁמָ֑יִם כִּ֥י יְהוָ֖ה דִּבֵּֽר׃ ",
        "versenonikud": "המת לירבעם בעיר יאכלו הכלבים והמת בשדה יאכלו עוף השמים כי יהוה דבר "
    },
    {
        "bookchapter": "מלכים א",
        "chapter": "יד",
        "versechapter": "יב",
        "bookseder": "מלכים",
        "seder": "יב",
        "verseseder": "טז",
        "versenikud": "וְאַ֥תְּ ק֖וּמִי לְכִ֣י לְבֵיתֵ֑ךְ בְּבֹאָ֥ה רַגְלַ֛יִךְ הָעִ֖ירָה וּמֵ֥ת הַיָּֽלֶד׃ ",
        "versenonikud": "ואת קומי לכי לביתך בבאה רגליך העירה ומת הילד "
    },
    {
        "bookchapter": "מלכים א",
        "chapter": "יד",
        "versechapter": "יג",
        "bookseder": "מלכים",
        "seder": "יב",
        "verseseder": "יז",
        "versenikud": "וְסָֽפְדוּ־ ל֤וֹ כָל־ יִשְׂרָאֵל֙ וְקָבְר֣וּ אֹת֔וֹ כִּֽי־ זֶ֣ה לְבַדּ֔וֹ יָבֹ֥א לְיָרָבְעָ֖ם אֶל־ קָ֑בֶר יַ֣עַן נִמְצָא־ ב֞וֹ דָּבָ֣ר ט֗וֹב אֶל־ יְהוָ֛ה אֱלֹהֵ֥י יִשְׂרָאֵ֖ל בְּבֵ֥ית יָרָבְעָֽם׃ ",
        "versenonikud": "וספדו לו כל ישראל וקברו אתו כי זה לבדו יבא לירבעם אל קבר יען נמצא בו דבר טוב אל יהוה אלהי ישראל בבית ירבעם "
    },
    {
        "bookchapter": "מלכים א",
        "chapter": "יד",
        "versechapter": "יד",
        "bookseder": "מלכים",
        "seder": "יב",
        "verseseder": "יח",
        "versenikud": "וְהֵקִים֩ יְהוָ֨ה ל֥וֹ מֶ֙לֶךְ֙ עַל־ יִשְׂרָאֵ֔ל אֲשֶׁ֥ר יַכְרִ֛ית אֶת־ בֵּ֥ית יָרָבְעָ֖ם זֶ֣ה הַיּ֑וֹם וּמֶ֖ה גַּם־ עָֽתָּה׃ ",
        "versenonikud": "והקים יהוה לו מלך על ישראל אשר יכרית את בית ירבעם זה היום ומה גם עתה "
    },
    {
        "bookchapter": "מלכים א",
        "chapter": "יד",
        "versechapter": "טו",
        "bookseder": "מלכים",
        "seder": "יב",
        "verseseder": "יט",
        "versenikud": "וְהִכָּ֨ה יְהוָ֜ה אֶת־ יִשְׂרָאֵ֗ל כַּאֲשֶׁ֨ר יָנ֣וּד הַקָּנֶה֮ בַּמַּיִם֒ וְנָתַ֣שׁ אֶת־ יִשְׂרָאֵ֗ל מֵ֠עַל הָאֲדָמָ֨ה הַטּוֹבָ֤ה הַזֹּאת֙ אֲשֶׁ֤ר נָתַן֙ לַאֲב֣וֹתֵיהֶ֔ם וְזֵרָ֖ם מֵעֵ֣בֶר לַנָּהָ֑ר יַ֗עַן אֲשֶׁ֤ר עָשׂוּ֙ אֶת־ אֲשֵׁ֣רֵיהֶ֔ם מַכְעִיסִ֖ים אֶת־ יְהוָֽה׃ ",
        "versenonikud": "והכה יהוה את ישראל כאשר ינוד הקנה במים ונתש את ישראל מעל האדמה הטובה הזאת אשר נתן לאבותיהם וזרם מעבר לנהר יען אשר עשו את אשריהם מכעיסים את יהוה "
    },
    {
        "bookchapter": "מלכים א",
        "chapter": "יד",
        "versechapter": "טז",
        "bookseder": "מלכים",
        "seder": "יב",
        "verseseder": "כ",
        "versenikud": "וְיִתֵּ֖ן אֶת־ יִשְׂרָאֵ֑ל בִּגְלַ֞ל חַטֹּ֤אות יָֽרָבְעָם֙ אֲשֶׁ֣ר חָטָ֔א וַאֲשֶׁ֥ר הֶחֱטִ֖יא אֶת־ יִשְׂרָאֵֽל׃ ",
        "versenonikud": "ויתן את ישראל בגלל חטאות ירבעם אשר חטא ואשר החטיא את ישראל "
    },
    {
        "bookchapter": "מלכים א",
        "chapter": "יד",
        "versechapter": "יז",
        "bookseder": "מלכים",
        "seder": "יב",
        "verseseder": "כא",
        "versenikud": "וַתָּ֙קָם֙ אֵ֣שֶׁת יָרָבְעָ֔ם וַתֵּ֖לֶךְ וַתָּבֹ֣א תִרְצָ֑תָה הִ֛יא בָּאָ֥ה בְסַף־ הַבַּ֖יִת וְהַנַּ֥עַר מֵֽת׃ ",
        "versenonikud": "ותקם אשת ירבעם ותלך ותבא תרצתה היא באה בסף הבית והנער מת "
    },
    {
        "bookchapter": "מלכים א",
        "chapter": "יד",
        "versechapter": "יח",
        "bookseder": "מלכים",
        "seder": "יב",
        "verseseder": "כב",
        "versenikud": "וַיִּקְבְּר֥וּ אֹת֛וֹ וַיִּסְפְּדוּ־ ל֖וֹ כָּל־ יִשְׂרָאֵ֑ל כִּדְבַ֤ר יְהוָה֙ אֲשֶׁ֣ר דִּבֶּ֔ר בְּיַד־ עַבְדּ֖וֹ אֲחִיָּ֥הוּ הַנָּבִֽיא׃ ",
        "versenonikud": "ויקברו אתו ויספדו לו כל ישראל כדבר יהוה אשר דבר ביד עבדו אחיהו הנביא "
    },
    {
        "bookchapter": "מלכים א",
        "chapter": "יד",
        "versechapter": "יט",
        "bookseder": "מלכים",
        "seder": "יב",
        "verseseder": "כג",
        "versenikud": "וְיֶ֙תֶר֙ דִּבְרֵ֣י יָֽרָבְעָ֔ם אֲשֶׁ֥ר נִלְחַ֖ם וַאֲשֶׁ֣ר מָלָ֑ךְ הִנָּ֣ם כְּתוּבִ֗ים עַל־ סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃ ",
        "versenonikud": "ויתר דברי ירבעם אשר נלחם ואשר מלך הנם כתובים על ספר דברי הימים למלכי ישראל "
    },
    {
        "bookchapter": "מלכים א",
        "chapter": "יד",
        "versechapter": "כ",
        "bookseder": "מלכים",
        "seder": "יב",
        "verseseder": "כד",
        "versenikud": "וְהַיָּמִים֙ אֲשֶׁ֣ר מָלַ֣ךְ יָרָבְעָ֔ם עֶשְׂרִ֥ים וּשְׁתַּ֖יִם שָׁנָ֑ה וַיִּשְׁכַּב֙ עִם־ אֲבֹתָ֔יו וַיִּמְלֹ֛ךְ נָדָ֥ב בְּנ֖וֹ תַּחְתָּֽיו׃ ",
        "versenonikud": "והימים אשר מלך ירבעם עשרים ושתים שנה וישכב עם אבתיו וימלך נדב בנו תחתיו "
    },
    {
        "bookchapter": "מלכים א",
        "chapter": "יד",
        "versechapter": "כא",
        "bookseder": "מלכים",
        "seder": "יב",
        "verseseder": "כה",
        "versenikud": "וּרְחַבְעָם֙ בֶּן־ שְׁלֹמֹ֔ה מָלַ֖ךְ בִּֽיהוּדָ֑ה בֶּן־ אַרְבָּעִ֣ים וְאַחַ֣ת שָׁנָה֩ רְחַבְעָ֨ם בְּמָלְכ֜וֹ וּֽשֲׁבַ֨ע עֶשְׂרֵ֥ה שָׁנָ֣ה ׀ מָלַ֣ךְ בִּירוּשָׁלִַ֗ם הָ֠עִיר אֲשֶׁר־ בָּחַ֨ר יְהוָ֜ה לָשׂ֨וּם אֶת־ שְׁמ֥וֹ שָׁם֙ מִכֹּל֙ שִׁבְטֵ֣י יִשְׂרָאֵ֔ל וְשֵׁ֣ם אִמּ֔וֹ נַעֲמָ֖ה הָעַמֹּנִֽית׃ ",
        "versenonikud": "ורחבעם בן שלמה מלך ביהודה בן ארבעים ואחת שנה רחבעם במלכו ושבע עשרה שנה  מלך בירושלם העיר אשר בחר יהוה לשום את שמו שם מכל שבטי ישראל ושם אמו נעמה העמנית "
    },
    {
        "bookchapter": "מלכים א",
        "chapter": "יד",
        "versechapter": "כב",
        "bookseder": "מלכים",
        "seder": "יב",
        "verseseder": "כו",
        "versenikud": "וַיַּ֧עַשׂ יְהוּדָ֛ה הָרַ֖ע בְּעֵינֵ֣י יְהוָ֑ה וַיְקַנְא֣וּ אֹת֗וֹ מִכֹּל֙ אֲשֶׁ֣ר עָשׂ֣וּ אֲבֹתָ֔ם בְּחַטֹּאתָ֖ם אֲשֶׁ֥ר חָטָֽאוּ׃ ",
        "versenonikud": "ויעש יהודה הרע בעיני יהוה ויקנאו אתו מכל אשר עשו אבתם בחטאתם אשר חטאו "
    },
    {
        "bookchapter": "מלכים א",
        "chapter": "יד",
        "versechapter": "כג",
        "bookseder": "מלכים",
        "seder": "יב",
        "verseseder": "כז",
        "versenikud": "וַיִּבְנ֨וּ גַם־ הֵ֧מָּה לָהֶ֛ם בָּמ֥וֹת וּמַצֵּב֖וֹת וַאֲשֵׁרִ֑ים עַ֚ל כָּל־ גִּבְעָ֣ה גְבֹהָ֔ה וְתַ֖חַת כָּל־ עֵ֥ץ רַעֲנָֽן׃ ",
        "versenonikud": "ויבנו גם המה להם במות ומצבות ואשרים על כל גבעה גבהה ותחת כל עץ רענן "
    },
    {
        "bookchapter": "מלכים א",
        "chapter": "יד",
        "versechapter": "כד",
        "bookseder": "מלכים",
        "seder": "יב",
        "verseseder": "כח",
        "versenikud": "וְגַם־ קָדֵ֖שׁ הָיָ֣ה בָאָ֑רֶץ עָשׂ֗וּ כְּכֹל֙ הַתּוֹעֲבֹ֣ת הַגּוֹיִ֔ם אֲשֶׁר֙ הוֹרִ֣ישׁ יְהוָ֔ה מִפְּנֵ֖י בְּנֵ֥י יִשְׂרָאֵֽל׃ ",
        "versenonikud": "וגם קדש היה בארץ עשו ככל התועבת הגוים אשר הוריש יהוה מפני בני ישראל "
    },
    {
        "bookchapter": "מלכים א",
        "chapter": "יד",
        "versechapter": "כה",
        "bookseder": "מלכים",
        "seder": "יב",
        "verseseder": "כט",
        "versenikud": "וַיְהִ֛י בַּשָּׁנָ֥ה הַחֲמִישִׁ֖ית לַמֶּ֣לֶךְ רְחַבְעָ֑ם עָלָ֛ה שושק שִׁישַׁ֥ק מֶֽלֶךְ־ מִצְרַ֖יִם עַל־ יְרוּשָׁלִָֽם׃ ",
        "versenonikud": "ויהי בשנה החמישית למלך רחבעם עלה שושק שישק מלך מצרים על ירושלם "
    },
    {
        "bookchapter": "מלכים א",
        "chapter": "יד",
        "versechapter": "כו",
        "bookseder": "מלכים",
        "seder": "יב",
        "verseseder": "ל",
        "versenikud": "וַיִּקַּ֞ח אֶת־ אֹצְר֣וֹת בֵּית־ יְהוָ֗ה וְאֶת־ אֽוֹצְרוֹת֙ בֵּ֣ית הַמֶּ֔לֶךְ וְאֶת־ הַכֹּ֖ל לָקָ֑ח וַיִּקַּח֙ אֶת־ כָּל־ מָגִנֵּ֣י הַזָּהָ֔ב אֲשֶׁ֥ר עָשָׂ֖ה שְׁלֹמֹֽה׃ ",
        "versenonikud": "ויקח את אצרות בית יהוה ואת אוצרות בית המלך ואת הכל לקח ויקח את כל מגני הזהב אשר עשה שלמה "
    },
    {
        "bookchapter": "מלכים א",
        "chapter": "יד",
        "versechapter": "כז",
        "bookseder": "מלכים",
        "seder": "יב",
        "verseseder": "לא",
        "versenikud": "וַיַּ֨עַשׂ הַמֶּ֤לֶךְ רְחַבְעָם֙ תַּחְתָּ֔ם מָגִנֵּ֖י נְחֹ֑שֶׁת וְהִפְקִ֗יד עַל־ יַד֙ שָׂרֵ֣י הָרָצִ֔ים הַשֹּׁ֣מְרִ֔ים פֶּ֖תַח בֵּ֥ית הַמֶּֽלֶךְ׃ ",
        "versenonikud": "ויעש המלך רחבעם תחתם מגני נחשת והפקיד על יד שרי הרצים השמרים פתח בית המלך "
    },
    {
        "bookchapter": "מלכים א",
        "chapter": "יד",
        "versechapter": "כח",
        "bookseder": "מלכים",
        "seder": "יב",
        "verseseder": "לב",
        "versenikud": "וַיְהִ֛י מִדֵּי־ בֹ֥א הַמֶּ֖לֶךְ בֵּ֣ית יְהוָ֑ה יִשָּׂאוּם֙ הָֽרָצִ֔ים וֶהֱשִׁיב֖וּם אֶל־ תָּ֥א הָרָצִֽים׃ ",
        "versenonikud": "ויהי מדי בא המלך בית יהוה ישאום הרצים והשיבום אל תא הרצים "
    },
    {
        "bookchapter": "מלכים א",
        "chapter": "יד",
        "versechapter": "כט",
        "bookseder": "מלכים",
        "seder": "יב",
        "verseseder": "לג",
        "versenikud": "וְיֶ֛תֶר דִּבְרֵ֥י רְחַבְעָ֖ם וְכָל־ אֲשֶׁ֣ר עָשָׂ֑ה הֲלֹא־ הֵ֣מָּה כְתוּבִ֗ים עַל־ סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃ ",
        "versenonikud": "ויתר דברי רחבעם וכל אשר עשה הלא המה כתובים על ספר דברי הימים למלכי יהודה "
    },
    {
        "bookchapter": "מלכים א",
        "chapter": "יד",
        "versechapter": "ל",
        "bookseder": "מלכים",
        "seder": "יב",
        "verseseder": "לד",
        "versenikud": "וּמִלְחָמָ֨ה הָיְתָ֧ה בֵין־ רְחַבְעָ֛ם וּבֵ֥ין יָרָבְעָ֖ם כָּל־ הַיָּמִֽים׃ ",
        "versenonikud": "ומלחמה היתה בין רחבעם ובין ירבעם כל הימים "
    },
    {
        "bookchapter": "מלכים א",
        "chapter": "יד",
        "versechapter": "לא",
        "bookseder": "מלכים",
        "seder": "יב",
        "verseseder": "לה",
        "versenikud": "וַיִּשְׁכַּ֨ב רְחַבְעָ֜ם עִם־ אֲבֹתָ֗יו וַיִּקָּבֵ֤ר עִם־ אֲבֹתָיו֙ בְּעִ֣יר דָּוִ֔ד וְשֵׁ֣ם אִמּ֔וֹ נַעֲמָ֖ה הָעַמֹּנִ֑ית וַיִּמְלֹ֛ךְ אֲבִיָּ֥ם בְּנ֖וֹ תַּחְתָּֽיו׃ ",
        "versenonikud": "וישכב רחבעם עם אבתיו ויקבר עם אבתיו בעיר דוד ושם אמו נעמה העמנית וימלך אבים בנו תחתיו "
    },
    {
        "bookchapter": "מלכים א",
        "chapter": "טו",
        "versechapter": "א",
        "bookseder": "מלכים",
        "seder": "יב",
        "verseseder": "לו",
        "versenikud": "וּבִשְׁנַת֙ שְׁמֹנֶ֣ה עֶשְׂרֵ֔ה לַמֶּ֖לֶךְ יָרָבְעָ֣ם בֶּן־ נְבָ֑ט מָלַ֥ךְ אֲבִיָּ֖ם עַל־ יְהוּדָֽה׃ ",
        "versenonikud": "ובשנת שמנה עשרה למלך ירבעם בן נבט מלך אבים על יהודה "
    },
    {
        "bookchapter": "מלכים א",
        "chapter": "טו",
        "versechapter": "ב",
        "bookseder": "מלכים",
        "seder": "יב",
        "verseseder": "לז",
        "versenikud": "שָׁלֹ֣שׁ שָׁנִ֔ים מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ מַעֲכָ֖ה בַּת־ אֲבִישָׁלֽוֹם׃ ",
        "versenonikud": "שלש שנים מלך בירושלם ושם אמו מעכה בת אבישלום "
    },
    {
        "bookchapter": "מלכים א",
        "chapter": "טו",
        "versechapter": "ג",
        "bookseder": "מלכים",
        "seder": "יב",
        "verseseder": "לח",
        "versenikud": "וַיֵּ֕לֶךְ בְּכָל־ חַטֹּ֥אות אָבִ֖יו אֲשֶׁר־ עָשָׂ֣ה לְפָנָ֑יו וְלֹא־ הָיָ֨ה לְבָב֤וֹ שָׁלֵם֙ עִם־ יְהוָ֣ה אֱלֹהָ֔יו כִּלְבַ֖ב דָּוִ֥ד אָבִֽיו׃ ",
        "versenonikud": "וילך בכל חטאות אביו אשר עשה לפניו ולא היה לבבו שלם עם יהוה אלהיו כלבב דוד אביו "
    },
    {
        "bookchapter": "מלכים א",
        "chapter": "טו",
        "versechapter": "ד",
        "bookseder": "מלכים",
        "seder": "יב",
        "verseseder": "לט",
        "versenikud": "כִּ֚י לְמַ֣עַן דָּוִ֔ד נָתַן֩ יְהוָ֨ה אֱלֹהָ֥יו ל֛וֹ נִ֖יר בִּירוּשָׁלִָ֑ם לְהָקִ֤ים אֶת־ בְּנוֹ֙ אַחֲרָ֔יו וּֽלְהַעֲמִ֖יד אֶת־ יְרוּשָׁלִָֽם׃ ",
        "versenonikud": "כי למען דוד נתן יהוה אלהיו לו ניר בירושלם להקים את בנו אחריו ולהעמיד את ירושלם "
    },
    {
        "bookchapter": "מלכים א",
        "chapter": "טו",
        "versechapter": "ה",
        "bookseder": "מלכים",
        "seder": "יב",
        "verseseder": "מ",
        "versenikud": "אֲשֶׁ֨ר עָשָׂ֥ה דָוִ֛ד אֶת־ הַיָּשָׁ֖ר בְּעֵינֵ֣י יְהוָ֑ה וְלֹֽא־ סָ֞ר מִכֹּ֣ל אֲשֶׁר־ צִוָּ֗הוּ כֹּ֚ל יְמֵ֣י חַיָּ֔יו רַ֕ק בִּדְבַ֖ר אוּרִיָּ֥ה הַחִתִּֽי׃ ",
        "versenonikud": "אשר עשה דוד את הישר בעיני יהוה ולא סר מכל אשר צוהו כל ימי חייו רק בדבר אוריה החתי "
    },
    {
        "bookchapter": "מלכים א",
        "chapter": "טו",
        "versechapter": "ו",
        "bookseder": "מלכים",
        "seder": "יב",
        "verseseder": "מא",
        "versenikud": "וּמִלְחָמָ֨ה הָיְתָ֧ה בֵין־ רְחַבְעָ֛ם וּבֵ֥ין יָרָבְעָ֖ם כָּל־ יְמֵ֥י חַיָּֽיו׃ ",
        "versenonikud": "ומלחמה היתה בין רחבעם ובין ירבעם כל ימי חייו "
    },
    {
        "bookchapter": "מלכים א",
        "chapter": "טו",
        "versechapter": "ז",
        "bookseder": "מלכים",
        "seder": "יב",
        "verseseder": "מב",
        "versenikud": "וְיֶ֨תֶר דִּבְרֵ֤י אֲבִיָּם֙ וְכָל־ אֲשֶׁ֣ר עָשָׂ֔ה הֲלֽוֹא־ הֵ֣ם כְּתוּבִ֗ים עַל־ סֵ֛פֶר דִּבְרֵ֥י הַיָּמִ֖ים לְמַלְכֵ֣י יְהוּדָ֑ה וּמִלְחָמָ֥ה הָיְתָ֛ה בֵּ֥ין אֲבִיָּ֖ם וּבֵ֥ין יָרָבְעָֽם׃ ",
        "versenonikud": "ויתר דברי אבים וכל אשר עשה הלוא הם כתובים על ספר דברי הימים למלכי יהודה ומלחמה היתה בין אבים ובין ירבעם "
    }
]