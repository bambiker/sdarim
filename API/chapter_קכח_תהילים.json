[
    {
        "bookchapter": "תהילים",
        "chapter": "קכח",
        "versechapter": "א",
        "bookseder": "תהילים",
        "seder": "יז",
        "verseseder": "קנח",
        "versenikud": "שִׁ֗יר הַֽמַּ֫עֲל֥וֹת אַ֭שְׁרֵי כָּל־ יְרֵ֣א יְהוָ֑ה הַ֝הֹלֵ֗ךְ בִּדְרָכָֽיו׃ ",
        "versenonikud": "שיר המעלות אשרי כל ירא יהוה ההלך בדרכיו "
    },
    {
        "bookchapter": "תהילים",
        "chapter": "קכח",
        "versechapter": "ב",
        "bookseder": "תהילים",
        "seder": "יז",
        "verseseder": "קנט",
        "versenikud": "יְגִ֣יעַ כַּ֭פֶּיךָ כִּ֣י תֹאכֵ֑ל אַ֝שְׁרֶ֗יךָ וְט֣וֹב לָֽךְ׃ ",
        "versenonikud": "יגיע כפיך כי תאכל אשריך וטוב לך "
    },
    {
        "bookchapter": "תהילים",
        "chapter": "קכח",
        "versechapter": "ג",
        "bookseder": "תהילים",
        "seder": "יז",
        "verseseder": "קס",
        "versenikud": "אֶשְׁתְּךָ֤ ׀ כְּגֶ֥פֶן פֹּרִיָּה֮ בְּיַרְכְּתֵ֪י בֵ֫יתֶ֥ךָ בָּ֭נֶיךָ כִּשְׁתִלֵ֣י זֵיתִ֑ים סָ֝בִ֗יב לְשֻׁלְחָנֶֽךָ׃ ",
        "versenonikud": "אשתך  כגפן פריה בירכתי ביתך בניך כשתלי זיתים סביב לשלחנך "
    },
    {
        "bookchapter": "תהילים",
        "chapter": "קכח",
        "versechapter": "ד",
        "bookseder": "תהילים",
        "seder": "יז",
        "verseseder": "קסא",
        "versenikud": "הִנֵּ֣ה כִי־ כֵ֭ן יְבֹ֥רַךְ גָּ֗בֶר יְרֵ֣א יְהוָֽה׃ ",
        "versenonikud": "הנה כי כן יברך גבר ירא יהוה "
    },
    {
        "bookchapter": "תהילים",
        "chapter": "קכח",
        "versechapter": "ה",
        "bookseder": "תהילים",
        "seder": "יז",
        "verseseder": "קסב",
        "versenikud": "יְבָרֶכְךָ֥ יְהוָ֗ה מִצִּ֫יּ֥וֹן וּ֭רְאֵה בְּט֣וּב יְרוּשָׁלִָ֑ם כֹּ֝֗ל יְמֵ֣י חַיֶּֽיךָ׃ ",
        "versenonikud": "יברכך יהוה מציון וראה בטוב ירושלם כל ימי חייך "
    },
    {
        "bookchapter": "תהילים",
        "chapter": "קכח",
        "versechapter": "ו",
        "bookseder": "תהילים",
        "seder": "יח",
        "verseseder": "א",
        "versenikud": "וּרְאֵֽה־ בָנִ֥ים לְבָנֶ֑יךָ שָׁ֝ל֗וֹם עַל־ יִשְׂרָאֵֽל׃ ",
        "versenonikud": "וראה בנים לבניך שלום על ישראל "
    }
]