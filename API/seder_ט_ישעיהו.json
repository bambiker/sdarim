[
    {
        "bookchapter": "ישעיהו",
        "chapter": "כב",
        "versechapter": "כג",
        "bookseder": "ישעיהו",
        "seder": "ט",
        "verseseder": "א",
        "versenikud": "וּתְקַעְתִּ֥יו יָתֵ֖ד בְּמָק֣וֹם נֶאֱמָ֑ן וְהָיָ֛ה לְכִסֵּ֥א כָב֖וֹד לְבֵ֥ית אָבִֽיו׃ ",
        "versenonikud": "ותקעתיו יתד במקום נאמן והיה לכסא כבוד לבית אביו "
    },
    {
        "bookchapter": "ישעיהו",
        "chapter": "כב",
        "versechapter": "כד",
        "bookseder": "ישעיהו",
        "seder": "ט",
        "verseseder": "ב",
        "versenikud": "וְתָל֨וּ עָלָ֜יו כֹּ֣ל ׀ כְּב֣וֹד בֵּית־ אָבִ֗יו הַצֶּֽאֱצָאִים֙ וְהַצְּפִע֔וֹת כֹּ֖ל כְּלֵ֣י הַקָּטָ֑ן מִכְּלֵי֙ הָֽאַגָּנ֔וֹת וְעַ֖ד כָּל־ כְּלֵ֥י הַנְּבָלִֽים׃ ",
        "versenonikud": "ותלו עליו כל  כבוד בית אביו הצאצאים והצפעות כל כלי הקטן מכלי האגנות ועד כל כלי הנבלים "
    },
    {
        "bookchapter": "ישעיהו",
        "chapter": "כב",
        "versechapter": "כה",
        "bookseder": "ישעיהו",
        "seder": "ט",
        "verseseder": "ג",
        "versenikud": "בַּיּ֣וֹם הַה֗וּא נְאֻם֙ יְהוָ֣ה צְבָא֔וֹת תָּמוּשׁ֙ הַיָּתֵ֔ד הַתְּקוּעָ֖ה בְּמָק֣וֹם נֶאֱמָ֑ן וְנִגְדְּעָ֣ה וְנָפְלָ֗ה וְנִכְרַת֙ הַמַּשָּׂ֣א אֲשֶׁר־ עָלֶ֔יהָ כִּ֥י יְהוָ֖ה דִּבֵּֽר׃ ",
        "versenonikud": "ביום ההוא נאם יהוה צבאות תמוש היתד התקועה במקום נאמן ונגדעה ונפלה ונכרת המשא אשר עליה כי יהוה דבר "
    },
    {
        "bookchapter": "ישעיהו",
        "chapter": "כג",
        "versechapter": "א",
        "bookseder": "ישעיהו",
        "seder": "ט",
        "verseseder": "ד",
        "versenikud": "מַשָּׂ֖א צֹ֑ר הֵילִ֣ילוּ ׀ אֳנִיּ֣וֹת תַּרְשִׁ֗ישׁ כִּֽי־ שֻׁדַּ֤ד מִבַּ֙יִת֙ מִבּ֔וֹא מֵאֶ֥רֶץ כִּתִּ֖ים נִגְלָה־ לָֽמוֹ׃ ",
        "versenonikud": "משא צר הילילו  אניות תרשיש כי שדד מבית מבוא מארץ כתים נגלה למו "
    },
    {
        "bookchapter": "ישעיהו",
        "chapter": "כג",
        "versechapter": "ב",
        "bookseder": "ישעיהו",
        "seder": "ט",
        "verseseder": "ה",
        "versenikud": "דֹּ֖מּוּ יֹ֣שְׁבֵי אִ֑י סֹחֵ֥ר צִיד֛וֹן עֹבֵ֥ר יָ֖ם מִלְאֽוּךְ׃ ",
        "versenonikud": "דמו ישבי אי סחר צידון עבר ים מלאוך "
    },
    {
        "bookchapter": "ישעיהו",
        "chapter": "כג",
        "versechapter": "ג",
        "bookseder": "ישעיהו",
        "seder": "ט",
        "verseseder": "ו",
        "versenikud": "וּבְמַ֤יִם רַבִּים֙ זֶ֣רַע שִׁחֹ֔ר קְצִ֥יר יְא֖וֹר תְּבֽוּאָתָ֑הּ וַתְּהִ֖י סְחַ֥ר גּוֹיִֽם׃ ",
        "versenonikud": "ובמים רבים זרע שחר קציר יאור תבואתה ותהי סחר גוים "
    },
    {
        "bookchapter": "ישעיהו",
        "chapter": "כג",
        "versechapter": "ד",
        "bookseder": "ישעיהו",
        "seder": "ט",
        "verseseder": "ז",
        "versenikud": "בּ֣וֹשִׁי צִיד֔וֹן כִּֽי־ אָמַ֣ר יָ֔ם מָע֥וֹז הַיָּ֖ם לֵאמֹ֑ר לֹֽא־ חַ֣לְתִּי וְלֹֽא־ יָלַ֗דְתִּי וְלֹ֥א גִדַּ֛לְתִּי בַּחוּרִ֖ים רוֹמַ֥מְתִּי בְתוּלֽוֹת׃ ",
        "versenonikud": "בושי צידון כי אמר ים מעוז הים לאמר לא חלתי ולא ילדתי ולא גדלתי בחורים רוממתי בתולות "
    },
    {
        "bookchapter": "ישעיהו",
        "chapter": "כג",
        "versechapter": "ה",
        "bookseder": "ישעיהו",
        "seder": "ט",
        "verseseder": "ח",
        "versenikud": "כַּֽאֲשֶׁר־ שֵׁ֖מַע לְמִצְרָ֑יִם יָחִ֖ילוּ כְּשֵׁ֥מַע צֹֽר׃ ",
        "versenonikud": "כאשר שמע למצרים יחילו כשמע צר "
    },
    {
        "bookchapter": "ישעיהו",
        "chapter": "כג",
        "versechapter": "ו",
        "bookseder": "ישעיהו",
        "seder": "ט",
        "verseseder": "ט",
        "versenikud": "עִבְר֖וּ תַּרְשִׁ֑ישָׁה הֵילִ֖ילוּ יֹ֥שְׁבֵי אִֽי׃ ",
        "versenonikud": "עברו תרשישה הילילו ישבי אי "
    },
    {
        "bookchapter": "ישעיהו",
        "chapter": "כג",
        "versechapter": "ז",
        "bookseder": "ישעיהו",
        "seder": "ט",
        "verseseder": "י",
        "versenikud": "הֲזֹ֥את לָכֶ֖ם עַלִּיזָ֑ה מִֽימֵי־ קֶ֤דֶם קַדְמָתָהּ֙ יֹבִל֣וּהָ רַגְלֶ֔יהָ מֵֽרָח֖וֹק לָגֽוּר׃ ",
        "versenonikud": "הזאת לכם עליזה מימי קדם קדמתה יבלוה רגליה מרחוק לגור "
    },
    {
        "bookchapter": "ישעיהו",
        "chapter": "כג",
        "versechapter": "ח",
        "bookseder": "ישעיהו",
        "seder": "ט",
        "verseseder": "יא",
        "versenikud": "מִ֚י יָעַ֣ץ זֹ֔את עַל־ צֹ֖ר הַמַּֽעֲטִירָ֑ה אֲשֶׁ֤ר סֹחֲרֶ֙יה֙ שָׂרִ֔ים כִּנְעָנֶ֖יהָ נִכְבַּדֵּי־ אָֽרֶץ׃ ",
        "versenonikud": "מי יעץ זאת על צר המעטירה אשר סחריה שרים כנעניה נכבדי ארץ "
    },
    {
        "bookchapter": "ישעיהו",
        "chapter": "כג",
        "versechapter": "ט",
        "bookseder": "ישעיהו",
        "seder": "ט",
        "verseseder": "יב",
        "versenikud": "יְהוָ֥ה צְבָא֖וֹת יְעָצָ֑הּ לְחַלֵּל֙ גְּא֣וֹן כָּל־ צְבִ֔י לְהָקֵ֖ל כָּל־ נִכְבַּדֵּי־ אָֽרֶץ׃ ",
        "versenonikud": "יהוה צבאות יעצה לחלל גאון כל צבי להקל כל נכבדי ארץ "
    },
    {
        "bookchapter": "ישעיהו",
        "chapter": "כג",
        "versechapter": "י",
        "bookseder": "ישעיהו",
        "seder": "ט",
        "verseseder": "יג",
        "versenikud": "עִבְרִ֥י אַרְצֵ֖ךְ כַּיְאֹ֑ר בַּת־ תַּרְשִׁ֕ישׁ אֵ֖ין מֵ֥זַח עֽוֹד׃ ",
        "versenonikud": "עברי ארצך כיאר בת תרשיש אין מזח עוד "
    },
    {
        "bookchapter": "ישעיהו",
        "chapter": "כג",
        "versechapter": "יא",
        "bookseder": "ישעיהו",
        "seder": "ט",
        "verseseder": "יד",
        "versenikud": "יָדוֹ֙ נָטָ֣ה עַל־ הַיָּ֔ם הִרְגִּ֖יז מַמְלָכ֑וֹת יְהוָה֙ צִוָּ֣ה אֶל־ כְּנַ֔עַן לַשְׁמִ֖ד מָעֻזְנֶֽיהָ׃ ",
        "versenonikud": "ידו נטה על הים הרגיז ממלכות יהוה צוה אל כנען לשמד מעזניה "
    },
    {
        "bookchapter": "ישעיהו",
        "chapter": "כג",
        "versechapter": "יב",
        "bookseder": "ישעיהו",
        "seder": "ט",
        "verseseder": "טו",
        "versenikud": "וַיֹּ֕אמֶר לֹֽא־ תוֹסִ֥יפִי ע֖וֹד לַעְל֑וֹז הַֽמְעֻשָּׁקָ֞ה בְּתוּלַ֣ת בַּת־ צִיד֗וֹן כתיים כִּתִּים֙ ק֣וּמִי עֲבֹ֔רִי גַּם־ שָׁ֖ם לֹא־ יָנ֥וּחַֽ לָֽךְ׃ ",
        "versenonikud": "ויאמר לא תוסיפי עוד לעלוז המעשקה בתולת בת צידון כתיים כתים קומי עברי גם שם לא ינוח לך "
    },
    {
        "bookchapter": "ישעיהו",
        "chapter": "כג",
        "versechapter": "יג",
        "bookseder": "ישעיהו",
        "seder": "ט",
        "verseseder": "טז",
        "versenikud": "הֵ֣ן ׀ אֶ֣רֶץ כַּשְׂדִּ֗ים זֶ֤ה הָעָם֙ לֹ֣א הָיָ֔ה אַשּׁ֖וּר יְסָדָ֣הּ לְצִיִּ֑ים הֵקִ֣ימוּ בחיניו בַחוּנָ֗יו עֹרְרוּ֙ אַרְמְנוֹתֶ֔יהָ שָׂמָ֖הּ לְמַפֵּלָֽה׃ ",
        "versenonikud": "הן  ארץ כשדים זה העם לא היה אשור יסדה לציים הקימו בחיניו בחוניו עררו ארמנותיה שמה למפלה "
    },
    {
        "bookchapter": "ישעיהו",
        "chapter": "כג",
        "versechapter": "יד",
        "bookseder": "ישעיהו",
        "seder": "ט",
        "verseseder": "יז",
        "versenikud": "הֵילִ֖ילוּ אֳנִיּ֣וֹת תַּרְשִׁ֑ישׁ כִּ֥י שֻׁדַּ֖ד מָעֻזְּכֶֽן׃ ",
        "versenonikud": "הילילו אניות תרשיש כי שדד מעזכן "
    },
    {
        "bookchapter": "ישעיהו",
        "chapter": "כג",
        "versechapter": "טו",
        "bookseder": "ישעיהו",
        "seder": "ט",
        "verseseder": "יח",
        "versenikud": "וְהָיָה֙ בַּיּ֣וֹם הַה֔וּא וְנִשְׁכַּ֤חַת צֹר֙ שִׁבְעִ֣ים שָׁנָ֔ה כִּימֵ֖י מֶ֣לֶךְ אֶחָ֑ד מִקֵּ֞ץ שִׁבְעִ֤ים שָׁנָה֙ יִהְיֶ֣ה לְצֹ֔ר כְּשִׁירַ֖ת הַזּוֹנָֽה׃ ",
        "versenonikud": "והיה ביום ההוא ונשכחת צר שבעים שנה כימי מלך אחד מקץ שבעים שנה יהיה לצר כשירת הזונה "
    },
    {
        "bookchapter": "ישעיהו",
        "chapter": "כג",
        "versechapter": "טז",
        "bookseder": "ישעיהו",
        "seder": "ט",
        "verseseder": "יט",
        "versenikud": "קְחִ֥י כִנּ֛וֹר סֹ֥בִּי עִ֖יר זוֹנָ֣ה נִשְׁכָּחָ֑ה הֵיטִ֤יבִי נַגֵּן֙ הַרְבִּי־ שִׁ֔יר לְמַ֖עַן תִּזָּכֵֽרִי׃ ",
        "versenonikud": "קחי כנור סבי עיר זונה נשכחה היטיבי נגן הרבי שיר למען תזכרי "
    },
    {
        "bookchapter": "ישעיהו",
        "chapter": "כג",
        "versechapter": "יז",
        "bookseder": "ישעיהו",
        "seder": "ט",
        "verseseder": "כ",
        "versenikud": "וְהָיָ֞ה מִקֵּ֣ץ ׀ שִׁבְעִ֣ים שָׁנָ֗ה יִפְקֹ֤ד יְהוָה֙ אֶת־ צֹ֔ר וְשָׁבָ֖ה לְאֶתְנַנָּ֑ה וְזָֽנְתָ֛ה אֶת־ כָּל־ מַמְלְכ֥וֹת הָאָ֖רֶץ עַל־ פְּנֵ֥י הָאֲדָמָֽה׃ ",
        "versenonikud": "והיה מקץ  שבעים שנה יפקד יהוה את צר ושבה לאתננה וזנתה את כל ממלכות הארץ על פני האדמה "
    },
    {
        "bookchapter": "ישעיהו",
        "chapter": "כג",
        "versechapter": "יח",
        "bookseder": "ישעיהו",
        "seder": "ט",
        "verseseder": "כא",
        "versenikud": "וְהָיָ֨ה סַחְרָ֜הּ וְאֶתְנַנָּ֗הּ קֹ֚דֶשׁ לַֽיהוָ֔ה לֹ֥א יֵֽאָצֵ֖ר וְלֹ֣א יֵֽחָסֵ֑ן כִּ֣י לַיֹּשְׁבִ֞ים לִפְנֵ֤י יְהוָה֙ יִֽהְיֶ֣ה סַחְרָ֔הּ לֶאֱכֹ֥ל לְשָׂבְעָ֖ה וְלִמְכַסֶּ֥ה עָתִֽיק׃ ",
        "versenonikud": "והיה סחרה ואתננה קדש ליהוה לא יאצר ולא יחסן כי לישבים לפני יהוה יהיה סחרה לאכל לשבעה ולמכסה עתיק "
    },
    {
        "bookchapter": "ישעיהו",
        "chapter": "כד",
        "versechapter": "א",
        "bookseder": "ישעיהו",
        "seder": "ט",
        "verseseder": "כב",
        "versenikud": "הִנֵּ֧ה יְהוָ֛ה בּוֹקֵ֥ק הָאָ֖רֶץ וּבֽוֹלְקָ֑הּ וְעִוָּ֣ה פָנֶ֔יהָ וְהֵפִ֖יץ יֹשְׁבֶֽיהָ׃ ",
        "versenonikud": "הנה יהוה בוקק הארץ ובולקה ועוה פניה והפיץ ישביה "
    },
    {
        "bookchapter": "ישעיהו",
        "chapter": "כד",
        "versechapter": "ב",
        "bookseder": "ישעיהו",
        "seder": "ט",
        "verseseder": "כג",
        "versenikud": "וְהָיָ֤ה כָעָם֙ כַּכֹּהֵ֔ן כַּעֶ֙בֶד֙ כַּֽאדֹנָ֔יו כַּשִּׁפְחָ֖ה כַּגְּבִרְתָּ֑הּ כַּקּוֹנֶה֙ כַּמּוֹכֵ֔ר כַּמַּלְוֶה֙ כַּלֹּוֶ֔ה כַּנֹּשֶׁ֕ה כַּאֲשֶׁ֖ר נֹשֶׁ֥א בֽוֹ׃ ",
        "versenonikud": "והיה כעם ככהן כעבד כאדניו כשפחה כגברתה כקונה כמוכר כמלוה כלוה כנשה כאשר נשא בו "
    },
    {
        "bookchapter": "ישעיהו",
        "chapter": "כד",
        "versechapter": "ג",
        "bookseder": "ישעיהו",
        "seder": "ט",
        "verseseder": "כד",
        "versenikud": "הִבּ֧וֹק ׀ תִּבּ֛וֹק הָאָ֖רֶץ וְהִבּ֣וֹז ׀ תִּבּ֑וֹז כִּ֣י יְהוָ֔ה דִּבֶּ֖ר אֶת־ הַדָּבָ֥ר הַזֶּֽה׃ ",
        "versenonikud": "הבוק  תבוק הארץ והבוז  תבוז כי יהוה דבר את הדבר הזה "
    },
    {
        "bookchapter": "ישעיהו",
        "chapter": "כד",
        "versechapter": "ד",
        "bookseder": "ישעיהו",
        "seder": "ט",
        "verseseder": "כה",
        "versenikud": "אָבְלָ֤ה נָֽבְלָה֙ הָאָ֔רֶץ אֻמְלְלָ֥ה נָבְלָ֖ה תֵּבֵ֑ל אֻמְלָ֖לוּ מְר֥וֹם עַם־ הָאָֽרֶץ׃ ",
        "versenonikud": "אבלה נבלה הארץ אמללה נבלה תבל אמללו מרום עם הארץ "
    },
    {
        "bookchapter": "ישעיהו",
        "chapter": "כד",
        "versechapter": "ה",
        "bookseder": "ישעיהו",
        "seder": "ט",
        "verseseder": "כו",
        "versenikud": "וְהָאָ֥רֶץ חָנְפָ֖ה תַּ֣חַת יֹשְׁבֶ֑יהָ כִּֽי־ עָבְר֤וּ תוֹרֹת֙ חָ֣לְפוּ חֹ֔ק הֵפֵ֖רוּ בְּרִ֥ית עוֹלָֽם׃ ",
        "versenonikud": "והארץ חנפה תחת ישביה כי עברו תורת חלפו חק הפרו ברית עולם "
    },
    {
        "bookchapter": "ישעיהו",
        "chapter": "כד",
        "versechapter": "ו",
        "bookseder": "ישעיהו",
        "seder": "ט",
        "verseseder": "כז",
        "versenikud": "עַל־ כֵּ֗ן אָלָה֙ אָ֣כְלָה אֶ֔רֶץ וַֽיֶּאְשְׁמ֖וּ יֹ֣שְׁבֵי בָ֑הּ עַל־ כֵּ֗ן חָרוּ֙ יֹ֣שְׁבֵי אֶ֔רֶץ וְנִשְׁאַ֥ר אֱנ֖וֹשׁ מִזְעָֽר׃ ",
        "versenonikud": "על כן אלה אכלה ארץ ויאשמו ישבי בה על כן חרו ישבי ארץ ונשאר אנוש מזער "
    },
    {
        "bookchapter": "ישעיהו",
        "chapter": "כד",
        "versechapter": "ז",
        "bookseder": "ישעיהו",
        "seder": "ט",
        "verseseder": "כח",
        "versenikud": "אָבַ֥ל תִּיר֖וֹשׁ אֻמְלְלָה־ גָ֑פֶן נֶאֶנְח֖וּ כָּל־ שִׂמְחֵי־ לֵֽב׃ ",
        "versenonikud": "אבל תירוש אמללה גפן נאנחו כל שמחי לב "
    },
    {
        "bookchapter": "ישעיהו",
        "chapter": "כד",
        "versechapter": "ח",
        "bookseder": "ישעיהו",
        "seder": "ט",
        "verseseder": "כט",
        "versenikud": "שָׁבַת֙ מְשׂ֣וֹשׂ תֻּפִּ֔ים חָדַ֖ל שְׁא֣וֹן עַלִּיזִ֑ים שָׁבַ֖ת מְשׂ֥וֹשׂ כִּנּֽוֹר׃ ",
        "versenonikud": "שבת משוש תפים חדל שאון עליזים שבת משוש כנור "
    },
    {
        "bookchapter": "ישעיהו",
        "chapter": "כד",
        "versechapter": "ט",
        "bookseder": "ישעיהו",
        "seder": "ט",
        "verseseder": "ל",
        "versenikud": "בַּשִּׁ֖יר לֹ֣א יִשְׁתּוּ־ יָ֑יִן יֵמַ֥ר שֵׁכָ֖ר לְשֹׁתָֽיו׃ ",
        "versenonikud": "בשיר לא ישתו יין ימר שכר לשתיו "
    },
    {
        "bookchapter": "ישעיהו",
        "chapter": "כד",
        "versechapter": "י",
        "bookseder": "ישעיהו",
        "seder": "ט",
        "verseseder": "לא",
        "versenikud": "נִשְׁבְּרָ֖ה קִרְיַת־ תֹּ֑הוּ סֻגַּ֥ר כָּל־ בַּ֖יִת מִבּֽוֹא׃ ",
        "versenonikud": "נשברה קרית תהו סגר כל בית מבוא "
    },
    {
        "bookchapter": "ישעיהו",
        "chapter": "כד",
        "versechapter": "יא",
        "bookseder": "ישעיהו",
        "seder": "ט",
        "verseseder": "לב",
        "versenikud": "צְוָחָ֥ה עַל־ הַיַּ֖יִן בַּֽחוּצ֑וֹת עָֽרְבָה֙ כָּל־ שִׂמְחָ֔ה גָּלָ֖ה מְשׂ֥וֹשׂ הָאָֽרֶץ׃ ",
        "versenonikud": "צוחה על היין בחוצות ערבה כל שמחה גלה משוש הארץ "
    },
    {
        "bookchapter": "ישעיהו",
        "chapter": "כד",
        "versechapter": "יב",
        "bookseder": "ישעיהו",
        "seder": "ט",
        "verseseder": "לג",
        "versenikud": "נִשְׁאַ֥ר בָּעִ֖יר שַׁמָּ֑ה וּשְׁאִיָּ֖ה יֻכַּת־ שָֽׁעַר׃ ",
        "versenonikud": "נשאר בעיר שמה ושאיה יכת שער "
    },
    {
        "bookchapter": "ישעיהו",
        "chapter": "כד",
        "versechapter": "יג",
        "bookseder": "ישעיהו",
        "seder": "ט",
        "verseseder": "לד",
        "versenikud": "כִּ֣י כֹ֥ה יִהְיֶ֛ה בְּקֶ֥רֶב הָאָ֖רֶץ בְּת֣וֹךְ הָֽעַמִּ֑ים כְּנֹ֣קֶף זַ֔יִת כְּעוֹלֵלֹ֖ת אִם־ כָּלָ֥ה בָצִֽיר׃ ",
        "versenonikud": "כי כה יהיה בקרב הארץ בתוך העמים כנקף זית כעוללת אם כלה בציר "
    },
    {
        "bookchapter": "ישעיהו",
        "chapter": "כד",
        "versechapter": "יד",
        "bookseder": "ישעיהו",
        "seder": "ט",
        "verseseder": "לה",
        "versenikud": "הֵ֛מָּה יִשְׂא֥וּ קוֹלָ֖ם יָרֹ֑נּוּ בִּגְא֣וֹן יְהוָ֔ה צָהֲל֖וּ מִיָּֽם׃ ",
        "versenonikud": "המה ישאו קולם ירנו בגאון יהוה צהלו מים "
    },
    {
        "bookchapter": "ישעיהו",
        "chapter": "כד",
        "versechapter": "טו",
        "bookseder": "ישעיהו",
        "seder": "ט",
        "verseseder": "לו",
        "versenikud": "עַל־ כֵּ֥ן בָּאֻרִ֖ים כַּבְּד֣וּ יְהוָ֑ה בְּאִיֵּ֣י הַיָּ֔ם שֵׁ֥ם יְהוָ֖ה אֱלֹהֵ֥י יִשְׂרָאֵֽל׃ ",
        "versenonikud": "על כן בארים כבדו יהוה באיי הים שם יהוה אלהי ישראל "
    },
    {
        "bookchapter": "ישעיהו",
        "chapter": "כד",
        "versechapter": "טז",
        "bookseder": "ישעיהו",
        "seder": "ט",
        "verseseder": "לז",
        "versenikud": "מִכְּנַ֨ף הָאָ֜רֶץ זְמִרֹ֤ת שָׁמַ֙עְנוּ֙ צְבִ֣י לַצַּדִּ֔יק וָאֹמַ֛ר רָזִי־ לִ֥י רָֽזִי־ לִ֖י א֣וֹי לִ֑י בֹּגְדִ֣ים בָּגָ֔דוּ וּבֶ֥גֶד בּוֹגְדִ֖ים בָּגָֽדוּ׃ ",
        "versenonikud": "מכנף הארץ זמרת שמענו צבי לצדיק ואמר רזי לי רזי לי אוי לי בגדים בגדו ובגד בוגדים בגדו "
    },
    {
        "bookchapter": "ישעיהו",
        "chapter": "כד",
        "versechapter": "יז",
        "bookseder": "ישעיהו",
        "seder": "ט",
        "verseseder": "לח",
        "versenikud": "פַּ֥חַד וָפַ֖חַת וָפָ֑ח עָלֶ֖יךָ יוֹשֵׁ֥ב הָאָֽרֶץ׃ ",
        "versenonikud": "פחד ופחת ופח עליך יושב הארץ "
    },
    {
        "bookchapter": "ישעיהו",
        "chapter": "כד",
        "versechapter": "יח",
        "bookseder": "ישעיהו",
        "seder": "ט",
        "verseseder": "לט",
        "versenikud": "וְֽ֠הָיָה הַנָּ֞ס מִקּ֤וֹל הַפַּ֙חַד֙ יִפֹּ֣ל אֶל־ הַפַּ֔חַת וְהָֽעוֹלֶה֙ מִתּ֣וֹךְ הַפַּ֔חַת יִלָּכֵ֖ד בַּפָּ֑ח כִּֽי־ אֲרֻבּ֤וֹת מִמָּרוֹם֙ נִפְתָּ֔חוּ וַֽיִּרְעֲשׁ֖וּ מ֥וֹסְדֵי אָֽרֶץ׃ ",
        "versenonikud": "והיה הנס מקול הפחד יפל אל הפחת והעולה מתוך הפחת ילכד בפח כי ארבות ממרום נפתחו וירעשו מוסדי ארץ "
    },
    {
        "bookchapter": "ישעיהו",
        "chapter": "כד",
        "versechapter": "יט",
        "bookseder": "ישעיהו",
        "seder": "ט",
        "verseseder": "מ",
        "versenikud": "רֹ֥עָה הִֽתְרֹעֲעָ֖ה הָאָ֑רֶץ פּ֤וֹר הִֽתְפּוֹרְרָה֙ אֶ֔רֶץ מ֥וֹט הִֽתְמוֹטְטָ֖ה אָֽרֶץ׃ ",
        "versenonikud": "רעה התרעעה הארץ פור התפוררה ארץ מוט התמוטטה ארץ "
    },
    {
        "bookchapter": "ישעיהו",
        "chapter": "כד",
        "versechapter": "כ",
        "bookseder": "ישעיהו",
        "seder": "ט",
        "verseseder": "מא",
        "versenikud": "נ֣וֹעַ תָּנ֤וּעַ אֶ֙רֶץ֙ כַּשִּׁכּ֔וֹר וְהִֽתְנוֹדְדָ֖ה כַּמְּלוּנָ֑ה וְכָבַ֤ד עָלֶ֙יהָ֙ פִּשְׁעָ֔הּ וְנָפְלָ֖ה וְלֹא־ תֹסִ֥יף קֽוּם׃ ",
        "versenonikud": "נוע תנוע ארץ כשכור והתנודדה כמלונה וכבד עליה פשעה ונפלה ולא תסיף קום "
    },
    {
        "bookchapter": "ישעיהו",
        "chapter": "כד",
        "versechapter": "כא",
        "bookseder": "ישעיהו",
        "seder": "ט",
        "verseseder": "מב",
        "versenikud": "וְהָיָה֙ בַּיּ֣וֹם הַה֔וּא יִפְקֹ֧ד יְהוָ֛ה עַל־ צְבָ֥א הַמָּר֖וֹם בַּמָּר֑וֹם וְעַל־ מַלְכֵ֥י הָאֲדָמָ֖ה עַל־ הָאֲדָמָֽה׃ ",
        "versenonikud": "והיה ביום ההוא יפקד יהוה על צבא המרום במרום ועל מלכי האדמה על האדמה "
    },
    {
        "bookchapter": "ישעיהו",
        "chapter": "כד",
        "versechapter": "כב",
        "bookseder": "ישעיהו",
        "seder": "ט",
        "verseseder": "מג",
        "versenikud": "וְאֻסְּפ֨וּ אֲסֵפָ֤ה אַסִּיר֙ עַל־ בּ֔וֹר וְסֻגְּר֖וּ עַל־ מַסְגֵּ֑ר וּמֵרֹ֥ב יָמִ֖ים יִפָּקֵֽדוּ׃ ",
        "versenonikud": "ואספו אספה אסיר על בור וסגרו על מסגר ומרב ימים יפקדו "
    }
]