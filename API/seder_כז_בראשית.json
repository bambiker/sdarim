[
    {
        "bookchapter": "בראשית",
        "chapter": "כט",
        "versechapter": "לא",
        "bookseder": "בראשית",
        "seder": "כז",
        "verseseder": "א",
        "parasha": "ויצא",
        "versenikud": "וַיַּ֤רְא יְהוָה֙ כִּֽי־ שְׂנוּאָ֣ה לֵאָ֔ה וַיִּפְתַּ֖ח אֶת־ רַחְמָ֑הּ וְרָחֵ֖ל עֲקָרָֽה׃ ",
        "versenonikud": "וירא יהוה כי שנואה לאה ויפתח את רחמה ורחל עקרה "
    },
    {
        "bookchapter": "בראשית",
        "chapter": "כט",
        "versechapter": "לב",
        "bookseder": "בראשית",
        "seder": "כז",
        "verseseder": "ב",
        "parasha": "ויצא",
        "versenikud": "וַתַּ֤הַר לֵאָה֙ וַתֵּ֣לֶד בֵּ֔ן וַתִּקְרָ֥א שְׁמ֖וֹ רְאוּבֵ֑ן כִּ֣י אָֽמְרָ֗ה כִּֽי־ רָאָ֤ה יְהוָה֙ בְּעָנְיִ֔י כִּ֥י עַתָּ֖ה יֶאֱהָבַ֥נִי אִישִֽׁי׃ ",
        "versenonikud": "ותהר לאה ותלד בן ותקרא שמו ראובן כי אמרה כי ראה יהוה בעניי כי עתה יאהבני אישי "
    },
    {
        "bookchapter": "בראשית",
        "chapter": "כט",
        "versechapter": "לג",
        "bookseder": "בראשית",
        "seder": "כז",
        "verseseder": "ג",
        "parasha": "ויצא",
        "versenikud": "וַתַּ֣הַר עוֹד֮ וַתֵּ֣לֶד בֵּן֒ וַתֹּ֗אמֶר כִּֽי־ שָׁמַ֤ע יְהוָה֙ כִּֽי־ שְׂנוּאָ֣ה אָנֹ֔כִי וַיִּתֶּן־ לִ֖י גַּם־ אֶת־ זֶ֑ה וַתִּקְרָ֥א שְׁמ֖וֹ שִׁמְעֽוֹן׃ ",
        "versenonikud": "ותהר עוד ותלד בן ותאמר כי שמע יהוה כי שנואה אנכי ויתן לי גם את זה ותקרא שמו שמעון "
    },
    {
        "bookchapter": "בראשית",
        "chapter": "כט",
        "versechapter": "לד",
        "bookseder": "בראשית",
        "seder": "כז",
        "verseseder": "ד",
        "parasha": "ויצא",
        "versenikud": "וַתַּ֣הַר עוֹד֮ וַתֵּ֣לֶד בֵּן֒ וַתֹּ֗אמֶר עַתָּ֤ה הַפַּ֙עַם֙ יִלָּוֶ֤ה אִישִׁי֙ אֵלַ֔י כִּֽי־ יָלַ֥דְתִּי ל֖וֹ שְׁלֹשָׁ֣ה בָנִ֑ים עַל־ כֵּ֥ן קָרָֽא־ שְׁמ֖וֹ לֵוִֽי׃ ",
        "versenonikud": "ותהר עוד ותלד בן ותאמר עתה הפעם ילוה אישי אלי כי ילדתי לו שלשה בנים על כן קרא שמו לוי "
    },
    {
        "bookchapter": "בראשית",
        "chapter": "כט",
        "versechapter": "לה",
        "bookseder": "בראשית",
        "seder": "כז",
        "verseseder": "ה",
        "parasha": "ויצא",
        "versenikud": "וַתַּ֨הַר ע֜וֹד וַתֵּ֣לֶד בֵּ֗ן וַתֹּ֙אמֶר֙ הַפַּ֙עַם֙ אוֹדֶ֣ה אֶת־ יְהוָ֔ה עַל־ כֵּ֛ן קָרְאָ֥ה שְׁמ֖וֹ יְהוּדָ֑ה וַֽתַּעֲמֹ֖ד מִלֶּֽדֶת׃ ",
        "versenonikud": "ותהר עוד ותלד בן ותאמר הפעם אודה את יהוה על כן קראה שמו יהודה ותעמד מלדת "
    },
    {
        "bookchapter": "בראשית",
        "chapter": "ל",
        "versechapter": "א",
        "bookseder": "בראשית",
        "seder": "כז",
        "verseseder": "ו",
        "parasha": "ויצא",
        "versenikud": "וַתֵּ֣רֶא רָחֵ֗ל כִּ֣י לֹ֤א יָֽלְדָה֙ לְיַעֲקֹ֔ב וַתְּקַנֵּ֥א רָחֵ֖ל בַּאֲחֹתָ֑הּ וַתֹּ֤אמֶר אֶֽל־ יַעֲקֹב֙ הָֽבָה־ לִּ֣י בָנִ֔ים וְאִם־ אַ֖יִן מֵתָ֥ה אָנֹֽכִי׃ ",
        "versenonikud": "ותרא רחל כי לא ילדה ליעקב ותקנא רחל באחתה ותאמר אל יעקב הבה לי בנים ואם אין מתה אנכי "
    },
    {
        "bookchapter": "בראשית",
        "chapter": "ל",
        "versechapter": "ב",
        "bookseder": "בראשית",
        "seder": "כז",
        "verseseder": "ז",
        "parasha": "ויצא",
        "versenikud": "וַיִּֽחַר־ אַ֥ף יַעֲקֹ֖ב בְּרָחֵ֑ל וַיֹּ֗אמֶר הֲתַ֤חַת אֱלֹהִים֙ אָנֹ֔כִי אֲשֶׁר־ מָנַ֥ע מִמֵּ֖ךְ פְּרִי־ בָֽטֶן׃ ",
        "versenonikud": "ויחר אף יעקב ברחל ויאמר התחת אלהים אנכי אשר מנע ממך פרי בטן "
    },
    {
        "bookchapter": "בראשית",
        "chapter": "ל",
        "versechapter": "ג",
        "bookseder": "בראשית",
        "seder": "כז",
        "verseseder": "ח",
        "parasha": "ויצא",
        "versenikud": "וַתֹּ֕אמֶר הִנֵּ֛ה אֲמָתִ֥י בִלְהָ֖ה בֹּ֣א אֵלֶ֑יהָ וְתֵלֵד֙ עַל־ בִּרְכַּ֔י וְאִבָּנֶ֥ה גַם־ אָנֹכִ֖י מִמֶּֽנָּה׃ ",
        "versenonikud": "ותאמר הנה אמתי בלהה בא אליה ותלד על ברכי ואבנה גם אנכי ממנה "
    },
    {
        "bookchapter": "בראשית",
        "chapter": "ל",
        "versechapter": "ד",
        "bookseder": "בראשית",
        "seder": "כז",
        "verseseder": "ט",
        "parasha": "ויצא",
        "versenikud": "וַתִּתֶּן־ ל֛וֹ אֶת־ בִּלְהָ֥ה שִׁפְחָתָ֖הּ לְאִשָּׁ֑ה וַיָּבֹ֥א אֵלֶ֖יהָ יַעֲקֹֽב׃ ",
        "versenonikud": "ותתן לו את בלהה שפחתה לאשה ויבא אליה יעקב "
    },
    {
        "bookchapter": "בראשית",
        "chapter": "ל",
        "versechapter": "ה",
        "bookseder": "בראשית",
        "seder": "כז",
        "verseseder": "י",
        "parasha": "ויצא",
        "versenikud": "וַתַּ֣הַר בִּלְהָ֔ה וַתֵּ֥לֶד לְיַעֲקֹ֖ב בֵּֽן׃ ",
        "versenonikud": "ותהר בלהה ותלד ליעקב בן "
    },
    {
        "bookchapter": "בראשית",
        "chapter": "ל",
        "versechapter": "ו",
        "bookseder": "בראשית",
        "seder": "כז",
        "verseseder": "יא",
        "parasha": "ויצא",
        "versenikud": "וַתֹּ֤אמֶר רָחֵל֙ דָּנַ֣נִּי אֱלֹהִ֔ים וְגַם֙ שָׁמַ֣ע בְּקֹלִ֔י וַיִּתֶּן־ לִ֖י בֵּ֑ן עַל־ כֵּ֛ן קָרְאָ֥ה שְׁמ֖וֹ דָּֽן׃ ",
        "versenonikud": "ותאמר רחל דנני אלהים וגם שמע בקלי ויתן לי בן על כן קראה שמו דן "
    },
    {
        "bookchapter": "בראשית",
        "chapter": "ל",
        "versechapter": "ז",
        "bookseder": "בראשית",
        "seder": "כז",
        "verseseder": "יב",
        "parasha": "ויצא",
        "versenikud": "וַתַּ֣הַר ע֔וֹד וַתֵּ֕לֶד בִּלְהָ֖ה שִׁפְחַ֣ת רָחֵ֑ל בֵּ֥ן שֵׁנִ֖י לְיַעֲקֹֽב׃ ",
        "versenonikud": "ותהר עוד ותלד בלהה שפחת רחל בן שני ליעקב "
    },
    {
        "bookchapter": "בראשית",
        "chapter": "ל",
        "versechapter": "ח",
        "bookseder": "בראשית",
        "seder": "כז",
        "verseseder": "יג",
        "parasha": "ויצא",
        "versenikud": "וַתֹּ֣אמֶר רָחֵ֗ל נַפְתּוּלֵ֨י אֱלֹהִ֧ים ׀ נִפְתַּ֛לְתִּי עִם־ אֲחֹתִ֖י גַּם־ יָכֹ֑לְתִּי וַתִּקְרָ֥א שְׁמ֖וֹ נַפְתָּלִֽי׃ ",
        "versenonikud": "ותאמר רחל נפתולי אלהים  נפתלתי עם אחתי גם יכלתי ותקרא שמו נפתלי "
    },
    {
        "bookchapter": "בראשית",
        "chapter": "ל",
        "versechapter": "ט",
        "bookseder": "בראשית",
        "seder": "כז",
        "verseseder": "יד",
        "parasha": "ויצא",
        "versenikud": "וַתֵּ֣רֶא לֵאָ֔ה כִּ֥י עָמְדָ֖ה מִלֶּ֑דֶת וַתִּקַּח֙ אֶת־ זִלְפָּ֣ה שִׁפְחָתָ֔הּ וַתִּתֵּ֥ן אֹתָ֛הּ לְיַעֲקֹ֖ב לְאִשָּֽׁה׃ ",
        "versenonikud": "ותרא לאה כי עמדה מלדת ותקח את זלפה שפחתה ותתן אתה ליעקב לאשה "
    },
    {
        "bookchapter": "בראשית",
        "chapter": "ל",
        "versechapter": "י",
        "bookseder": "בראשית",
        "seder": "כז",
        "verseseder": "טו",
        "parasha": "ויצא",
        "versenikud": "וַתֵּ֗לֶד זִלְפָּ֛ה שִׁפְחַ֥ת לֵאָ֖ה לְיַעֲקֹ֥ב בֵּֽן׃ ",
        "versenonikud": "ותלד זלפה שפחת לאה ליעקב בן "
    },
    {
        "bookchapter": "בראשית",
        "chapter": "ל",
        "versechapter": "יא",
        "bookseder": "בראשית",
        "seder": "כז",
        "verseseder": "טז",
        "parasha": "ויצא",
        "versenikud": "וַתֹּ֥אמֶר לֵאָ֖ה בגד בָּ֣א גָ֑ד וַתִּקְרָ֥א אֶת־ שְׁמ֖וֹ גָּֽד׃ ",
        "versenonikud": "ותאמר לאה בגד בא גד ותקרא את שמו גד "
    },
    {
        "bookchapter": "בראשית",
        "chapter": "ל",
        "versechapter": "יב",
        "bookseder": "בראשית",
        "seder": "כז",
        "verseseder": "יז",
        "parasha": "ויצא",
        "versenikud": "וַתֵּ֗לֶד זִלְפָּה֙ שִׁפְחַ֣ת לֵאָ֔ה בֵּ֥ן שֵׁנִ֖י לְיַעֲקֹֽב׃ ",
        "versenonikud": "ותלד זלפה שפחת לאה בן שני ליעקב "
    },
    {
        "bookchapter": "בראשית",
        "chapter": "ל",
        "versechapter": "יג",
        "bookseder": "בראשית",
        "seder": "כז",
        "verseseder": "יח",
        "parasha": "ויצא",
        "versenikud": "וַתֹּ֣אמֶר לֵאָ֔ה בְּאָשְׁרִ֕י כִּ֥י אִשְּׁר֖וּנִי בָּנ֑וֹת וַתִּקְרָ֥א אֶת־ שְׁמ֖וֹ אָשֵֽׁר׃ ",
        "versenonikud": "ותאמר לאה באשרי כי אשרוני בנות ותקרא את שמו אשר "
    },
    {
        "bookchapter": "בראשית",
        "chapter": "ל",
        "versechapter": "יד",
        "bookseder": "בראשית",
        "seder": "כז",
        "verseseder": "יט",
        "parasha": "ויצא",
        "versenikud": "וַיֵּ֨לֶךְ רְאוּבֵ֜ן בִּימֵ֣י קְצִיר־ חִטִּ֗ים וַיִּמְצָ֤א דֽוּדָאִים֙ בַּשָּׂדֶ֔ה וַיָּבֵ֣א אֹתָ֔ם אֶל־ לֵאָ֖ה אִמּ֑וֹ וַתֹּ֤אמֶר רָחֵל֙ אֶל־ לֵאָ֔ה תְּנִי־ נָ֣א לִ֔י מִדּוּדָאֵ֖י בְּנֵֽךְ׃ ",
        "versenonikud": "וילך ראובן בימי קציר חטים וימצא דודאים בשדה ויבא אתם אל לאה אמו ותאמר רחל אל לאה תני נא לי מדודאי בנך "
    },
    {
        "bookchapter": "בראשית",
        "chapter": "ל",
        "versechapter": "טו",
        "bookseder": "בראשית",
        "seder": "כז",
        "verseseder": "כ",
        "parasha": "ויצא",
        "versenikud": "וַתֹּ֣אמֶר לָ֗הּ הַמְעַט֙ קַחְתֵּ֣ךְ אֶת־ אִישִׁ֔י וְלָקַ֕חַת גַּ֥ם אֶת־ דּוּדָאֵ֖י בְּנִ֑י וַתֹּ֣אמֶר רָחֵ֗ל לָכֵן֙ יִשְׁכַּ֤ב עִמָּךְ֙ הַלַּ֔יְלָה תַּ֖חַת דּוּדָאֵ֥י בְנֵֽךְ׃ ",
        "versenonikud": "ותאמר לה המעט קחתך את אישי ולקחת גם את דודאי בני ותאמר רחל לכן ישכב עמך הלילה תחת דודאי בנך "
    },
    {
        "bookchapter": "בראשית",
        "chapter": "ל",
        "versechapter": "טז",
        "bookseder": "בראשית",
        "seder": "כז",
        "verseseder": "כא",
        "parasha": "ויצא",
        "versenikud": "וַיָּבֹ֨א יַעֲקֹ֣ב מִן־ הַשָּׂדֶה֮ בָּעֶרֶב֒ וַתֵּצֵ֨א לֵאָ֜ה לִקְרָאת֗וֹ וַתֹּ֙אמֶר֙ אֵלַ֣י תָּב֔וֹא כִּ֚י שָׂכֹ֣ר שְׂכַרְתִּ֔יךָ בְּדוּדָאֵ֖י בְּנִ֑י וַיִּשְׁכַּ֥ב עִמָּ֖הּ בַּלַּ֥יְלָה הֽוּא׃ ",
        "versenonikud": "ויבא יעקב מן השדה בערב ותצא לאה לקראתו ותאמר אלי תבוא כי שכר שכרתיך בדודאי בני וישכב עמה בלילה הוא "
    },
    {
        "bookchapter": "בראשית",
        "chapter": "ל",
        "versechapter": "יז",
        "bookseder": "בראשית",
        "seder": "כז",
        "verseseder": "כב",
        "parasha": "ויצא",
        "versenikud": "וַיִּשְׁמַ֥ע אֱלֹהִ֖ים אֶל־ לֵאָ֑ה וַתַּ֛הַר וַתֵּ֥לֶד לְיַעֲקֹ֖ב בֵּ֥ן חֲמִישִֽׁי׃ ",
        "versenonikud": "וישמע אלהים אל לאה ותהר ותלד ליעקב בן חמישי "
    },
    {
        "bookchapter": "בראשית",
        "chapter": "ל",
        "versechapter": "יח",
        "bookseder": "בראשית",
        "seder": "כז",
        "verseseder": "כג",
        "parasha": "ויצא",
        "versenikud": "וַתֹּ֣אמֶר לֵאָ֗ה נָתַ֤ן אֱלֹהִים֙ שְׂכָרִ֔י אֲשֶׁר־ נָתַ֥תִּי שִׁפְחָתִ֖י לְאִישִׁ֑י וַתִּקְרָ֥א שְׁמ֖וֹ יִשָּׂשכָֽר׃ ",
        "versenonikud": "ותאמר לאה נתן אלהים שכרי אשר נתתי שפחתי לאישי ותקרא שמו יששכר "
    },
    {
        "bookchapter": "בראשית",
        "chapter": "ל",
        "versechapter": "יט",
        "bookseder": "בראשית",
        "seder": "כז",
        "verseseder": "כד",
        "parasha": "ויצא",
        "versenikud": "וַתַּ֤הַר עוֹד֙ לֵאָ֔ה וַתֵּ֥לֶד בֵּן־ שִׁשִּׁ֖י לְּיַעֲקֹֽב׃ ",
        "versenonikud": "ותהר עוד לאה ותלד בן ששי ליעקב "
    },
    {
        "bookchapter": "בראשית",
        "chapter": "ל",
        "versechapter": "כ",
        "bookseder": "בראשית",
        "seder": "כז",
        "verseseder": "כה",
        "parasha": "ויצא",
        "versenikud": "וַתֹּ֣אמֶר לֵאָ֗ה זְבָדַ֨נִי אֱלֹהִ֥ים ׀ אֹתִי֮ זֵ֣בֶד טוֹב֒ הַפַּ֙עַם֙ יִזְבְּלֵ֣נִי אִישִׁ֔י כִּֽי־ יָלַ֥דְתִּי ל֖וֹ שִׁשָּׁ֣ה בָנִ֑ים וַתִּקְרָ֥א אֶת־ שְׁמ֖וֹ זְבֻלֽוּן׃ ",
        "versenonikud": "ותאמר לאה זבדני אלהים  אתי זבד טוב הפעם יזבלני אישי כי ילדתי לו ששה בנים ותקרא את שמו זבלון "
    },
    {
        "bookchapter": "בראשית",
        "chapter": "ל",
        "versechapter": "כא",
        "bookseder": "בראשית",
        "seder": "כז",
        "verseseder": "כו",
        "parasha": "ויצא",
        "versenikud": "וְאַחַ֖ר יָ֣לְדָה בַּ֑ת וַתִּקְרָ֥א אֶת־ שְׁמָ֖הּ דִּינָֽה׃ ",
        "versenonikud": "ואחר ילדה בת ותקרא את שמה דינה "
    }
]