[
    {
        "bookchapter": "נחמיה",
        "chapter": "א",
        "versechapter": "יא",
        "bookseder": "עזרא ונחמיה",
        "seder": "ה",
        "verseseder": "א",
        "versenikud": "אָנָּ֣א אֲדֹנָ֗י תְּהִ֣י נָ֣א אָזְנְךָֽ־ קַ֠שֶּׁבֶת אֶל־ תְּפִלַּ֨ת עַבְדְּךָ֜ וְאֶל־ תְּפִלַּ֣ת עֲבָדֶ֗יךָ הַֽחֲפֵצִים֙ לְיִרְאָ֣ה אֶת־ שְׁמֶ֔ךָ וְהַצְלִֽיחָה־ נָּ֤א לְעַבְדְּךָ֙ הַיּ֔וֹם וּתְנֵ֣הוּ לְרַחֲמִ֔ים לִפְנֵ֖י הָאִ֣ישׁ הַזֶּ֑ה וַאֲנִ֛י הָיִ֥יתִי מַשְׁקֶ֖ה לַמֶּֽלֶךְ׃ ",
        "versenonikud": "אנא אדני תהי נא אזנך קשבת אל תפלת עבדך ואל תפלת עבדיך החפצים ליראה את שמך והצליחה נא לעבדך היום ותנהו לרחמים לפני האיש הזה ואני הייתי משקה למלך "
    },
    {
        "bookchapter": "נחמיה",
        "chapter": "ב",
        "versechapter": "א",
        "bookseder": "עזרא ונחמיה",
        "seder": "ה",
        "verseseder": "ב",
        "versenikud": "וַיְהִ֣י ׀ בְּחֹ֣דֶשׁ נִיסָ֗ן שְׁנַ֥ת עֶשְׂרִ֛ים לְאַרְתַּחְשַׁ֥סְתְּא הַמֶּ֖לֶךְ יַ֣יִן לְפָנָ֑יו וָאֶשָּׂ֤א אֶת־ הַיַּ֙יִן֙ וָאֶתְּנָ֣ה לַמֶּ֔לֶךְ וְלֹא־ הָיִ֥יתִי רַ֖ע לְפָנָֽיו׃ ",
        "versenonikud": "ויהי  בחדש ניסן שנת עשרים לארתחשסתא המלך יין לפניו ואשא את היין ואתנה למלך ולא הייתי רע לפניו "
    },
    {
        "bookchapter": "נחמיה",
        "chapter": "ב",
        "versechapter": "ב",
        "bookseder": "עזרא ונחמיה",
        "seder": "ה",
        "verseseder": "ג",
        "versenikud": "וַיֹּאמֶר֩ לִ֨י הַמֶּ֜לֶךְ מַדּ֣וּעַ ׀ פָּנֶ֣יךָ רָעִ֗ים וְאַתָּה֙ אֵֽינְךָ֣ חוֹלֶ֔ה אֵ֣ין זֶ֔ה כִּי־ אִ֖ם רֹ֣עַֽ לֵ֑ב וָאִירָ֖א הַרְבֵּ֥ה מְאֹֽד׃ ",
        "versenonikud": "ויאמר לי המלך מדוע  פניך רעים ואתה אינך חולה אין זה כי אם רע לב ואירא הרבה מאד "
    },
    {
        "bookchapter": "נחמיה",
        "chapter": "ב",
        "versechapter": "ג",
        "bookseder": "עזרא ונחמיה",
        "seder": "ה",
        "verseseder": "ד",
        "versenikud": "וָאֹמַ֣ר לַמֶּ֔לֶךְ הַמֶּ֖לֶךְ לְעוֹלָ֣ם יִחְיֶ֑ה מַדּ֜וּעַ לֹא־ יֵרְע֣וּ פָנַ֗י אֲשֶׁ֨ר הָעִ֜יר בֵּית־ קִבְר֤וֹת אֲבֹתַי֙ חֲרֵבָ֔ה וּשְׁעָרֶ֖יהָ אֻכְּל֥וּ בָאֵֽשׁ׃ ",
        "versenonikud": "ואמר למלך המלך לעולם יחיה מדוע לא ירעו פני אשר העיר בית קברות אבתי חרבה ושעריה אכלו באש "
    },
    {
        "bookchapter": "נחמיה",
        "chapter": "ב",
        "versechapter": "ד",
        "bookseder": "עזרא ונחמיה",
        "seder": "ה",
        "verseseder": "ה",
        "versenikud": "וַיֹּ֤אמֶר לִי֙ הַמֶּ֔לֶךְ עַל־ מַה־ זֶּ֖ה אַתָּ֣ה מְבַקֵּ֑שׁ וָֽאֶתְפַּלֵּ֔ל אֶל־ אֱלֹהֵ֖י הַשָּׁמָֽיִם׃ ",
        "versenonikud": "ויאמר לי המלך על מה זה אתה מבקש ואתפלל אל אלהי השמים "
    },
    {
        "bookchapter": "נחמיה",
        "chapter": "ב",
        "versechapter": "ה",
        "bookseder": "עזרא ונחמיה",
        "seder": "ה",
        "verseseder": "ו",
        "versenikud": "וָאֹמַ֣ר לַמֶּ֔לֶךְ אִם־ עַל־ הַמֶּ֣לֶךְ ט֔וֹב וְאִם־ יִיטַ֥ב עַבְדְּךָ֖ לְפָנֶ֑יךָ אֲשֶׁ֧ר תִּשְׁלָחֵ֣נִי אֶל־ יְהוּדָ֗ה אֶל־ עִ֛יר קִבְר֥וֹת אֲבֹתַ֖י וְאֶבְנֶֽנָּה׃ ",
        "versenonikud": "ואמר למלך אם על המלך טוב ואם ייטב עבדך לפניך אשר תשלחני אל יהודה אל עיר קברות אבתי ואבננה "
    },
    {
        "bookchapter": "נחמיה",
        "chapter": "ב",
        "versechapter": "ו",
        "bookseder": "עזרא ונחמיה",
        "seder": "ה",
        "verseseder": "ז",
        "versenikud": "וַיֹּאמֶר֩ לִ֨י הַמֶּ֜לֶךְ וְהַשֵּׁגַ֣ל ׀ יוֹשֶׁ֣בֶת אֶצְל֗וֹ עַד־ מָתַ֛י יִהְיֶ֥ה מַֽהֲלָכֲךָ֖ וּמָתַ֣י תָּשׁ֑וּב וַיִּיטַ֤ב לִפְנֵֽי־ הַמֶּ֙לֶךְ֙ וַיִּשְׁלָחֵ֔נִי וָֽאֶתְּנָ֥ה ל֖וֹ זְמָֽן׃ ",
        "versenonikud": "ויאמר לי המלך והשגל  יושבת אצלו עד מתי יהיה מהלכך ומתי תשוב וייטב לפני המלך וישלחני ואתנה לו זמן "
    },
    {
        "bookchapter": "נחמיה",
        "chapter": "ב",
        "versechapter": "ז",
        "bookseder": "עזרא ונחמיה",
        "seder": "ה",
        "verseseder": "ח",
        "versenikud": "וָאוֹמַר֮ לַמֶּלֶךְ֒ אִם־ עַל־ הַמֶּ֣לֶךְ ט֔וֹב אִגְּרוֹת֙ יִתְּנוּ־ לִ֔י עַֽל־ פַּחֲו֖וֹת עֵ֣בֶר הַנָּהָ֑ר אֲשֶׁר֙ יַעֲבִיר֔וּנִי עַ֥ד אֲשֶׁר־ אָב֖וֹא אֶל־ יְהוּדָֽה׃ ",
        "versenonikud": "ואומר למלך אם על המלך טוב אגרות יתנו לי על פחוות עבר הנהר אשר יעבירוני עד אשר אבוא אל יהודה "
    },
    {
        "bookchapter": "נחמיה",
        "chapter": "ב",
        "versechapter": "ח",
        "bookseder": "עזרא ונחמיה",
        "seder": "ה",
        "verseseder": "ט",
        "versenikud": "וְאִגֶּ֡רֶת אֶל־ אָסָף֩ שֹׁמֵ֨ר הַפַּרְדֵּ֜ס אֲשֶׁ֣ר לַמֶּ֗לֶךְ אֲשֶׁ֣ר יִתֶּן־ לִ֣י עֵצִ֡ים לְ֠קָרוֹת אֶת־ שַׁעֲרֵ֨י הַבִּירָ֤ה אֲשֶׁר־ לַבַּ֙יִת֙ וּלְחוֹמַ֣ת הָעִ֔יר וְלַבַּ֖יִת אֲשֶׁר־ אָב֣וֹא אֵלָ֑יו וַיִּתֶּן־ לִ֣י הַמֶּ֔לֶךְ כְּיַד־ אֱלֹהַ֖י הַטּוֹבָ֥ה עָלָֽי׃ ",
        "versenonikud": "ואגרת אל אסף שמר הפרדס אשר למלך אשר יתן לי עצים לקרות את שערי הבירה אשר לבית ולחומת העיר ולבית אשר אבוא אליו ויתן לי המלך כיד אלהי הטובה עלי "
    },
    {
        "bookchapter": "נחמיה",
        "chapter": "ב",
        "versechapter": "ט",
        "bookseder": "עזרא ונחמיה",
        "seder": "ה",
        "verseseder": "י",
        "versenikud": "וָֽאָב֗וֹא אֶֽל־ פַּֽחֲווֹת֙ עֵ֣בֶר הַנָּהָ֔ר וָאֶתְּנָ֣ה לָהֶ֔ם אֵ֖ת אִגְּר֣וֹת הַמֶּ֑לֶךְ וַיִּשְׁלַ֤ח עִמִּי֙ הַמֶּ֔לֶךְ שָׂ֥רֵי חַ֖יִל וּפָרָשִֽׁים׃ ",
        "versenonikud": "ואבוא אל פחוות עבר הנהר ואתנה להם את אגרות המלך וישלח עמי המלך שרי חיל ופרשים "
    },
    {
        "bookchapter": "נחמיה",
        "chapter": "ב",
        "versechapter": "י",
        "bookseder": "עזרא ונחמיה",
        "seder": "ה",
        "verseseder": "יא",
        "versenikud": "וַיִּשְׁמַ֞ע סַנְבַלַּ֣ט הַחֹרֹנִ֗י וְטֽוֹבִיָּה֙ הָעֶ֣בֶד הָֽעַמֹּנִ֔י וַיֵּ֥רַע לָהֶ֖ם רָעָ֣ה גְדֹלָ֑ה אֲשֶׁר־ בָּ֥א אָדָ֔ם לְבַקֵּ֥שׁ טוֹבָ֖ה לִבְנֵ֥י יִשְׂרָאֵֽל׃ ",
        "versenonikud": "וישמע סנבלט החרני וטוביה העבד העמני וירע להם רעה גדלה אשר בא אדם לבקש טובה לבני ישראל "
    },
    {
        "bookchapter": "נחמיה",
        "chapter": "ב",
        "versechapter": "יא",
        "bookseder": "עזרא ונחמיה",
        "seder": "ה",
        "verseseder": "יב",
        "versenikud": "וָאָב֖וֹא אֶל־ יְרוּשָׁלִָ֑ם וָאֱהִי־ שָׁ֖ם יָמִ֥ים שְׁלֹשָֽׁה׃ ",
        "versenonikud": "ואבוא אל ירושלם ואהי שם ימים שלשה "
    },
    {
        "bookchapter": "נחמיה",
        "chapter": "ב",
        "versechapter": "יב",
        "bookseder": "עזרא ונחמיה",
        "seder": "ה",
        "verseseder": "יג",
        "versenikud": "וָאָק֣וּם ׀ לַ֗יְלָה אֲנִי֮ וַאֲנָשִׁ֣ים ׀ מְעַט֮ עִמִּי֒ וְלֹא־ הִגַּ֣דְתִּי לְאָדָ֔ם מָ֗ה אֱלֹהַי֙ נֹתֵ֣ן אֶל־ לִבִּ֔י לַעֲשׂ֖וֹת לִירוּשָׁלִָ֑ם וּבְהֵמָה֙ אֵ֣ין עִמִּ֔י כִּ֚י אִם־ הַבְּהֵמָ֔ה אֲשֶׁ֥ר אֲנִ֖י רֹכֵ֥ב בָּֽהּ׃ ",
        "versenonikud": "ואקום  לילה אני ואנשים  מעט עמי ולא הגדתי לאדם מה אלהי נתן אל לבי לעשות לירושלם ובהמה אין עמי כי אם הבהמה אשר אני רכב בה "
    },
    {
        "bookchapter": "נחמיה",
        "chapter": "ב",
        "versechapter": "יג",
        "bookseder": "עזרא ונחמיה",
        "seder": "ה",
        "verseseder": "יד",
        "versenikud": "וָאֵצְאָ֨ה בְשַֽׁעַר־ הַגַּ֜יא לַ֗יְלָה וְאֶל־ פְּנֵי֙ עֵ֣ין הַתַּנִּ֔ין וְאֶל־ שַׁ֖עַר הָאַשְׁפֹּ֑ת וָאֱהִ֨י שֹׂבֵ֜ר בְּחוֹמֹ֤ת יְרוּשָׁלִַ֙ם֙ אֲשֶׁר־ המפרוצים הֵ֣ם ׀ פְּרוּצִ֔ים וּשְׁעָרֶ֖יהָ אֻכְּל֥וּ בָאֵֽשׁ׃ ",
        "versenonikud": "ואצאה בשער הגיא לילה ואל פני עין התנין ואל שער האשפת ואהי שבר בחומת ירושלם אשר המפרוצים הם  פרוצים ושעריה אכלו באש "
    },
    {
        "bookchapter": "נחמיה",
        "chapter": "ב",
        "versechapter": "יד",
        "bookseder": "עזרא ונחמיה",
        "seder": "ה",
        "verseseder": "טו",
        "versenikud": "וָאֶֽעֱבֹר֙ אֶל־ שַׁ֣עַר הָעַ֔יִן וְאֶל־ בְּרֵכַ֖ת הַמֶּ֑לֶךְ וְאֵין־ מָק֥וֹם לַבְּהֵמָ֖ה לַעֲבֹ֥ר תַּחְתָּֽי׃ ",
        "versenonikud": "ואעבר אל שער העין ואל ברכת המלך ואין מקום לבהמה לעבר תחתי "
    },
    {
        "bookchapter": "נחמיה",
        "chapter": "ב",
        "versechapter": "טו",
        "bookseder": "עזרא ונחמיה",
        "seder": "ה",
        "verseseder": "טז",
        "versenikud": "וָאֱהִ֨י עֹלֶ֤ה בַנַּ֙חַל֙ לַ֔יְלָה וָאֱהִ֥י שֹׂבֵ֖ר בַּחוֹמָ֑ה וָאָשׁ֗וּב וָאָב֛וֹא בְּשַׁ֥עַר הַגַּ֖יְא וָאָשֽׁוּב׃ ",
        "versenonikud": "ואהי עלה בנחל לילה ואהי שבר בחומה ואשוב ואבוא בשער הגיא ואשוב "
    },
    {
        "bookchapter": "נחמיה",
        "chapter": "ב",
        "versechapter": "טז",
        "bookseder": "עזרא ונחמיה",
        "seder": "ה",
        "verseseder": "יז",
        "versenikud": "וְהַסְּגָנִ֗ים לֹ֤א יָדְעוּ֙ אָ֣נָה הָלַ֔כְתִּי וּמָ֖ה אֲנִ֣י עֹשֶׂ֑ה וְלַיְּהוּדִ֨ים וְלַכֹּהֲנִ֜ים וְלַחֹרִ֣ים וְלַסְּגָנִ֗ים וּלְיֶ֙תֶר֙ עֹשֵׂ֣ה הַמְּלָאכָ֔ה עַד־ כֵּ֖ן לֹ֥א הִגַּֽדְתִּי׃ ",
        "versenonikud": "והסגנים לא ידעו אנה הלכתי ומה אני עשה וליהודים ולכהנים ולחרים ולסגנים וליתר עשה המלאכה עד כן לא הגדתי "
    },
    {
        "bookchapter": "נחמיה",
        "chapter": "ב",
        "versechapter": "יז",
        "bookseder": "עזרא ונחמיה",
        "seder": "ה",
        "verseseder": "יח",
        "versenikud": "וָאוֹמַ֣ר אֲלֵהֶ֗ם אַתֶּ֤ם רֹאִים֙ הָרָעָה֙ אֲשֶׁ֣ר אֲנַ֣חְנוּ בָ֔הּ אֲשֶׁ֤ר יְרוּשָׁלִַ֙ם֙ חֲרֵבָ֔ה וּשְׁעָרֶ֖יהָ נִצְּת֣וּ בָאֵ֑שׁ לְכ֗וּ וְנִבְנֶה֙ אֶת־ חוֹמַ֣ת יְרוּשָׁלִַ֔ם וְלֹא־ נִהְיֶ֥ה ע֖וֹד חֶרְפָּֽה׃ ",
        "versenonikud": "ואומר אלהם אתם ראים הרעה אשר אנחנו בה אשר ירושלם חרבה ושעריה נצתו באש לכו ונבנה את חומת ירושלם ולא נהיה עוד חרפה "
    },
    {
        "bookchapter": "נחמיה",
        "chapter": "ב",
        "versechapter": "יח",
        "bookseder": "עזרא ונחמיה",
        "seder": "ה",
        "verseseder": "יט",
        "versenikud": "וָאַגִּ֨יד לָהֶ֜ם אֶת־ יַ֣ד אֱלֹהַ֗י אֲשֶׁר־ הִיא֙ טוֹבָ֣ה עָלַ֔י וְאַף־ דִּבְרֵ֥י הַמֶּ֖לֶךְ אֲשֶׁ֣ר אָֽמַר־ לִ֑י וַיֹּֽאמְרוּ֙ נָק֣וּם וּבָנִ֔ינוּ וַיְחַזְּק֥וּ יְדֵיהֶ֖ם לַטּוֹבָֽה׃ ",
        "versenonikud": "ואגיד להם את יד אלהי אשר היא טובה עלי ואף דברי המלך אשר אמר לי ויאמרו נקום ובנינו ויחזקו ידיהם לטובה "
    },
    {
        "bookchapter": "נחמיה",
        "chapter": "ב",
        "versechapter": "יט",
        "bookseder": "עזרא ונחמיה",
        "seder": "ה",
        "verseseder": "כ",
        "versenikud": "וַיִּשְׁמַע֩ סַנְבַלַּ֨ט הַחֹרֹנִ֜י וְטֹבִיָּ֣ה ׀ הָעֶ֣בֶד הָֽעַמּוֹנִ֗י וְגֶ֙שֶׁם֙ הָֽעַרְבִ֔י וַיַּלְעִ֣גוּ לָ֔נוּ וַיִּבְז֖וּ עָלֵ֑ינוּ וַיֹּאמְר֗וּ מָֽה־ הַדָּבָ֤ר הַזֶּה֙ אֲשֶׁ֣ר אַתֶּ֣ם עֹשִׂ֔ים הַעַ֥ל הַמֶּ֖לֶךְ אַתֶּ֥ם מֹרְדִֽים׃ ",
        "versenonikud": "וישמע סנבלט החרני וטביה  העבד העמוני וגשם הערבי וילעגו לנו ויבזו עלינו ויאמרו מה הדבר הזה אשר אתם עשים העל המלך אתם מרדים "
    },
    {
        "bookchapter": "נחמיה",
        "chapter": "ב",
        "versechapter": "כ",
        "bookseder": "עזרא ונחמיה",
        "seder": "ה",
        "verseseder": "כא",
        "versenikud": "וָאָשִׁ֨יב אוֹתָ֜ם דָּבָ֗ר וָאוֹמַ֤ר לָהֶם֙ אֱלֹהֵ֣י הַשָּׁמַ֔יִם ה֚וּא יַצְלִ֣יחַֽ לָ֔נוּ וַאֲנַ֥חְנוּ עֲבָדָ֖יו נָק֣וּם וּבָנִ֑ינוּ וְלָכֶ֗ם אֵֽין־ חֵ֧לֶק וּצְדָקָ֛ה וְזִכָּר֖וֹן בִּירוּשָׁלִָֽם׃ ",
        "versenonikud": "ואשיב אותם דבר ואומר להם אלהי השמים הוא יצליח לנו ואנחנו עבדיו נקום ובנינו ולכם אין חלק וצדקה וזכרון בירושלם "
    },
    {
        "bookchapter": "נחמיה",
        "chapter": "ג",
        "versechapter": "א",
        "bookseder": "עזרא ונחמיה",
        "seder": "ה",
        "verseseder": "כב",
        "versenikud": "וַיָּ֡קָם אֶלְיָשִׁיב֩ הַכֹּהֵ֨ן הַגָּד֜וֹל וְאֶחָ֣יו הַכֹּהֲנִ֗ים וַיִּבְנוּ֙ אֶת־ שַׁ֣עַר הַצֹּ֔אן הֵ֣מָּה קִדְּשׁ֔וּהוּ וַֽיַּעֲמִ֖ידוּ דַּלְתֹתָ֑יו וְעַד־ מִגְדַּ֤ל הַמֵּאָה֙ קִדְּשׁ֔וּהוּ עַ֖ד מִגְדַּ֥ל חֲנַנְאֵֽל׃ ",
        "versenonikud": "ויקם אלישיב הכהן הגדול ואחיו הכהנים ויבנו את שער הצאן המה קדשוהו ויעמידו דלתתיו ועד מגדל המאה קדשוהו עד מגדל חננאל "
    },
    {
        "bookchapter": "נחמיה",
        "chapter": "ג",
        "versechapter": "ב",
        "bookseder": "עזרא ונחמיה",
        "seder": "ה",
        "verseseder": "כג",
        "versenikud": "וְעַל־ יָד֥וֹ בָנ֖וּ אַנְשֵׁ֣י יְרֵח֑וֹ וְעַל־ יָד֣וֹ בָנָ֔ה זַכּ֖וּר בֶּן־ אִמְרִֽי׃ ",
        "versenonikud": "ועל ידו בנו אנשי ירחו ועל ידו בנה זכור בן אמרי "
    },
    {
        "bookchapter": "נחמיה",
        "chapter": "ג",
        "versechapter": "ג",
        "bookseder": "עזרא ונחמיה",
        "seder": "ה",
        "verseseder": "כד",
        "versenikud": "וְאֵת֙ שַׁ֣עַר הַדָּגִ֔ים בָּנ֖וּ בְּנֵ֣י הַסְּנָאָ֑ה הֵ֣מָּה קֵר֔וּהוּ וַֽיַּעֲמִ֙ידוּ֙ דַּלְתֹתָ֔יו מַנְעוּלָ֖יו וּבְרִיחָֽיו׃ ",
        "versenonikud": "ואת שער הדגים בנו בני הסנאה המה קרוהו ויעמידו דלתתיו מנעוליו ובריחיו "
    },
    {
        "bookchapter": "נחמיה",
        "chapter": "ג",
        "versechapter": "ד",
        "bookseder": "עזרא ונחמיה",
        "seder": "ה",
        "verseseder": "כה",
        "versenikud": "וְעַל־ יָדָ֣ם הֶחֱזִ֗יק מְרֵמ֤וֹת בֶּן־ אוּרִיָּה֙ בֶּן־ הַקּ֔וֹץ וְעַל־ יָדָ֣ם הֶחֱזִ֔יק מְשֻׁלָּ֥ם בֶּן־ בֶּרֶכְיָ֖ה בֶּן־ מְשֵׁיזַבְאֵ֑ל וְעַל־ יָדָ֣ם הֶֽחֱזִ֔יק צָד֖וֹק בֶּֽן־ בַּעֲנָֽא׃ ",
        "versenonikud": "ועל ידם החזיק מרמות בן אוריה בן הקוץ ועל ידם החזיק משלם בן ברכיה בן משיזבאל ועל ידם החזיק צדוק בן בענא "
    },
    {
        "bookchapter": "נחמיה",
        "chapter": "ג",
        "versechapter": "ה",
        "bookseder": "עזרא ונחמיה",
        "seder": "ה",
        "verseseder": "כו",
        "versenikud": "וְעַל־ יָדָ֖ם הֶחֱזִ֣יקוּ הַתְּקוֹעִ֑ים וְאַדִּֽירֵיהֶם֙ לֹא־ הֵבִ֣יאוּ צַוָּרָ֔ם בַּעֲבֹדַ֖ת אֲדֹנֵיהֶֽם׃ ",
        "versenonikud": "ועל ידם החזיקו התקועים ואדיריהם לא הביאו צורם בעבדת אדניהם "
    },
    {
        "bookchapter": "נחמיה",
        "chapter": "ג",
        "versechapter": "ו",
        "bookseder": "עזרא ונחמיה",
        "seder": "ה",
        "verseseder": "כז",
        "versenikud": "וְאֵת֩ שַׁ֨עַר הַיְשָׁנָ֜ה הֶחֱזִ֗יקוּ יֽוֹיָדָע֙ בֶּן־ פָּסֵ֔חַ וּמְשֻׁלָּ֖ם בֶּן־ בְּסֽוֹדְיָ֑ה הֵ֣מָּה קֵר֔וּהוּ וַֽיַּעֲמִ֙ידוּ֙ דַּלְתֹתָ֔יו וּמַנְעֻלָ֖יו וּבְרִיחָֽיו׃ ",
        "versenonikud": "ואת שער הישנה החזיקו יוידע בן פסח ומשלם בן בסודיה המה קרוהו ויעמידו דלתתיו ומנעליו ובריחיו "
    },
    {
        "bookchapter": "נחמיה",
        "chapter": "ג",
        "versechapter": "ז",
        "bookseder": "עזרא ונחמיה",
        "seder": "ה",
        "verseseder": "כח",
        "versenikud": "וְעַל־ יָדָ֨ם הֶחֱזִ֜יק מְלַטְיָ֣ה הַגִּבְעֹנִ֗י וְיָדוֹן֙ הַמֵּרֹ֣נֹתִ֔י אַנְשֵׁ֥י גִבְע֖וֹן וְהַמִּצְפָּ֑ה לְכִסֵּ֕א פַּחַ֖ת עֵ֥בֶר הַנָּהָֽר׃ ",
        "versenonikud": "ועל ידם החזיק מלטיה הגבעני וידון המרנתי אנשי גבעון והמצפה לכסא פחת עבר הנהר "
    },
    {
        "bookchapter": "נחמיה",
        "chapter": "ג",
        "versechapter": "ח",
        "bookseder": "עזרא ונחמיה",
        "seder": "ה",
        "verseseder": "כט",
        "versenikud": "עַל־ יָד֣וֹ הֶחֱזִ֗יק עֻזִּיאֵ֤ל בֶּֽן־ חַרְהֲיָה֙ צֽוֹרְפִ֔ים וְעַל־ יָד֣וֹ הֶחֱזִ֔יק חֲנַנְיָ֖ה בֶּן־ הָרַקָּחִ֑ים וַיַּֽעַזְבוּ֙ יְר֣וּשָׁלִַ֔ם עַ֖ד הַחוֹמָ֥ה הָרְחָבָֽה׃ ",
        "versenonikud": "על ידו החזיק עזיאל בן חרהיה צורפים ועל ידו החזיק חנניה בן הרקחים ויעזבו ירושלם עד החומה הרחבה "
    },
    {
        "bookchapter": "נחמיה",
        "chapter": "ג",
        "versechapter": "ט",
        "bookseder": "עזרא ונחמיה",
        "seder": "ה",
        "verseseder": "ל",
        "versenikud": "וְעַל־ יָדָ֤ם הֶחֱזִיק֙ רְפָיָ֣ה בֶן־ ח֔וּר שַׂ֕ר חֲצִ֖י פֶּ֥לֶךְ יְרוּשָׁלִָֽם׃ ",
        "versenonikud": "ועל ידם החזיק רפיה בן חור שר חצי פלך ירושלם "
    },
    {
        "bookchapter": "נחמיה",
        "chapter": "ג",
        "versechapter": "י",
        "bookseder": "עזרא ונחמיה",
        "seder": "ה",
        "verseseder": "לא",
        "versenikud": "וְעַל־ יָדָ֧ם הֶחֱזִ֛יק יְדָיָ֥ה בֶן־ חֲרוּמַ֖ף וְנֶ֣גֶד בֵּית֑וֹ וְעַל־ יָד֣וֹ הֶחֱזִ֔יק חַטּ֖וּשׁ בֶּן־ חֲשַׁבְנְיָֽה׃ ",
        "versenonikud": "ועל ידם החזיק ידיה בן חרומף ונגד ביתו ועל ידו החזיק חטוש בן חשבניה "
    },
    {
        "bookchapter": "נחמיה",
        "chapter": "ג",
        "versechapter": "יא",
        "bookseder": "עזרא ונחמיה",
        "seder": "ה",
        "verseseder": "לב",
        "versenikud": "מִדָּ֣ה שֵׁנִ֗ית הֶחֱזִיק֙ מַלְכִּיָּ֣ה בֶן־ חָרִ֔ם וְחַשּׁ֖וּב בֶּן־ פַּחַ֣ת מוֹאָ֑ב וְאֵ֖ת מִגְדַּ֥ל הַתַּנּוּרִֽים׃ ",
        "versenonikud": "מדה שנית החזיק מלכיה בן חרם וחשוב בן פחת מואב ואת מגדל התנורים "
    },
    {
        "bookchapter": "נחמיה",
        "chapter": "ג",
        "versechapter": "יב",
        "bookseder": "עזרא ונחמיה",
        "seder": "ה",
        "verseseder": "לג",
        "versenikud": "וְעַל־ יָד֣וֹ הֶחֱזִ֗יק שַׁלּוּם֙ בֶּן־ הַלּוֹחֵ֔שׁ שַׂ֕ר חֲצִ֖י פֶּ֣לֶךְ יְרוּשָׁלִָ֑ם ה֖וּא וּבְנוֹתָֽיו׃ ",
        "versenonikud": "ועל ידו החזיק שלום בן הלוחש שר חצי פלך ירושלם הוא ובנותיו "
    },
    {
        "bookchapter": "נחמיה",
        "chapter": "ג",
        "versechapter": "יג",
        "bookseder": "עזרא ונחמיה",
        "seder": "ה",
        "verseseder": "לד",
        "versenikud": "אֵת֩ שַׁ֨עַר הַגַּ֜יְא הֶחֱזִ֣יק חָנוּן֮ וְיֹשְׁבֵ֣י זָנוֹחַ֒ הֵ֣מָּה בָנ֔וּהוּ וַֽיַּעֲמִ֙ידוּ֙ דַּלְתֹתָ֔יו מַנְעֻלָ֖יו וּבְרִיחָ֑יו וְאֶ֤לֶף אַמָּה֙ בַּחוֹמָ֔ה עַ֖ד שַׁ֥עַר הָשֲׁפֽוֹת׃ ",
        "versenonikud": "את שער הגיא החזיק חנון וישבי זנוח המה בנוהו ויעמידו דלתתיו מנעליו ובריחיו ואלף אמה בחומה עד שער השפות "
    },
    {
        "bookchapter": "נחמיה",
        "chapter": "ג",
        "versechapter": "יד",
        "bookseder": "עזרא ונחמיה",
        "seder": "ה",
        "verseseder": "לה",
        "versenikud": "וְאֵ֣ת ׀ שַׁ֣עַר הָאַשְׁפּ֗וֹת הֶחֱזִיק֙ מַלְכִּיָּ֣ה בֶן־ רֵכָ֔ב שַׂ֖ר פֶּ֣לֶךְ בֵּית־ הַכָּ֑רֶם ה֣וּא יִבְנֶ֔נּוּ וְיַעֲמִיד֙ דַּלְתֹתָ֔יו מַנְעֻלָ֖יו וּבְרִיחָֽיו׃ ",
        "versenonikud": "ואת  שער האשפות החזיק מלכיה בן רכב שר פלך בית הכרם הוא יבננו ויעמיד דלתתיו מנעליו ובריחיו "
    },
    {
        "bookchapter": "נחמיה",
        "chapter": "ג",
        "versechapter": "טו",
        "bookseder": "עזרא ונחמיה",
        "seder": "ה",
        "verseseder": "לו",
        "versenikud": "וְאֵת֩ שַׁ֨עַר הָעַ֜יִן הֶ֠חֱזִיק שַׁלּ֣וּן בֶּן־ כָּל־ חֹזֶה֮ שַׂ֣ר פֶּ֣לֶךְ הַמִּצְפָּה֒ ה֤וּא יִבְנֶ֙נּוּ֙ וִיטַֽלְלֶ֔נּוּ ויעמידו וְיַעֲמִיד֙ דַּלְתֹתָ֔יו מַנְעֻלָ֖יו וּבְרִיחָ֑יו וְ֠אֵת חוֹמַ֞ת בְּרֵכַ֤ת הַשֶּׁ֙לַח֙ לְגַן־ הַמֶּ֔לֶךְ וְעַד־ הַֽמַּעֲל֔וֹת הַיּוֹרְד֖וֹת מֵעִ֥יר דָּוִֽיד׃ ",
        "versenonikud": "ואת שער העין החזיק שלון בן כל חזה שר פלך המצפה הוא יבננו ויטללנו ויעמידו ויעמיד דלתתיו מנעליו ובריחיו ואת חומת ברכת השלח לגן המלך ועד המעלות היורדות מעיר דויד "
    },
    {
        "bookchapter": "נחמיה",
        "chapter": "ג",
        "versechapter": "טז",
        "bookseder": "עזרא ונחמיה",
        "seder": "ה",
        "verseseder": "לז",
        "versenikud": "אַחֲרָ֤יו הֶחֱזִיק֙ נְחֶמְיָ֣ה בֶן־ עַזְבּ֔וּק שַׂ֕ר חֲצִ֖י פֶּ֣לֶךְ בֵּֽית־ צ֑וּר עַד־ נֶ֙גֶד֙ קִבְרֵ֣י דָוִ֔יד וְעַד־ הַבְּרֵכָה֙ הָעֲשׂוּיָ֔ה וְעַ֖ד בֵּ֥ית הַגִּבֹּרִֽים׃ ",
        "versenonikud": "אחריו החזיק נחמיה בן עזבוק שר חצי פלך בית צור עד נגד קברי דויד ועד הברכה העשויה ועד בית הגברים "
    },
    {
        "bookchapter": "נחמיה",
        "chapter": "ג",
        "versechapter": "יז",
        "bookseder": "עזרא ונחמיה",
        "seder": "ה",
        "verseseder": "לח",
        "versenikud": "אַחֲרָ֛יו הֶחֱזִ֥יקוּ הַלְוִיִּ֖ם רְח֣וּם בֶּן־ בָּנִ֑י עַל־ יָד֣וֹ הֶחֱזִ֗יק חֲשַׁבְיָ֛ה שַׂר־ חֲצִי־ פֶ֥לֶךְ קְעִילָ֖ה לְפִלְכּֽוֹ׃ ",
        "versenonikud": "אחריו החזיקו הלוים רחום בן בני על ידו החזיק חשביה שר חצי פלך קעילה לפלכו "
    },
    {
        "bookchapter": "נחמיה",
        "chapter": "ג",
        "versechapter": "יח",
        "bookseder": "עזרא ונחמיה",
        "seder": "ה",
        "verseseder": "לט",
        "versenikud": "אַחֲרָיו֙ הֶחֱזִ֣יקוּ אֲחֵיהֶ֔ם בַּוַּ֖י בֶּן־ חֵנָדָ֑ד שַׂ֕ר חֲצִ֖י פֶּ֥לֶךְ קְעִילָֽה׃ ",
        "versenonikud": "אחריו החזיקו אחיהם בוי בן חנדד שר חצי פלך קעילה "
    },
    {
        "bookchapter": "נחמיה",
        "chapter": "ג",
        "versechapter": "יט",
        "bookseder": "עזרא ונחמיה",
        "seder": "ה",
        "verseseder": "מ",
        "versenikud": "וַיְחַזֵּ֨ק עַל־ יָד֜וֹ עֵ֧זֶר בֶּן־ יֵשׁ֛וּעַ שַׂ֥ר הַמִּצְפָּ֖ה מִדָּ֣ה שֵׁנִ֑ית מִנֶּ֕גֶד עֲלֹ֥ת הַנֶּ֖שֶׁק הַמִּקְצֹֽעַ׃ ",
        "versenonikud": "ויחזק על ידו עזר בן ישוע שר המצפה מדה שנית מנגד עלת הנשק המקצע "
    },
    {
        "bookchapter": "נחמיה",
        "chapter": "ג",
        "versechapter": "כ",
        "bookseder": "עזרא ונחמיה",
        "seder": "ה",
        "verseseder": "מא",
        "versenikud": "אַחֲרָ֨יו הֶחֱרָ֧ה הֶחֱזִ֛יק בָּר֥וּךְ בֶּן־ זבי זַכַּ֖י מִדָּ֣ה שֵׁנִ֑ית מִן־ הַ֨מִּקְצ֔וֹעַ עַד־ פֶּ֙תַח֙ בֵּ֣ית אֶלְיָשִׁ֔יב הַכֹּהֵ֖ן הַגָּדֽוֹל׃ ",
        "versenonikud": "אחריו החרה החזיק ברוך בן זבי זכי מדה שנית מן המקצוע עד פתח בית אלישיב הכהן הגדול "
    },
    {
        "bookchapter": "נחמיה",
        "chapter": "ג",
        "versechapter": "כא",
        "bookseder": "עזרא ונחמיה",
        "seder": "ה",
        "verseseder": "מב",
        "versenikud": "אַחֲרָ֣יו הֶחֱזִ֗יק מְרֵמ֧וֹת בֶּן־ אוּרִיָּ֛ה בֶּן־ הַקּ֖וֹץ מִדָּ֣ה שֵׁנִ֑ית מִפֶּ֙תַח֙ בֵּ֣ית אֶלְיָשִׁ֔יב וְעַד־ תַּכְלִ֖ית בֵּ֥ית אֶלְיָשִֽׁיב׃ ",
        "versenonikud": "אחריו החזיק מרמות בן אוריה בן הקוץ מדה שנית מפתח בית אלישיב ועד תכלית בית אלישיב "
    },
    {
        "bookchapter": "נחמיה",
        "chapter": "ג",
        "versechapter": "כב",
        "bookseder": "עזרא ונחמיה",
        "seder": "ה",
        "verseseder": "מג",
        "versenikud": "וְאַחֲרָ֛יו הֶחֱזִ֥יקוּ הַכֹּהֲנִ֖ים אַנְשֵׁ֥י הַכִּכָּֽר׃ ",
        "versenonikud": "ואחריו החזיקו הכהנים אנשי הככר "
    },
    {
        "bookchapter": "נחמיה",
        "chapter": "ג",
        "versechapter": "כג",
        "bookseder": "עזרא ונחמיה",
        "seder": "ה",
        "verseseder": "מד",
        "versenikud": "אַחֲרָ֨יו הֶחֱזִ֧יק בִּנְיָמִ֛ן וְחַשּׁ֖וּב נֶ֣גֶד בֵּיתָ֑ם אַחֲרָ֣יו הֶחֱזִ֗יק עֲזַרְיָ֧ה בֶן־ מַעֲשֵׂיָ֛ה בֶּן־ עֲנָֽנְיָ֖ה אֵ֥צֶל בֵּיתֽוֹ׃ ",
        "versenonikud": "אחריו החזיק בנימן וחשוב נגד ביתם אחריו החזיק עזריה בן מעשיה בן ענניה אצל ביתו "
    },
    {
        "bookchapter": "נחמיה",
        "chapter": "ג",
        "versechapter": "כד",
        "bookseder": "עזרא ונחמיה",
        "seder": "ה",
        "verseseder": "מה",
        "versenikud": "אַחֲרָ֣יו הֶחֱזִ֗יק בִּנּ֛וּי בֶּן־ חֵנָדָ֖ד מִדָּ֣ה שֵׁנִ֑ית מִבֵּ֣ית עֲזַרְיָ֔ה עַד־ הַמִּקְצ֖וֹעַ וְעַד־ הַפִּנָּֽה׃ ",
        "versenonikud": "אחריו החזיק בנוי בן חנדד מדה שנית מבית עזריה עד המקצוע ועד הפנה "
    },
    {
        "bookchapter": "נחמיה",
        "chapter": "ג",
        "versechapter": "כה",
        "bookseder": "עזרא ונחמיה",
        "seder": "ה",
        "verseseder": "מו",
        "versenikud": "פָּלָ֣ל בֶּן־ אוּזַי֮ מִנֶּ֣גֶד הַמִּקְצוֹעַ֒ וְהַמִּגְדָּ֗ל הַיּוֹצֵא֙ מִבֵּ֤ית הַמֶּ֙לֶךְ֙ הָֽעֶלְי֔וֹן אֲשֶׁ֖ר לַחֲצַ֣ר הַמַּטָּרָ֑ה אַחֲרָ֖יו פְּדָיָ֥ה בֶן־ פַּרְעֹֽשׁ׃ ",
        "versenonikud": "פלל בן אוזי מנגד המקצוע והמגדל היוצא מבית המלך העליון אשר לחצר המטרה אחריו פדיה בן פרעש "
    },
    {
        "bookchapter": "נחמיה",
        "chapter": "ג",
        "versechapter": "כו",
        "bookseder": "עזרא ונחמיה",
        "seder": "ה",
        "verseseder": "מז",
        "versenikud": "וְהַ֨נְּתִינִ֔ים הָי֥וּ יֹשְׁבִ֖ים בָּעֹ֑פֶל עַ֠ד נֶ֜גֶד שַׁ֤עַר הַמַּ֙יִם֙ לַמִּזְרָ֔ח וְהַמִּגְדָּ֖ל הַיּוֹצֵֽא׃ ",
        "versenonikud": "והנתינים היו ישבים בעפל עד נגד שער המים למזרח והמגדל היוצא "
    },
    {
        "bookchapter": "נחמיה",
        "chapter": "ג",
        "versechapter": "כז",
        "bookseder": "עזרא ונחמיה",
        "seder": "ה",
        "verseseder": "מח",
        "versenikud": "אַחֲרָ֛יו הֶחֱזִ֥יקוּ הַתְּקֹעִ֖ים מִדָּ֣ה שֵׁנִ֑ית מִנֶּ֜גֶד הַמִּגְדָּ֤ל הַגָּדוֹל֙ הַיּוֹצֵ֔א וְעַ֖ד חוֹמַ֥ת הָעֹֽפֶל׃ ",
        "versenonikud": "אחריו החזיקו התקעים מדה שנית מנגד המגדל הגדול היוצא ועד חומת העפל "
    },
    {
        "bookchapter": "נחמיה",
        "chapter": "ג",
        "versechapter": "כח",
        "bookseder": "עזרא ונחמיה",
        "seder": "ה",
        "verseseder": "מט",
        "versenikud": "מֵעַ֣ל ׀ שַׁ֣עַר הַסּוּסִ֗ים הֶחֱזִ֙יקוּ֙ הַכֹּ֣הֲנִ֔ים אִ֖ישׁ לְנֶ֥גֶד בֵּיתֽוֹ׃ ",
        "versenonikud": "מעל  שער הסוסים החזיקו הכהנים איש לנגד ביתו "
    },
    {
        "bookchapter": "נחמיה",
        "chapter": "ג",
        "versechapter": "כט",
        "bookseder": "עזרא ונחמיה",
        "seder": "ה",
        "verseseder": "נ",
        "versenikud": "אַחֲרָ֧יו הֶחֱזִ֛יק צָד֥וֹק בֶּן־ אִמֵּ֖ר נֶ֣גֶד בֵּית֑וֹ וְאַחֲרָ֤יו הֶחֱזִיק֙ שְׁמַֽעְיָ֣ה בֶן־ שְׁכַנְיָ֔ה שֹׁמֵ֖ר שַׁ֥עַר הַמִּזְרָֽח׃ ",
        "versenonikud": "אחריו החזיק צדוק בן אמר נגד ביתו ואחריו החזיק שמעיה בן שכניה שמר שער המזרח "
    },
    {
        "bookchapter": "נחמיה",
        "chapter": "ג",
        "versechapter": "ל",
        "bookseder": "עזרא ונחמיה",
        "seder": "ה",
        "verseseder": "נא",
        "versenikud": "אחרי אַחֲרָ֨יו הֶחֱזִ֜יק חֲנַנְיָ֣ה בֶן־ שֶׁלֶמְיָ֗ה וְחָנ֧וּן בֶּן־ צָלָ֛ף הַשִּׁשִּׁ֖י מִדָּ֣ה שֵׁנִ֑י אַחֲרָ֣יו הֶחֱזִ֗יק מְשֻׁלָּם֙ בֶּן־ בֶּ֣רֶכְיָ֔ה נֶ֖גֶד נִשְׁכָּתֽוֹ׃ ",
        "versenonikud": "אחרי אחריו החזיק חנניה בן שלמיה וחנון בן צלף הששי מדה שני אחריו החזיק משלם בן ברכיה נגד נשכתו "
    },
    {
        "bookchapter": "נחמיה",
        "chapter": "ג",
        "versechapter": "לא",
        "bookseder": "עזרא ונחמיה",
        "seder": "ה",
        "verseseder": "נב",
        "versenikud": "אחרי אַחֲרָ֣יו הֶחֱזִ֗יק מַלְכִּיָּה֙ בֶּן־ הַצֹּ֣רְפִ֔י עַד־ בֵּ֥ית הַנְּתִינִ֖ים וְהָרֹכְלִ֑ים נֶ֚גֶד שַׁ֣עַר הַמִּפְקָ֔ד וְעַ֖ד עֲלִיַּ֥ת הַפִּנָּֽה׃ ",
        "versenonikud": "אחרי אחריו החזיק מלכיה בן הצרפי עד בית הנתינים והרכלים נגד שער המפקד ועד עלית הפנה "
    },
    {
        "bookchapter": "נחמיה",
        "chapter": "ג",
        "versechapter": "לב",
        "bookseder": "עזרא ונחמיה",
        "seder": "ה",
        "verseseder": "נג",
        "versenikud": "וּבֵ֨ין עֲלִיַּ֤ת הַפִּנָּה֙ לְשַׁ֣עַר הַצֹּ֔אן הֶחֱזִ֥יקוּ הַצֹּרְפִ֖ים וְהָרֹכְלִֽים׃ ",
        "versenonikud": "ובין עלית הפנה לשער הצאן החזיקו הצרפים והרכלים "
    },
    {
        "bookchapter": "נחמיה",
        "chapter": "ג",
        "versechapter": "לג",
        "bookseder": "עזרא ונחמיה",
        "seder": "ה",
        "verseseder": "נד",
        "versenikud": "וַיְהִ֞י כַּאֲשֶׁ֧ר שָׁמַ֣ע סַנְבַלַּ֗ט כִּֽי־ אֲנַ֤חְנוּ בוֹנִים֙ אֶת־ הַ֣חוֹמָ֔ה וַיִּ֣חַר ל֔וֹ וַיִּכְעַ֖ס הַרְבֵּ֑ה וַיַּלְעֵ֖ג עַל־ הַיְּהוּדִֽים׃ ",
        "versenonikud": "ויהי כאשר שמע סנבלט כי אנחנו בונים את החומה ויחר לו ויכעס הרבה וילעג על היהודים "
    },
    {
        "bookchapter": "נחמיה",
        "chapter": "ג",
        "versechapter": "לד",
        "bookseder": "עזרא ונחמיה",
        "seder": "ה",
        "verseseder": "נה",
        "versenikud": "וַיֹּ֣אמֶר ׀ לִפְנֵ֣י אֶחָ֗יו וְחֵיל֙ שֹֽׁמְר֔וֹן וַיֹּ֕אמֶר מָ֛ה הַיְּהוּדִ֥ים הָאֲמֵלָלִ֖ים עֹשִׂ֑ים הֲיַעַזְב֨וּ לָהֶ֤ם הֲיִזְבָּ֙חוּ֙ הַיְכַלּ֣וּ בַיּ֔וֹם הַיְחַיּ֧וּ אֶת־ הָאֲבָנִ֛ים מֵעֲרֵמ֥וֹת הֶעָפָ֖ר וְהֵ֥מָּה שְׂרוּפֽוֹת׃ ",
        "versenonikud": "ויאמר  לפני אחיו וחיל שמרון ויאמר מה היהודים האמללים עשים היעזבו להם היזבחו היכלו ביום היחיו את האבנים מערמות העפר והמה שרופות "
    },
    {
        "bookchapter": "נחמיה",
        "chapter": "ג",
        "versechapter": "לה",
        "bookseder": "עזרא ונחמיה",
        "seder": "ה",
        "verseseder": "נו",
        "versenikud": "וְטוֹבִיָּ֥ה הָעַמֹּנִ֖י אֶצְל֑וֹ וַיֹּ֗אמֶר גַּ֚ם אֲשֶׁר־ הֵ֣ם בּוֹנִ֔ים אִם־ יַעֲלֶ֣ה שׁוּעָ֔ל וּפָרַ֖ץ חוֹמַ֥ת אַבְנֵיהֶֽם׃ ",
        "versenonikud": "וטוביה העמני אצלו ויאמר גם אשר הם בונים אם יעלה שועל ופרץ חומת אבניהם "
    },
    {
        "bookchapter": "נחמיה",
        "chapter": "ג",
        "versechapter": "לו",
        "bookseder": "עזרא ונחמיה",
        "seder": "ה",
        "verseseder": "נז",
        "versenikud": "שְׁמַ֤ע אֱלֹהֵ֙ינוּ֙ כִּֽי־ הָיִ֣ינוּ בוּזָ֔ה וְהָשֵׁ֥ב חֶרְפָּתָ֖ם אֶל־ רֹאשָׁ֑ם וּתְנֵ֥ם לְבִזָּ֖ה בְּאֶ֥רֶץ שִׁבְיָֽה׃ ",
        "versenonikud": "שמע אלהינו כי היינו בוזה והשב חרפתם אל ראשם ותנם לבזה בארץ שביה "
    },
    {
        "bookchapter": "נחמיה",
        "chapter": "ג",
        "versechapter": "לז",
        "bookseder": "עזרא ונחמיה",
        "seder": "ה",
        "verseseder": "נח",
        "versenikud": "וְאַל־ תְּכַס֙ עַל־ עֲוֺנָ֔ם וְחַטָּאתָ֖ם מִלְּפָנֶ֣יךָ אַל־ תִּמָּחֶ֑ה כִּ֥י הִכְעִ֖יסוּ לְנֶ֥גֶד הַבּוֹנִֽים׃ ",
        "versenonikud": "ואל תכס על עונם וחטאתם מלפניך אל תמחה כי הכעיסו לנגד הבונים "
    }
]