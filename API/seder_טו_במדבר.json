[
    {
        "bookchapter": "במדבר",
        "chapter": "טז",
        "versechapter": "א",
        "bookseder": "במדבר",
        "seder": "טו",
        "verseseder": "א",
        "parasha": "קרח",
        "versenikud": "וַיִּקַּ֣ח קֹ֔רַח בֶּן־ יִצְהָ֥ר בֶּן־ קְהָ֖ת בֶּן־ לֵוִ֑י וְדָתָ֨ן וַאֲבִירָ֜ם בְּנֵ֧י אֱלִיאָ֛ב וְא֥וֹן בֶּן־ פֶּ֖לֶת בְּנֵ֥י רְאוּבֵֽן׃ ",
        "versenonikud": "ויקח קרח בן יצהר בן קהת בן לוי ודתן ואבירם בני אליאב ואון בן פלת בני ראובן "
    },
    {
        "bookchapter": "במדבר",
        "chapter": "טז",
        "versechapter": "ב",
        "bookseder": "במדבר",
        "seder": "טו",
        "verseseder": "ב",
        "parasha": "קרח",
        "versenikud": "וַיָּקֻ֙מוּ֙ לִפְנֵ֣י מֹשֶׁ֔ה וַאֲנָשִׁ֥ים מִבְּנֵֽי־ יִשְׂרָאֵ֖ל חֲמִשִּׁ֣ים וּמָאתָ֑יִם נְשִׂיאֵ֥י עֵדָ֛ה קְרִאֵ֥י מוֹעֵ֖ד אַנְשֵׁי־ שֵֽׁם׃ ",
        "versenonikud": "ויקמו לפני משה ואנשים מבני ישראל חמשים ומאתים נשיאי עדה קראי מועד אנשי שם "
    },
    {
        "bookchapter": "במדבר",
        "chapter": "טז",
        "versechapter": "ג",
        "bookseder": "במדבר",
        "seder": "טו",
        "verseseder": "ג",
        "parasha": "קרח",
        "versenikud": "וַיִּֽקָּהֲל֞וּ עַל־ מֹשֶׁ֣ה וְעַֽל־ אַהֲרֹ֗ן וַיֹּאמְר֣וּ אֲלֵהֶם֮ רַב־ לָכֶם֒ כִּ֤י כָל־ הָֽעֵדָה֙ כֻּלָּ֣ם קְדֹשִׁ֔ים וּבְתוֹכָ֖ם יְהוָ֑ה וּמַדּ֥וּעַ תִּֽתְנַשְּׂא֖וּ עַל־ קְהַ֥ל יְהוָֽה׃ ",
        "versenonikud": "ויקהלו על משה ועל אהרן ויאמרו אלהם רב לכם כי כל העדה כלם קדשים ובתוכם יהוה ומדוע תתנשאו על קהל יהוה "
    },
    {
        "bookchapter": "במדבר",
        "chapter": "טז",
        "versechapter": "ד",
        "bookseder": "במדבר",
        "seder": "טו",
        "verseseder": "ד",
        "parasha": "קרח",
        "versenikud": "וַיִּשְׁמַ֣ע מֹשֶׁ֔ה וַיִּפֹּ֖ל עַל־ פָּנָֽיו׃ ",
        "versenonikud": "וישמע משה ויפל על פניו "
    },
    {
        "bookchapter": "במדבר",
        "chapter": "טז",
        "versechapter": "ה",
        "bookseder": "במדבר",
        "seder": "טו",
        "verseseder": "ה",
        "parasha": "קרח",
        "versenikud": "וַיְדַבֵּ֨ר אֶל־ קֹ֜רַח וְאֶֽל־ כָּל־ עֲדָתוֹ֮ לֵאמֹר֒ בֹּ֠קֶר וְיֹדַ֨ע יְהוָ֧ה אֶת־ אֲשֶׁר־ ל֛וֹ וְאֶת־ הַקָּד֖וֹשׁ וְהִקְרִ֣יב אֵלָ֑יו וְאֵ֛ת אֲשֶׁ֥ר יִבְחַר־ בּ֖וֹ יַקְרִ֥יב אֵלָֽיו׃ ",
        "versenonikud": "וידבר אל קרח ואל כל עדתו לאמר בקר וידע יהוה את אשר לו ואת הקדוש והקריב אליו ואת אשר יבחר בו יקריב אליו "
    },
    {
        "bookchapter": "במדבר",
        "chapter": "טז",
        "versechapter": "ו",
        "bookseder": "במדבר",
        "seder": "טו",
        "verseseder": "ו",
        "parasha": "קרח",
        "versenikud": "זֹ֖את עֲשׂ֑וּ קְחוּ־ לָכֶ֣ם מַחְתּ֔וֹת קֹ֖רַח וְכָל־ עֲדָתֽוֹ׃ ",
        "versenonikud": "זאת עשו קחו לכם מחתות קרח וכל עדתו "
    },
    {
        "bookchapter": "במדבר",
        "chapter": "טז",
        "versechapter": "ז",
        "bookseder": "במדבר",
        "seder": "טו",
        "verseseder": "ז",
        "parasha": "קרח",
        "versenikud": "וּתְנ֣וּ בָהֵ֣ן ׀ אֵ֡שׁ וְשִׂימוּ֩ עֲלֵיהֶ֨ן קְטֹ֜רֶת לִפְנֵ֤י יְהוָה֙ מָחָ֔ר וְהָיָ֗ה הָאִ֛ישׁ אֲשֶׁר־ יִבְחַ֥ר יְהוָ֖ה ה֣וּא הַקָּד֑וֹשׁ רַב־ לָכֶ֖ם בְּנֵ֥י לֵוִֽי׃ ",
        "versenonikud": "ותנו בהן  אש ושימו עליהן קטרת לפני יהוה מחר והיה האיש אשר יבחר יהוה הוא הקדוש רב לכם בני לוי "
    },
    {
        "bookchapter": "במדבר",
        "chapter": "טז",
        "versechapter": "ח",
        "bookseder": "במדבר",
        "seder": "טו",
        "verseseder": "ח",
        "parasha": "קרח",
        "versenikud": "וַיֹּ֥אמֶר מֹשֶׁ֖ה אֶל־ קֹ֑רַח שִׁמְעוּ־ נָ֖א בְּנֵ֥י לֵוִֽי׃ ",
        "versenonikud": "ויאמר משה אל קרח שמעו נא בני לוי "
    },
    {
        "bookchapter": "במדבר",
        "chapter": "טז",
        "versechapter": "ט",
        "bookseder": "במדבר",
        "seder": "טו",
        "verseseder": "ט",
        "parasha": "קרח",
        "versenikud": "הַמְעַ֣ט מִכֶּ֗ם כִּֽי־ הִבְדִּיל֩ אֱלֹהֵ֨י יִשְׂרָאֵ֤ל אֶתְכֶם֙ מֵעֲדַ֣ת יִשְׂרָאֵ֔ל לְהַקְרִ֥יב אֶתְכֶ֖ם אֵלָ֑יו לַעֲבֹ֗ד אֶת־ עֲבֹדַת֙ מִשְׁכַּ֣ן יְהוָ֔ה וְלַעֲמֹ֛ד לִפְנֵ֥י הָעֵדָ֖ה לְשָׁרְתָֽם׃ ",
        "versenonikud": "המעט מכם כי הבדיל אלהי ישראל אתכם מעדת ישראל להקריב אתכם אליו לעבד את עבדת משכן יהוה ולעמד לפני העדה לשרתם "
    },
    {
        "bookchapter": "במדבר",
        "chapter": "טז",
        "versechapter": "י",
        "bookseder": "במדבר",
        "seder": "טו",
        "verseseder": "י",
        "parasha": "קרח",
        "versenikud": "וַיַּקְרֵב֙ אֹֽתְךָ֔ וְאֶת־ כָּל־ אַחֶ֥יךָ בְנֵי־ לֵוִ֖י אִתָּ֑ךְ וּבִקַּשְׁתֶּ֖ם גַּם־ כְּהֻנָּֽה׃ ",
        "versenonikud": "ויקרב אתך ואת כל אחיך בני לוי אתך ובקשתם גם כהנה "
    },
    {
        "bookchapter": "במדבר",
        "chapter": "טז",
        "versechapter": "יא",
        "bookseder": "במדבר",
        "seder": "טו",
        "verseseder": "יא",
        "parasha": "קרח",
        "versenikud": "לָכֵ֗ן אַתָּה֙ וְכָל־ עֲדָ֣תְךָ֔ הַנֹּעָדִ֖ים עַל־ יְהוָ֑ה וְאַהֲרֹ֣ן מַה־ ה֔וּא כִּ֥י תלונו תַלִּ֖ינוּ עָלָֽיו׃ ",
        "versenonikud": "לכן אתה וכל עדתך הנעדים על יהוה ואהרן מה הוא כי תלונו תלינו עליו "
    },
    {
        "bookchapter": "במדבר",
        "chapter": "טז",
        "versechapter": "יב",
        "bookseder": "במדבר",
        "seder": "טו",
        "verseseder": "יב",
        "parasha": "קרח",
        "versenikud": "וַיִּשְׁלַ֣ח מֹשֶׁ֔ה לִקְרֹ֛א לְדָתָ֥ן וְלַאֲבִירָ֖ם בְּנֵ֣י אֱלִיאָ֑ב וַיֹּאמְר֖וּ לֹ֥א נַעֲלֶֽה׃ ",
        "versenonikud": "וישלח משה לקרא לדתן ולאבירם בני אליאב ויאמרו לא נעלה "
    },
    {
        "bookchapter": "במדבר",
        "chapter": "טז",
        "versechapter": "יג",
        "bookseder": "במדבר",
        "seder": "טו",
        "verseseder": "יג",
        "parasha": "קרח",
        "versenikud": "הַמְעַ֗ט כִּ֤י הֶֽעֱלִיתָ֙נוּ֙ מֵאֶ֨רֶץ זָבַ֤ת חָלָב֙ וּדְבַ֔שׁ לַהֲמִיתֵ֖נוּ בַּמִּדְבָּ֑ר כִּֽי־ תִשְׂתָּרֵ֥ר עָלֵ֖ינוּ גַּם־ הִשְׂתָּרֵֽר׃ ",
        "versenonikud": "המעט כי העליתנו מארץ זבת חלב ודבש להמיתנו במדבר כי תשתרר עלינו גם השתרר "
    },
    {
        "bookchapter": "במדבר",
        "chapter": "טז",
        "versechapter": "יד",
        "bookseder": "במדבר",
        "seder": "טו",
        "verseseder": "יד",
        "parasha": "קרח",
        "versenikud": "אַ֡ף לֹ֣א אֶל־ אֶרֶץ֩ זָבַ֨ת חָלָ֤ב וּדְבַשׁ֙ הֲבִ֣יאֹתָ֔נוּ וַתִּ֨תֶּן־ לָ֔נוּ נַחֲלַ֖ת שָׂדֶ֣ה וָכָ֑רֶם הַעֵינֵ֞י הָאֲנָשִׁ֥ים הָהֵ֛ם תְּנַקֵּ֖ר לֹ֥א נַעֲלֶֽה׃ ",
        "versenonikud": "אף לא אל ארץ זבת חלב ודבש הביאתנו ותתן לנו נחלת שדה וכרם העיני האנשים ההם תנקר לא נעלה "
    },
    {
        "bookchapter": "במדבר",
        "chapter": "טז",
        "versechapter": "טו",
        "bookseder": "במדבר",
        "seder": "טו",
        "verseseder": "טו",
        "parasha": "קרח",
        "versenikud": "וַיִּ֤חַר לְמֹשֶׁה֙ מְאֹ֔ד וַיֹּ֙אמֶר֙ אֶל־ יְהוָ֔ה אַל־ תֵּ֖פֶן אֶל־ מִנְחָתָ֑ם לֹ֠א חֲמ֨וֹר אֶחָ֤ד מֵהֶם֙ נָשָׂ֔אתִי וְלֹ֥א הֲרֵעֹ֖תִי אֶת־ אַחַ֥ד מֵהֶֽם׃ ",
        "versenonikud": "ויחר למשה מאד ויאמר אל יהוה אל תפן אל מנחתם לא חמור אחד מהם נשאתי ולא הרעתי את אחד מהם "
    },
    {
        "bookchapter": "במדבר",
        "chapter": "טז",
        "versechapter": "טז",
        "bookseder": "במדבר",
        "seder": "טו",
        "verseseder": "טז",
        "parasha": "קרח",
        "versenikud": "וַיֹּ֤אמֶר מֹשֶׁה֙ אֶל־ קֹ֔רַח אַתָּה֙ וְכָל־ עֲדָ֣תְךָ֔ הֱי֖וּ לִפְנֵ֣י יְהוָ֑ה אַתָּ֥ה וָהֵ֛ם וְאַהֲרֹ֖ן מָחָֽר׃ ",
        "versenonikud": "ויאמר משה אל קרח אתה וכל עדתך היו לפני יהוה אתה והם ואהרן מחר "
    },
    {
        "bookchapter": "במדבר",
        "chapter": "טז",
        "versechapter": "יז",
        "bookseder": "במדבר",
        "seder": "טו",
        "verseseder": "יז",
        "parasha": "קרח",
        "versenikud": "וּקְח֣וּ ׀ אִ֣ישׁ מַחְתָּת֗וֹ וּנְתַתֶּ֤ם עֲלֵיהֶם֙ קְטֹ֔רֶת וְהִקְרַבְתֶּ֞ם לִפְנֵ֤י יְהוָה֙ אִ֣ישׁ מַחְתָּת֔וֹ חֲמִשִּׁ֥ים וּמָאתַ֖יִם מַחְתֹּ֑ת וְאַתָּ֥ה וְאַהֲרֹ֖ן אִ֥ישׁ מַחְתָּתֽוֹ׃ ",
        "versenonikud": "וקחו  איש מחתתו ונתתם עליהם קטרת והקרבתם לפני יהוה איש מחתתו חמשים ומאתים מחתת ואתה ואהרן איש מחתתו "
    },
    {
        "bookchapter": "במדבר",
        "chapter": "טז",
        "versechapter": "יח",
        "bookseder": "במדבר",
        "seder": "טו",
        "verseseder": "יח",
        "parasha": "קרח",
        "versenikud": "וַיִּקְח֞וּ אִ֣ישׁ מַחְתָּת֗וֹ וַיִּתְּנ֤וּ עֲלֵיהֶם֙ אֵ֔שׁ וַיָּשִׂ֥ימוּ עֲלֵיהֶ֖ם קְטֹ֑רֶת וַֽיַּעַמְד֗וּ פֶּ֛תַח אֹ֥הֶל מוֹעֵ֖ד וּמֹשֶׁ֥ה וְאַהֲרֹֽן׃ ",
        "versenonikud": "ויקחו איש מחתתו ויתנו עליהם אש וישימו עליהם קטרת ויעמדו פתח אהל מועד ומשה ואהרן "
    },
    {
        "bookchapter": "במדבר",
        "chapter": "טז",
        "versechapter": "יט",
        "bookseder": "במדבר",
        "seder": "טו",
        "verseseder": "יט",
        "parasha": "קרח",
        "versenikud": "וַיַּקְהֵ֨ל עֲלֵיהֶ֥ם קֹ֙רַח֙ אֶת־ כָּל־ הָ֣עֵדָ֔ה אֶל־ פֶּ֖תַח אֹ֣הֶל מוֹעֵ֑ד וַיֵּרָ֥א כְבוֹד־ יְהוָ֖ה אֶל־ כָּל־ הָעֵדָֽה׃ ",
        "versenonikud": "ויקהל עליהם קרח את כל העדה אל פתח אהל מועד וירא כבוד יהוה אל כל העדה "
    },
    {
        "bookchapter": "במדבר",
        "chapter": "טז",
        "versechapter": "כ",
        "bookseder": "במדבר",
        "seder": "טו",
        "verseseder": "כ",
        "parasha": "קרח",
        "versenikud": "וַיְדַבֵּ֣ר יְהוָ֔ה אֶל־ מֹשֶׁ֥ה וְאֶֽל־ אַהֲרֹ֖ן לֵאמֹֽר׃ ",
        "versenonikud": "וידבר יהוה אל משה ואל אהרן לאמר "
    },
    {
        "bookchapter": "במדבר",
        "chapter": "טז",
        "versechapter": "כא",
        "bookseder": "במדבר",
        "seder": "טו",
        "verseseder": "כא",
        "parasha": "קרח",
        "versenikud": "הִבָּ֣דְל֔וּ מִתּ֖וֹךְ הָעֵדָ֣ה הַזֹּ֑את וַאַכַלֶּ֥ה אֹתָ֖ם כְּרָֽגַע׃ ",
        "versenonikud": "הבדלו מתוך העדה הזאת ואכלה אתם כרגע "
    },
    {
        "bookchapter": "במדבר",
        "chapter": "טז",
        "versechapter": "כב",
        "bookseder": "במדבר",
        "seder": "טו",
        "verseseder": "כב",
        "parasha": "קרח",
        "versenikud": "וַיִּפְּל֤וּ עַל־ פְּנֵיהֶם֙ וַיֹּ֣אמְר֔וּ אֵ֕ל אֱלֹהֵ֥י הָרוּחֹ֖ת לְכָל־ בָּשָׂ֑ר הָאִ֤ישׁ אֶחָד֙ יֶחֱטָ֔א וְעַ֥ל כָּל־ הָעֵדָ֖ה תִּקְצֹֽף׃ ",
        "versenonikud": "ויפלו על פניהם ויאמרו אל אלהי הרוחת לכל בשר האיש אחד יחטא ועל כל העדה תקצף "
    },
    {
        "bookchapter": "במדבר",
        "chapter": "טז",
        "versechapter": "כג",
        "bookseder": "במדבר",
        "seder": "טו",
        "verseseder": "כג",
        "parasha": "קרח",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "במדבר",
        "chapter": "טז",
        "versechapter": "כד",
        "bookseder": "במדבר",
        "seder": "טו",
        "verseseder": "כד",
        "parasha": "קרח",
        "versenikud": "דַּבֵּ֥ר אֶל־ הָעֵדָ֖ה לֵאמֹ֑ר הֵֽעָלוּ֙ מִסָּבִ֔יב לְמִשְׁכַּן־ קֹ֖רַח דָּתָ֥ן וַאֲבִירָֽם׃ ",
        "versenonikud": "דבר אל העדה לאמר העלו מסביב למשכן קרח דתן ואבירם "
    },
    {
        "bookchapter": "במדבר",
        "chapter": "טז",
        "versechapter": "כה",
        "bookseder": "במדבר",
        "seder": "טו",
        "verseseder": "כה",
        "parasha": "קרח",
        "versenikud": "וַיָּ֣קָם מֹשֶׁ֔ה וַיֵּ֖לֶךְ אֶל־ דָּתָ֣ן וַאֲבִירָ֑ם וַיֵּלְכ֥וּ אַחֲרָ֖יו זִקְנֵ֥י יִשְׂרָאֵֽל׃ ",
        "versenonikud": "ויקם משה וילך אל דתן ואבירם וילכו אחריו זקני ישראל "
    },
    {
        "bookchapter": "במדבר",
        "chapter": "טז",
        "versechapter": "כו",
        "bookseder": "במדבר",
        "seder": "טו",
        "verseseder": "כו",
        "parasha": "קרח",
        "versenikud": "וַיְדַבֵּ֨ר אֶל־ הָעֵדָ֜ה לֵאמֹ֗ר ס֣וּרוּ נָ֡א מֵעַל֩ אָהֳלֵ֨י הָאֲנָשִׁ֤ים הָֽרְשָׁעִים֙ הָאֵ֔לֶּה וְאַֽל־ תִּגְּע֖וּ בְּכָל־ אֲשֶׁ֣ר לָהֶ֑ם פֶּן־ תִּסָּפ֖וּ בְּכָל־ חַטֹּאתָֽם׃ ",
        "versenonikud": "וידבר אל העדה לאמר סורו נא מעל אהלי האנשים הרשעים האלה ואל תגעו בכל אשר להם פן תספו בכל חטאתם "
    },
    {
        "bookchapter": "במדבר",
        "chapter": "טז",
        "versechapter": "כז",
        "bookseder": "במדבר",
        "seder": "טו",
        "verseseder": "כז",
        "parasha": "קרח",
        "versenikud": "וַיֵּעָל֗וּ מֵעַ֧ל מִשְׁכַּן־ קֹ֛רֶח דָּתָ֥ן וַאֲבִירָ֖ם מִסָּבִ֑יב וְדָתָ֨ן וַאֲבִירָ֜ם יָצְא֣וּ נִצָּבִ֗ים פֶּ֚תַח אָֽהֳלֵיהֶ֔ם וּנְשֵׁיהֶ֥ם וּבְנֵיהֶ֖ם וְטַפָּֽם׃ ",
        "versenonikud": "ויעלו מעל משכן קרח דתן ואבירם מסביב ודתן ואבירם יצאו נצבים פתח אהליהם ונשיהם ובניהם וטפם "
    },
    {
        "bookchapter": "במדבר",
        "chapter": "טז",
        "versechapter": "כח",
        "bookseder": "במדבר",
        "seder": "טו",
        "verseseder": "כח",
        "parasha": "קרח",
        "versenikud": "וַיֹּאמֶר֮ מֹשֶׁה֒ בְּזֹאת֙ תֵּֽדְע֔וּן כִּֽי־ יְהוָ֣ה שְׁלָחַ֔נִי לַעֲשׂ֕וֹת אֵ֥ת כָּל־ הַֽמַּעֲשִׂ֖ים הָאֵ֑לֶּה כִּי־ לֹ֖א מִלִּבִּֽי׃ ",
        "versenonikud": "ויאמר משה בזאת תדעון כי יהוה שלחני לעשות את כל המעשים האלה כי לא מלבי "
    },
    {
        "bookchapter": "במדבר",
        "chapter": "טז",
        "versechapter": "כט",
        "bookseder": "במדבר",
        "seder": "טו",
        "verseseder": "כט",
        "parasha": "קרח",
        "versenikud": "אִם־ כְּמ֤וֹת כָּל־ הָֽאָדָם֙ יְמֻת֣וּן אֵ֔לֶּה וּפְקֻדַּת֙ כָּל־ הָ֣אָדָ֔ם יִפָּקֵ֖ד עֲלֵיהֶ֑ם לֹ֥א יְהוָ֖ה שְׁלָחָֽנִי׃ ",
        "versenonikud": "אם כמות כל האדם ימתון אלה ופקדת כל האדם יפקד עליהם לא יהוה שלחני "
    },
    {
        "bookchapter": "במדבר",
        "chapter": "טז",
        "versechapter": "ל",
        "bookseder": "במדבר",
        "seder": "טו",
        "verseseder": "ל",
        "parasha": "קרח",
        "versenikud": "וְאִם־ בְּרִיאָ֞ה יִבְרָ֣א יְהוָ֗ה וּפָצְתָ֨ה הָאֲדָמָ֤ה אֶת־ פִּ֙יהָ֙ וּבָלְעָ֤ה אֹתָם֙ וְאֶת־ כָּל־ אֲשֶׁ֣ר לָהֶ֔ם וְיָרְד֥וּ חַיִּ֖ים שְׁאֹ֑לָה וִֽידַעְתֶּ֕ם כִּ֧י נִֽאֲצ֛וּ הָאֲנָשִׁ֥ים הָאֵ֖לֶּה אֶת־ יְהוָֽה׃ ",
        "versenonikud": "ואם בריאה יברא יהוה ופצתה האדמה את פיה ובלעה אתם ואת כל אשר להם וירדו חיים שאלה וידעתם כי נאצו האנשים האלה את יהוה "
    },
    {
        "bookchapter": "במדבר",
        "chapter": "טז",
        "versechapter": "לא",
        "bookseder": "במדבר",
        "seder": "טו",
        "verseseder": "לא",
        "parasha": "קרח",
        "versenikud": "וַיְהִי֙ כְּכַלֹּת֔וֹ לְדַבֵּ֕ר אֵ֥ת כָּל־ הַדְּבָרִ֖ים הָאֵ֑לֶּה וַתִּבָּקַ֥ע הָאֲדָמָ֖ה אֲשֶׁ֥ר תַּחְתֵּיהֶֽם׃ ",
        "versenonikud": "ויהי ככלתו לדבר את כל הדברים האלה ותבקע האדמה אשר תחתיהם "
    },
    {
        "bookchapter": "במדבר",
        "chapter": "טז",
        "versechapter": "לב",
        "bookseder": "במדבר",
        "seder": "טו",
        "verseseder": "לב",
        "parasha": "קרח",
        "versenikud": "וַתִּפְתַּ֤ח הָאָ֙רֶץ֙ אֶת־ פִּ֔יהָ וַתִּבְלַ֥ע אֹתָ֖ם וְאֶת־ בָּתֵּיהֶ֑ם וְאֵ֤ת כָּל־ הָאָדָם֙ אֲשֶׁ֣ר לְקֹ֔רַח וְאֵ֖ת כָּל־ הָרֲכֽוּשׁ׃ ",
        "versenonikud": "ותפתח הארץ את פיה ותבלע אתם ואת בתיהם ואת כל האדם אשר לקרח ואת כל הרכוש "
    },
    {
        "bookchapter": "במדבר",
        "chapter": "טז",
        "versechapter": "לג",
        "bookseder": "במדבר",
        "seder": "טו",
        "verseseder": "לג",
        "parasha": "קרח",
        "versenikud": "וַיֵּ֨רְד֜וּ הֵ֣ם וְכָל־ אֲשֶׁ֥ר לָהֶ֛ם חַיִּ֖ים שְׁאֹ֑לָה וַתְּכַ֤ס עֲלֵיהֶם֙ הָאָ֔רֶץ וַיֹּאבְד֖וּ מִתּ֥וֹךְ הַקָּהָֽל׃ ",
        "versenonikud": "וירדו הם וכל אשר להם חיים שאלה ותכס עליהם הארץ ויאבדו מתוך הקהל "
    },
    {
        "bookchapter": "במדבר",
        "chapter": "טז",
        "versechapter": "לד",
        "bookseder": "במדבר",
        "seder": "טו",
        "verseseder": "לד",
        "parasha": "קרח",
        "versenikud": "וְכָל־ יִשְׂרָאֵ֗ל אֲשֶׁ֛ר סְבִיבֹתֵיהֶ֖ם נָ֣סוּ לְקֹלָ֑ם כִּ֣י אָֽמְר֔וּ פֶּן־ תִּבְלָעֵ֖נוּ הָאָֽרֶץ׃ ",
        "versenonikud": "וכל ישראל אשר סביבתיהם נסו לקלם כי אמרו פן תבלענו הארץ "
    },
    {
        "bookchapter": "במדבר",
        "chapter": "טז",
        "versechapter": "לה",
        "bookseder": "במדבר",
        "seder": "טו",
        "verseseder": "לה",
        "parasha": "קרח",
        "versenikud": "וְאֵ֥שׁ יָצְאָ֖ה מֵאֵ֣ת יְהוָ֑ה וַתֹּ֗אכַל אֵ֣ת הַחֲמִשִּׁ֤ים וּמָאתַ֙יִם֙ אִ֔ישׁ מַקְרִיבֵ֖י הַקְּטֹֽרֶת׃ ",
        "versenonikud": "ואש יצאה מאת יהוה ותאכל את החמשים ומאתים איש מקריבי הקטרת "
    },
    {
        "bookchapter": "במדבר",
        "chapter": "יז",
        "versechapter": "א",
        "bookseder": "במדבר",
        "seder": "טו",
        "verseseder": "לו",
        "parasha": "קרח",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "במדבר",
        "chapter": "יז",
        "versechapter": "ב",
        "bookseder": "במדבר",
        "seder": "טו",
        "verseseder": "לז",
        "parasha": "קרח",
        "versenikud": "אֱמֹ֨ר אֶל־ אֶלְעָזָ֜ר בֶּן־ אַהֲרֹ֣ן הַכֹּהֵ֗ן וְיָרֵ֤ם אֶת־ הַמַּחְתֹּת֙ מִבֵּ֣ין הַשְּׂרֵפָ֔ה וְאֶת־ הָאֵ֖שׁ זְרֵה־ הָ֑לְאָה כִּ֖י קָדֵֽשׁוּ׃ ",
        "versenonikud": "אמר אל אלעזר בן אהרן הכהן וירם את המחתת מבין השרפה ואת האש זרה הלאה כי קדשו "
    },
    {
        "bookchapter": "במדבר",
        "chapter": "יז",
        "versechapter": "ג",
        "bookseder": "במדבר",
        "seder": "טו",
        "verseseder": "לח",
        "parasha": "קרח",
        "versenikud": "אֵ֡ת מַחְתּוֹת֩ הַֽחַטָּאִ֨ים הָאֵ֜לֶּה בְּנַפְשֹׁתָ֗ם וְעָשׂ֨וּ אֹתָ֜ם רִקֻּעֵ֤י פַחִים֙ צִפּ֣וּי לַמִּזְבֵּ֔חַ כִּֽי־ הִקְרִיבֻ֥ם לִפְנֵֽי־ יְהוָ֖ה וַיִּקְדָּ֑שׁוּ וְיִֽהְי֥וּ לְא֖וֹת לִבְנֵ֥י יִשְׂרָאֵֽל׃ ",
        "versenonikud": "את מחתות החטאים האלה בנפשתם ועשו אתם רקעי פחים צפוי למזבח כי הקריבם לפני יהוה ויקדשו ויהיו לאות לבני ישראל "
    },
    {
        "bookchapter": "במדבר",
        "chapter": "יז",
        "versechapter": "ד",
        "bookseder": "במדבר",
        "seder": "טו",
        "verseseder": "לט",
        "parasha": "קרח",
        "versenikud": "וַיִּקַּ֞ח אֶלְעָזָ֣ר הַכֹּהֵ֗ן אֵ֚ת מַחְתּ֣וֹת הַנְּחֹ֔שֶׁת אֲשֶׁ֥ר הִקְרִ֖יבוּ הַשְּׂרֻפִ֑ים וַֽיְרַקְּע֖וּם צִפּ֥וּי לַמִּזְבֵּֽחַ׃ ",
        "versenonikud": "ויקח אלעזר הכהן את מחתות הנחשת אשר הקריבו השרפים וירקעום צפוי למזבח "
    },
    {
        "bookchapter": "במדבר",
        "chapter": "יז",
        "versechapter": "ה",
        "bookseder": "במדבר",
        "seder": "טו",
        "verseseder": "מ",
        "parasha": "קרח",
        "versenikud": "זִכָּר֞וֹן לִבְנֵ֣י יִשְׂרָאֵ֗ל לְ֠מַעַן אֲשֶׁ֨ר לֹֽא־ יִקְרַ֜ב אִ֣ישׁ זָ֗ר אֲ֠שֶׁר לֹ֣א מִזֶּ֤רַע אַהֲרֹן֙ ה֔וּא לְהַקְטִ֥יר קְטֹ֖רֶת לִפְנֵ֣י יְהוָ֑ה וְלֹֽא־ יִהְיֶ֤ה כְקֹ֙רַח֙ וְכַ֣עֲדָת֔וֹ כַּאֲשֶׁ֨ר דִּבֶּ֧ר יְהוָ֛ה בְּיַד־ מֹשֶׁ֖ה לֽוֹ׃ ",
        "versenonikud": "זכרון לבני ישראל למען אשר לא יקרב איש זר אשר לא מזרע אהרן הוא להקטיר קטרת לפני יהוה ולא יהיה כקרח וכעדתו כאשר דבר יהוה ביד משה לו "
    },
    {
        "bookchapter": "במדבר",
        "chapter": "יז",
        "versechapter": "ו",
        "bookseder": "במדבר",
        "seder": "טו",
        "verseseder": "מא",
        "parasha": "קרח",
        "versenikud": "וַיִּלֹּ֜נוּ כָּל־ עֲדַ֤ת בְּנֵֽי־ יִשְׂרָאֵל֙ מִֽמָּחֳרָ֔ת עַל־ מֹשֶׁ֥ה וְעַֽל־ אַהֲרֹ֖ן לֵאמֹ֑ר אַתֶּ֥ם הֲמִתֶּ֖ם אֶת־ עַ֥ם יְהוָֽה׃ ",
        "versenonikud": "וילנו כל עדת בני ישראל ממחרת על משה ועל אהרן לאמר אתם המתם את עם יהוה "
    },
    {
        "bookchapter": "במדבר",
        "chapter": "יז",
        "versechapter": "ז",
        "bookseder": "במדבר",
        "seder": "טו",
        "verseseder": "מב",
        "parasha": "קרח",
        "versenikud": "וַיְהִ֗י בְּהִקָּהֵ֤ל הָֽעֵדָה֙ עַל־ מֹשֶׁ֣ה וְעַֽל־ אַהֲרֹ֔ן וַיִּפְנוּ֙ אֶל־ אֹ֣הֶל מוֹעֵ֔ד וְהִנֵּ֥ה כִסָּ֖הוּ הֶעָנָ֑ן וַיֵּרָ֖א כְּב֥וֹד יְהוָֽה׃ ",
        "versenonikud": "ויהי בהקהל העדה על משה ועל אהרן ויפנו אל אהל מועד והנה כסהו הענן וירא כבוד יהוה "
    },
    {
        "bookchapter": "במדבר",
        "chapter": "יז",
        "versechapter": "ח",
        "bookseder": "במדבר",
        "seder": "טו",
        "verseseder": "מג",
        "parasha": "קרח",
        "versenikud": "וַיָּבֹ֤א מֹשֶׁה֙ וְאַהֲרֹ֔ן אֶל־ פְּנֵ֖י אֹ֥הֶל מוֹעֵֽד׃ ",
        "versenonikud": "ויבא משה ואהרן אל פני אהל מועד "
    },
    {
        "bookchapter": "במדבר",
        "chapter": "יז",
        "versechapter": "ט",
        "bookseder": "במדבר",
        "seder": "טו",
        "verseseder": "מד",
        "parasha": "קרח",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "במדבר",
        "chapter": "יז",
        "versechapter": "י",
        "bookseder": "במדבר",
        "seder": "טו",
        "verseseder": "מה",
        "parasha": "קרח",
        "versenikud": "הֵרֹ֗מּוּ מִתּוֹךְ֙ הָעֵדָ֣ה הַזֹּ֔את וַאֲכַלֶּ֥ה אֹתָ֖ם כְּרָ֑גַע וַֽיִּפְּל֖וּ עַל־ פְּנֵיהֶֽם׃ ",
        "versenonikud": "הרמו מתוך העדה הזאת ואכלה אתם כרגע ויפלו על פניהם "
    },
    {
        "bookchapter": "במדבר",
        "chapter": "יז",
        "versechapter": "יא",
        "bookseder": "במדבר",
        "seder": "טו",
        "verseseder": "מו",
        "parasha": "קרח",
        "versenikud": "וַיֹּ֨אמֶר מֹשֶׁ֜ה אֶֽל־ אַהֲרֹ֗ן קַ֣ח אֶת־ הַ֠מַּחְתָּה וְתֶן־ עָלֶ֨יהָ אֵ֜שׁ מֵעַ֤ל הַמִּזְבֵּ֙חַ֙ וְשִׂ֣ים קְטֹ֔רֶת וְהוֹלֵ֧ךְ מְהֵרָ֛ה אֶל־ הָעֵדָ֖ה וְכַפֵּ֣ר עֲלֵיהֶ֑ם כִּֽי־ יָצָ֥א הַקֶּ֛צֶף מִלִּפְנֵ֥י יְהוָ֖ה הֵחֵ֥ל הַנָּֽגֶף׃ ",
        "versenonikud": "ויאמר משה אל אהרן קח את המחתה ותן עליה אש מעל המזבח ושים קטרת והולך מהרה אל העדה וכפר עליהם כי יצא הקצף מלפני יהוה החל הנגף "
    },
    {
        "bookchapter": "במדבר",
        "chapter": "יז",
        "versechapter": "יב",
        "bookseder": "במדבר",
        "seder": "טו",
        "verseseder": "מז",
        "parasha": "קרח",
        "versenikud": "וַיִּקַּ֨ח אַהֲרֹ֜ן כַּאֲשֶׁ֣ר ׀ דִּבֶּ֣ר מֹשֶׁ֗ה וַיָּ֙רָץ֙ אֶל־ תּ֣וֹך הַקָּהָ֔ל וְהִנֵּ֛ה הֵחֵ֥ל הַנֶּ֖גֶף בָּעָ֑ם וַיִּתֵּן֙ אֶֽת־ הַקְּטֹ֔רֶת וַיְכַפֵּ֖ר עַל־ הָעָֽם׃ ",
        "versenonikud": "ויקח אהרן כאשר  דבר משה וירץ אל תוך הקהל והנה החל הנגף בעם ויתן את הקטרת ויכפר על העם "
    },
    {
        "bookchapter": "במדבר",
        "chapter": "יז",
        "versechapter": "יג",
        "bookseder": "במדבר",
        "seder": "טו",
        "verseseder": "מח",
        "parasha": "קרח",
        "versenikud": "וַיַּעֲמֹ֥ד בֵּֽין־ הַמֵּתִ֖ים וּבֵ֣ין הַֽחַיִּ֑ים וַתֵּעָצַ֖ר הַמַּגֵּפָֽה׃ ",
        "versenonikud": "ויעמד בין המתים ובין החיים ותעצר המגפה "
    },
    {
        "bookchapter": "במדבר",
        "chapter": "יז",
        "versechapter": "יד",
        "bookseder": "במדבר",
        "seder": "טו",
        "verseseder": "מט",
        "parasha": "קרח",
        "versenikud": "וַיִּהְי֗וּ הַמֵּתִים֙ בַּמַּגֵּפָ֔ה אַרְבָּעָ֥ה עָשָׂ֛ר אֶ֖לֶף וּשְׁבַ֣ע מֵא֑וֹת מִלְּבַ֥ד הַמֵּתִ֖ים עַל־ דְּבַר־ קֹֽרַח׃ ",
        "versenonikud": "ויהיו המתים במגפה ארבעה עשר אלף ושבע מאות מלבד המתים על דבר קרח "
    },
    {
        "bookchapter": "במדבר",
        "chapter": "יז",
        "versechapter": "טו",
        "bookseder": "במדבר",
        "seder": "טו",
        "verseseder": "נ",
        "parasha": "קרח",
        "versenikud": "וַיָּ֤שָׁב אַהֲרֹן֙ אֶל־ מֹשֶׁ֔ה אֶל־ פֶּ֖תַח אֹ֣הֶל מוֹעֵ֑ד וְהַמַּגֵּפָ֖ה נֶעֱצָֽרָה׃ ",
        "versenonikud": "וישב אהרן אל משה אל פתח אהל מועד והמגפה נעצרה "
    }
]