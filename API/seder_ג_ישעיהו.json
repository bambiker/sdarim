[
    {
        "bookchapter": "ישעיהו",
        "chapter": "ו",
        "versechapter": "ג",
        "bookseder": "ישעיהו",
        "seder": "ג",
        "verseseder": "א",
        "versenikud": "וְקָרָ֨א זֶ֤ה אֶל־ זֶה֙ וְאָמַ֔ר קָד֧וֹשׁ ׀ קָד֛וֹשׁ קָד֖וֹשׁ יְהוָ֣ה צְבָא֑וֹת מְלֹ֥א כָל־ הָאָ֖רֶץ כְּבוֹדֽוֹ׃ ",
        "versenonikud": "וקרא זה אל זה ואמר קדוש  קדוש קדוש יהוה צבאות מלא כל הארץ כבודו "
    },
    {
        "bookchapter": "ישעיהו",
        "chapter": "ו",
        "versechapter": "ד",
        "bookseder": "ישעיהו",
        "seder": "ג",
        "verseseder": "ב",
        "versenikud": "וַיָּנֻ֙עוּ֙ אַמּ֣וֹת הַסִּפִּ֔ים מִקּ֖וֹל הַקּוֹרֵ֑א וְהַבַּ֖יִת יִמָּלֵ֥א עָשָֽׁן׃ ",
        "versenonikud": "וינעו אמות הספים מקול הקורא והבית ימלא עשן "
    },
    {
        "bookchapter": "ישעיהו",
        "chapter": "ו",
        "versechapter": "ה",
        "bookseder": "ישעיהו",
        "seder": "ג",
        "verseseder": "ג",
        "versenikud": "וָאֹמַ֞ר אֽוֹי־ לִ֣י כִֽי־ נִדְמֵ֗יתִי כִּ֣י אִ֤ישׁ טְמֵֽא־ שְׂפָתַ֙יִם֙ אָנֹ֔כִי וּבְתוֹךְ֙ עַם־ טְמֵ֣א שְׂפָתַ֔יִם אָנֹכִ֖י יוֹשֵׁ֑ב כִּ֗י אֶת־ הַמֶּ֛לֶךְ יְהוָ֥ה צְבָא֖וֹת רָא֥וּ עֵינָֽי׃ ",
        "versenonikud": "ואמר אוי לי כי נדמיתי כי איש טמא שפתים אנכי ובתוך עם טמא שפתים אנכי יושב כי את המלך יהוה צבאות ראו עיני "
    },
    {
        "bookchapter": "ישעיהו",
        "chapter": "ו",
        "versechapter": "ו",
        "bookseder": "ישעיהו",
        "seder": "ג",
        "verseseder": "ד",
        "versenikud": "וַיָּ֣עָף אֵלַ֗י אֶחָד֙ מִן־ הַשְּׂרָפִ֔ים וּבְיָד֖וֹ רִצְפָּ֑ה בְּמֶ֨לְקַחַ֔יִם לָקַ֖ח מֵעַ֥ל הַמִּזְבֵּֽחַ׃ ",
        "versenonikud": "ויעף אלי אחד מן השרפים ובידו רצפה במלקחים לקח מעל המזבח "
    },
    {
        "bookchapter": "ישעיהו",
        "chapter": "ו",
        "versechapter": "ז",
        "bookseder": "ישעיהו",
        "seder": "ג",
        "verseseder": "ה",
        "versenikud": "וַיַּגַּ֣ע עַל־ פִּ֔י וַיֹּ֕אמֶר הִנֵּ֛ה נָגַ֥ע זֶ֖ה עַל־ שְׂפָתֶ֑יךָ וְסָ֣ר עֲוֺנֶ֔ךָ וְחַטָּאתְךָ֖ תְּכֻפָּֽר׃ ",
        "versenonikud": "ויגע על פי ויאמר הנה נגע זה על שפתיך וסר עונך וחטאתך תכפר "
    },
    {
        "bookchapter": "ישעיהו",
        "chapter": "ו",
        "versechapter": "ח",
        "bookseder": "ישעיהו",
        "seder": "ג",
        "verseseder": "ו",
        "versenikud": "וָאֶשְׁמַ֞ע אֶת־ ק֤וֹל אֲדֹנָי֙ אֹמֵ֔ר אֶת־ מִ֥י אֶשְׁלַ֖ח וּמִ֣י יֵֽלֶךְ־ לָ֑נוּ וָאֹמַ֖ר הִנְנִ֥י שְׁלָחֵֽנִי׃ ",
        "versenonikud": "ואשמע את קול אדני אמר את מי אשלח ומי ילך לנו ואמר הנני שלחני "
    },
    {
        "bookchapter": "ישעיהו",
        "chapter": "ו",
        "versechapter": "ט",
        "bookseder": "ישעיהו",
        "seder": "ג",
        "verseseder": "ז",
        "versenikud": "וַיֹּ֕אמֶר לֵ֥ךְ וְאָמַרְתָּ֖ לָעָ֣ם הַזֶּ֑ה שִׁמְע֤וּ שָׁמ֙וֹעַ֙ וְאַל־ תָּבִ֔ינוּ וּרְא֥וּ רָא֖וֹ וְאַל־ תֵּדָֽעוּ׃ ",
        "versenonikud": "ויאמר לך ואמרת לעם הזה שמעו שמוע ואל תבינו וראו ראו ואל תדעו "
    },
    {
        "bookchapter": "ישעיהו",
        "chapter": "ו",
        "versechapter": "י",
        "bookseder": "ישעיהו",
        "seder": "ג",
        "verseseder": "ח",
        "versenikud": "הַשְׁמֵן֙ לֵב־ הָעָ֣ם הַזֶּ֔ה וְאָזְנָ֥יו הַכְבֵּ֖ד וְעֵינָ֣יו הָשַׁ֑ע פֶּן־ יִרְאֶ֨ה בְעֵינָ֜יו וּבְאָזְנָ֣יו יִשְׁמָ֗ע וּלְבָב֥וֹ יָבִ֛ין וָשָׁ֖ב וְרָ֥פָא לֽוֹ׃ ",
        "versenonikud": "השמן לב העם הזה ואזניו הכבד ועיניו השע פן יראה בעיניו ובאזניו ישמע ולבבו יבין ושב ורפא לו "
    },
    {
        "bookchapter": "ישעיהו",
        "chapter": "ו",
        "versechapter": "יא",
        "bookseder": "ישעיהו",
        "seder": "ג",
        "verseseder": "ט",
        "versenikud": "וָאֹמַ֕ר עַד־ מָתַ֖י אֲדֹנָ֑י וַיֹּ֡אמֶר עַ֣ד אֲשֶׁר֩ אִם־ שָׁא֨וּ עָרִ֜ים מֵאֵ֣ין יוֹשֵׁ֗ב וּבָתִּים֙ מֵאֵ֣ין אָדָ֔ם וְהָאֲדָמָ֖ה תִּשָּׁאֶ֥ה שְׁמָמָֽה׃ ",
        "versenonikud": "ואמר עד מתי אדני ויאמר עד אשר אם שאו ערים מאין יושב ובתים מאין אדם והאדמה תשאה שממה "
    },
    {
        "bookchapter": "ישעיהו",
        "chapter": "ו",
        "versechapter": "יב",
        "bookseder": "ישעיהו",
        "seder": "ג",
        "verseseder": "י",
        "versenikud": "וְרִחַ֥ק יְהוָ֖ה אֶת־ הָאָדָ֑ם וְרַבָּ֥ה הָעֲזוּבָ֖ה בְּקֶ֥רֶב הָאָֽרֶץ׃ ",
        "versenonikud": "ורחק יהוה את האדם ורבה העזובה בקרב הארץ "
    },
    {
        "bookchapter": "ישעיהו",
        "chapter": "ו",
        "versechapter": "יג",
        "bookseder": "ישעיהו",
        "seder": "ג",
        "verseseder": "יא",
        "versenikud": "וְע֥וֹד בָּהּ֙ עֲשִׂ֣רִיָּ֔ה וְשָׁ֖בָה וְהָיְתָ֣ה לְבָעֵ֑ר כָּאֵלָ֣ה וְכָאַלּ֗וֹן אֲשֶׁ֤ר בְּשַׁלֶּ֙כֶת֙ מַצֶּ֣בֶת בָּ֔ם זֶ֥רַע קֹ֖דֶשׁ מַצַּבְתָּֽהּ׃ ",
        "versenonikud": "ועוד בה עשריה ושבה והיתה לבער כאלה וכאלון אשר בשלכת מצבת בם זרע קדש מצבתה "
    },
    {
        "bookchapter": "ישעיהו",
        "chapter": "ז",
        "versechapter": "א",
        "bookseder": "ישעיהו",
        "seder": "ג",
        "verseseder": "יב",
        "versenikud": "וַיְהִ֡י בִּימֵ֣י אָ֠חָז בֶּן־ יוֹתָ֨ם בֶּן־ עֻזִּיָּ֜הוּ מֶ֣לֶךְ יְהוּדָ֗ה עָלָ֣ה רְצִ֣ין מֶֽלֶךְ־ אֲ֠רָם וּפֶ֨קַח בֶּן־ רְמַלְיָ֤הוּ מֶֽלֶךְ־ יִשְׂרָאֵל֙ יְר֣וּשָׁלִַ֔ם לַמִּלְחָמָ֖ה עָלֶ֑יהָ וְלֹ֥א יָכֹ֖ל לְהִלָּחֵ֥ם עָלֶֽיהָ׃ ",
        "versenonikud": "ויהי בימי אחז בן יותם בן עזיהו מלך יהודה עלה רצין מלך ארם ופקח בן רמליהו מלך ישראל ירושלם למלחמה עליה ולא יכל להלחם עליה "
    },
    {
        "bookchapter": "ישעיהו",
        "chapter": "ז",
        "versechapter": "ב",
        "bookseder": "ישעיהו",
        "seder": "ג",
        "verseseder": "יג",
        "versenikud": "וַיֻּגַּ֗ד לְבֵ֤ית דָּוִד֙ לֵאמֹ֔ר נָ֥חָֽה אֲרָ֖ם עַל־ אֶפְרָ֑יִם וַיָּ֤נַע לְבָבוֹ֙ וּלְבַ֣ב עַמּ֔וֹ כְּנ֥וֹעַ עֲצֵי־ יַ֖עַר מִפְּנֵי־ רֽוּחַ׃ ",
        "versenonikud": "ויגד לבית דוד לאמר נחה ארם על אפרים וינע לבבו ולבב עמו כנוע עצי יער מפני רוח "
    },
    {
        "bookchapter": "ישעיהו",
        "chapter": "ז",
        "versechapter": "ג",
        "bookseder": "ישעיהו",
        "seder": "ג",
        "verseseder": "יד",
        "versenikud": "וַיֹּ֣אמֶר יְהוָה֮ אֶֽל־ יְשַׁעְיָהוּ֒ צֵא־ נָא֙ לִקְרַ֣את אָחָ֔ז אַתָּ֕ה וּשְׁאָ֖ר יָשׁ֣וּב בְּנֶ֑ךָ אֶל־ קְצֵ֗ה תְּעָלַת֙ הַבְּרֵכָ֣ה הָעֶלְיוֹנָ֔ה אֶל־ מְסִלַּ֖ת שְׂדֵ֥ה כוֹבֵֽס׃ ",
        "versenonikud": "ויאמר יהוה אל ישעיהו צא נא לקראת אחז אתה ושאר ישוב בנך אל קצה תעלת הברכה העליונה אל מסלת שדה כובס "
    },
    {
        "bookchapter": "ישעיהו",
        "chapter": "ז",
        "versechapter": "ד",
        "bookseder": "ישעיהו",
        "seder": "ג",
        "verseseder": "טו",
        "versenikud": "וְאָמַרְתָּ֣ אֵ֠לָיו הִשָּׁמֵ֨ר וְהַשְׁקֵ֜ט אַל־ תִּירָ֗א וּלְבָבְךָ֙ אַל־ יֵרַ֔ךְ מִשְּׁנֵ֨י זַנְב֧וֹת הָאוּדִ֛ים הָעֲשֵׁנִ֖ים הָאֵ֑לֶּה בָּחֳרִי־ אַ֛ף רְצִ֥ין וַאֲרָ֖ם וּבֶן־ רְמַלְיָֽהוּ׃ ",
        "versenonikud": "ואמרת אליו השמר והשקט אל תירא ולבבך אל ירך משני זנבות האודים העשנים האלה בחרי אף רצין וארם ובן רמליהו "
    },
    {
        "bookchapter": "ישעיהו",
        "chapter": "ז",
        "versechapter": "ה",
        "bookseder": "ישעיהו",
        "seder": "ג",
        "verseseder": "טז",
        "versenikud": "יַ֗עַן כִּֽי־ יָעַ֥ץ עָלֶ֛יךָ אֲרָ֖ם רָעָ֑ה אֶפְרַ֥יִם וּבֶן־ רְמַלְיָ֖הוּ לֵאמֹֽר׃ ",
        "versenonikud": "יען כי יעץ עליך ארם רעה אפרים ובן רמליהו לאמר "
    },
    {
        "bookchapter": "ישעיהו",
        "chapter": "ז",
        "versechapter": "ו",
        "bookseder": "ישעיהו",
        "seder": "ג",
        "verseseder": "יז",
        "versenikud": "נַעֲלֶ֤ה בִֽיהוּדָה֙ וּנְקִיצֶ֔נָּה וְנַבְקִעֶ֖נָּה אֵלֵ֑ינוּ וְנַמְלִ֥יךְ מֶ֙לֶךְ֙ בְּתוֹכָ֔הּ אֵ֖ת בֶּן־ טָֽבְאַֽל׃ ",
        "versenonikud": "נעלה ביהודה ונקיצנה ונבקענה אלינו ונמליך מלך בתוכה את בן טבאל "
    },
    {
        "bookchapter": "ישעיהו",
        "chapter": "ז",
        "versechapter": "ז",
        "bookseder": "ישעיהו",
        "seder": "ג",
        "verseseder": "יח",
        "versenikud": "כֹּ֥ה אָמַ֖ר אֲדֹנָ֣י יְהוִ֑ה לֹ֥א תָק֖וּם וְלֹ֥א תִֽהְיֶֽה׃ ",
        "versenonikud": "כה אמר אדני יהוה לא תקום ולא תהיה "
    },
    {
        "bookchapter": "ישעיהו",
        "chapter": "ז",
        "versechapter": "ח",
        "bookseder": "ישעיהו",
        "seder": "ג",
        "verseseder": "יט",
        "versenikud": "כִּ֣י רֹ֤אשׁ אֲרָם֙ דַּמֶּ֔שֶׂק וְרֹ֥אשׁ דַּמֶּ֖שֶׂק רְצִ֑ין וּבְע֗וֹד שִׁשִּׁ֤ים וְחָמֵשׁ֙ שָׁנָ֔ה יֵחַ֥ת אֶפְרַ֖יִם מֵעָֽם׃ ",
        "versenonikud": "כי ראש ארם דמשק וראש דמשק רצין ובעוד ששים וחמש שנה יחת אפרים מעם "
    },
    {
        "bookchapter": "ישעיהו",
        "chapter": "ז",
        "versechapter": "ט",
        "bookseder": "ישעיהו",
        "seder": "ג",
        "verseseder": "כ",
        "versenikud": "וְרֹ֤אשׁ אֶפְרַ֙יִם֙ שֹׁמְר֔וֹן וְרֹ֥אשׁ שֹׁמְר֖וֹן בֶּן־ רְמַלְיָ֑הוּ אִ֚ם לֹ֣א תַאֲמִ֔ינוּ כִּ֖י לֹ֥א תֵאָמֵֽנוּ׃ ",
        "versenonikud": "וראש אפרים שמרון וראש שמרון בן רמליהו אם לא תאמינו כי לא תאמנו "
    },
    {
        "bookchapter": "ישעיהו",
        "chapter": "ז",
        "versechapter": "י",
        "bookseder": "ישעיהו",
        "seder": "ג",
        "verseseder": "כא",
        "versenikud": "וַיּ֣וֹסֶף יְהוָ֔ה דַּבֵּ֥ר אֶל־ אָחָ֖ז לֵאמֹֽר׃ ",
        "versenonikud": "ויוסף יהוה דבר אל אחז לאמר "
    },
    {
        "bookchapter": "ישעיהו",
        "chapter": "ז",
        "versechapter": "יא",
        "bookseder": "ישעיהו",
        "seder": "ג",
        "verseseder": "כב",
        "versenikud": "שְׁאַל־ לְךָ֣ א֔וֹת מֵעִ֖ם יְהוָ֣ה אֱלֹהֶ֑יךָ הַעְמֵ֣ק שְׁאָ֔לָה א֖וֹ הַגְבֵּ֥הַּ לְמָֽעְלָה׃ ",
        "versenonikud": "שאל לך אות מעם יהוה אלהיך העמק שאלה או הגבה למעלה "
    },
    {
        "bookchapter": "ישעיהו",
        "chapter": "ז",
        "versechapter": "יב",
        "bookseder": "ישעיהו",
        "seder": "ג",
        "verseseder": "כג",
        "versenikud": "וַיֹּ֖אמֶר אָחָ֑ז לֹא־ אֶשְׁאַ֥ל וְלֹֽא־ אֲנַסֶּ֖ה אֶת־ יְהוָֽה׃ ",
        "versenonikud": "ויאמר אחז לא אשאל ולא אנסה את יהוה "
    },
    {
        "bookchapter": "ישעיהו",
        "chapter": "ז",
        "versechapter": "יג",
        "bookseder": "ישעיהו",
        "seder": "ג",
        "verseseder": "כד",
        "versenikud": "וַיֹּ֕אמֶר שִׁמְעוּ־ נָ֖א בֵּ֣ית דָּוִ֑ד הַמְעַ֤ט מִכֶּם֙ הַלְא֣וֹת אֲנָשִׁ֔ים כִּ֥י תַלְא֖וּ גַּ֥ם אֶת־ אֱלֹהָֽי׃ ",
        "versenonikud": "ויאמר שמעו נא בית דוד המעט מכם הלאות אנשים כי תלאו גם את אלהי "
    },
    {
        "bookchapter": "ישעיהו",
        "chapter": "ז",
        "versechapter": "יד",
        "bookseder": "ישעיהו",
        "seder": "ג",
        "verseseder": "כה",
        "versenikud": "לָ֠כֵן יִתֵּ֨ן אֲדֹנָ֥י ה֛וּא לָכֶ֖ם א֑וֹת הִנֵּ֣ה הָעַלְמָ֗ה הָרָה֙ וְיֹלֶ֣דֶת בֵּ֔ן וְקָרָ֥את שְׁמ֖וֹ עִמָּ֥נוּ אֵֽל׃ ",
        "versenonikud": "לכן יתן אדני הוא לכם אות הנה העלמה הרה וילדת בן וקראת שמו עמנו אל "
    },
    {
        "bookchapter": "ישעיהו",
        "chapter": "ז",
        "versechapter": "טו",
        "bookseder": "ישעיהו",
        "seder": "ג",
        "verseseder": "כו",
        "versenikud": "חֶמְאָ֥ה וּדְבַ֖שׁ יֹאכֵ֑ל לְדַעְתּ֛וֹ מָא֥וֹס בָּרָ֖ע וּבָח֥וֹר בַּטּֽוֹב׃ ",
        "versenonikud": "חמאה ודבש יאכל לדעתו מאוס ברע ובחור בטוב "
    },
    {
        "bookchapter": "ישעיהו",
        "chapter": "ז",
        "versechapter": "טז",
        "bookseder": "ישעיהו",
        "seder": "ג",
        "verseseder": "כז",
        "versenikud": "כִּ֠י בְּטֶ֨רֶם יֵדַ֥ע הַנַּ֛עַר מָאֹ֥ס בָּרָ֖ע וּבָחֹ֣ר בַּטּ֑וֹב תֵּעָזֵ֤ב הָאֲדָמָה֙ אֲשֶׁ֣ר אַתָּ֣ה קָ֔ץ מִפְּנֵ֖י שְׁנֵ֥י מְלָכֶֽיהָ׃ ",
        "versenonikud": "כי בטרם ידע הנער מאס ברע ובחר בטוב תעזב האדמה אשר אתה קץ מפני שני מלכיה "
    },
    {
        "bookchapter": "ישעיהו",
        "chapter": "ז",
        "versechapter": "יז",
        "bookseder": "ישעיהו",
        "seder": "ג",
        "verseseder": "כח",
        "versenikud": "יָבִ֨יא יְהוָ֜ה עָלֶ֗יךָ וְעַֽל־ עַמְּךָ֮ וְעַל־ בֵּ֣ית אָבִיךָ֒ יָמִים֙ אֲשֶׁ֣ר לֹא־ בָ֔אוּ לְמִיּ֥וֹם סוּר־ אֶפְרַ֖יִם מֵעַ֣ל יְהוּדָ֑ה אֵ֖ת מֶ֥לֶךְ אַשּֽׁוּר׃ ",
        "versenonikud": "יביא יהוה עליך ועל עמך ועל בית אביך ימים אשר לא באו למיום סור אפרים מעל יהודה את מלך אשור "
    },
    {
        "bookchapter": "ישעיהו",
        "chapter": "ז",
        "versechapter": "יח",
        "bookseder": "ישעיהו",
        "seder": "ג",
        "verseseder": "כט",
        "versenikud": "וְהָיָ֣ה ׀ בַּיּ֣וֹם הַה֗וּא יִשְׁרֹ֤ק יְהוָה֙ לַזְּב֔וּב אֲשֶׁ֥ר בִּקְצֵ֖ה יְאֹרֵ֣י מִצְרָ֑יִם וְלַ֨דְּבוֹרָ֔ה אֲשֶׁ֖ר בְּאֶ֥רֶץ אַשּֽׁוּר׃ ",
        "versenonikud": "והיה  ביום ההוא ישרק יהוה לזבוב אשר בקצה יארי מצרים ולדבורה אשר בארץ אשור "
    },
    {
        "bookchapter": "ישעיהו",
        "chapter": "ז",
        "versechapter": "יט",
        "bookseder": "ישעיהו",
        "seder": "ג",
        "verseseder": "ל",
        "versenikud": "וּבָ֨אוּ וְנָח֤וּ כֻלָּם֙ בְּנַחֲלֵ֣י הַבַּתּ֔וֹת וּבִנְקִיקֵ֖י הַסְּלָעִ֑ים וּבְכֹל֙ הַנַּ֣עֲצוּצִ֔ים וּבְכֹ֖ל הַנַּהֲלֹלִֽים׃ ",
        "versenonikud": "ובאו ונחו כלם בנחלי הבתות ובנקיקי הסלעים ובכל הנעצוצים ובכל הנהללים "
    },
    {
        "bookchapter": "ישעיהו",
        "chapter": "ז",
        "versechapter": "כ",
        "bookseder": "ישעיהו",
        "seder": "ג",
        "verseseder": "לא",
        "versenikud": "בַּיּ֣וֹם הַה֡וּא יְגַלַּ֣ח אֲדֹנָי֩ בְּתַ֨עַר הַשְּׂכִירָ֜ה בְּעֶבְרֵ֤י נָהָר֙ בְּמֶ֣לֶךְ אַשּׁ֔וּר אֶת־ הָרֹ֖אשׁ וְשַׂ֣עַר הָרַגְלָ֑יִם וְגַ֥ם אֶת־ הַזָּקָ֖ן תִּסְפֶּֽה׃ ",
        "versenonikud": "ביום ההוא יגלח אדני בתער השכירה בעברי נהר במלך אשור את הראש ושער הרגלים וגם את הזקן תספה "
    },
    {
        "bookchapter": "ישעיהו",
        "chapter": "ז",
        "versechapter": "כא",
        "bookseder": "ישעיהו",
        "seder": "ג",
        "verseseder": "לב",
        "versenikud": "וְהָיָ֖ה בַּיּ֣וֹם הַה֑וּא יְחַיֶּה־ אִ֛ישׁ עֶגְלַ֥ת בָּקָ֖ר וּשְׁתֵּי־ צֹֽאן׃ ",
        "versenonikud": "והיה ביום ההוא יחיה איש עגלת בקר ושתי צאן "
    },
    {
        "bookchapter": "ישעיהו",
        "chapter": "ז",
        "versechapter": "כב",
        "bookseder": "ישעיהו",
        "seder": "ג",
        "verseseder": "לג",
        "versenikud": "וְהָיָ֗ה מֵרֹ֛ב עֲשׂ֥וֹת חָלָ֖ב יֹאכַ֣ל חֶמְאָ֑ה כִּֽי־ חֶמְאָ֤ה וּדְבַשׁ֙ יֹאכֵ֔ל כָּל־ הַנּוֹתָ֖ר בְּקֶ֥רֶב הָאָֽרֶץ׃ ",
        "versenonikud": "והיה מרב עשות חלב יאכל חמאה כי חמאה ודבש יאכל כל הנותר בקרב הארץ "
    },
    {
        "bookchapter": "ישעיהו",
        "chapter": "ז",
        "versechapter": "כג",
        "bookseder": "ישעיהו",
        "seder": "ג",
        "verseseder": "לד",
        "versenikud": "וְהָיָה֙ בַּיּ֣וֹם הַה֔וּא יִֽהְיֶ֣ה כָל־ מָק֗וֹם אֲשֶׁ֧ר יִֽהְיֶה־ שָּׁ֛ם אֶ֥לֶף גֶּ֖פֶן בְּאֶ֣לֶף כָּ֑סֶף לַשָּׁמִ֥יר וְלַשַּׁ֖יִת יִֽהְיֶֽה׃ ",
        "versenonikud": "והיה ביום ההוא יהיה כל מקום אשר יהיה שם אלף גפן באלף כסף לשמיר ולשית יהיה "
    },
    {
        "bookchapter": "ישעיהו",
        "chapter": "ז",
        "versechapter": "כד",
        "bookseder": "ישעיהו",
        "seder": "ג",
        "verseseder": "לה",
        "versenikud": "בַּחִצִּ֥ים וּבַקֶּ֖שֶׁת יָ֣בוֹא שָׁ֑מָּה כִּי־ שָׁמִ֥יר וָשַׁ֖יִת תִּֽהְיֶ֥ה כָל־ הָאָֽרֶץ׃ ",
        "versenonikud": "בחצים ובקשת יבוא שמה כי שמיר ושית תהיה כל הארץ "
    },
    {
        "bookchapter": "ישעיהו",
        "chapter": "ז",
        "versechapter": "כה",
        "bookseder": "ישעיהו",
        "seder": "ג",
        "verseseder": "לו",
        "versenikud": "וְכֹ֣ל הֶהָרִ֗ים אֲשֶׁ֤ר בַּמַּעְדֵּר֙ יֵעָ֣דֵר֔וּן לֹֽא־ תָב֣וֹא שָׁ֔מָּה יִרְאַ֖ת שָׁמִ֣יר וָשָׁ֑יִת וְהָיָה֙ לְמִשְׁלַ֣ח שׁ֔וֹר וּלְמִרְמַ֖ס שֶֽׂה׃ ",
        "versenonikud": "וכל ההרים אשר במעדר יעדרון לא תבוא שמה יראת שמיר ושית והיה למשלח שור ולמרמס שה "
    },
    {
        "bookchapter": "ישעיהו",
        "chapter": "ח",
        "versechapter": "א",
        "bookseder": "ישעיהו",
        "seder": "ג",
        "verseseder": "לז",
        "versenikud": "וַיֹּ֤אמֶר יְהוָה֙ אֵלַ֔י קַח־ לְךָ֖ גִּלָּי֣וֹן גָּד֑וֹל וּכְתֹ֤ב עָלָיו֙ בְּחֶ֣רֶט אֱנ֔וֹשׁ לְמַהֵ֥ר שָׁלָ֖ל חָ֥שׁ בַּֽז׃ ",
        "versenonikud": "ויאמר יהוה אלי קח לך גליון גדול וכתב עליו בחרט אנוש למהר שלל חש בז "
    },
    {
        "bookchapter": "ישעיהו",
        "chapter": "ח",
        "versechapter": "ב",
        "bookseder": "ישעיהו",
        "seder": "ג",
        "verseseder": "לח",
        "versenikud": "וְאָעִ֣ידָה לִּ֔י עֵדִ֖ים נֶאֱמָנִ֑ים אֵ֚ת אוּרִיָּ֣ה הַכֹּהֵ֔ן וְאֶת־ זְכַרְיָ֖הוּ בֶּ֥ן יְבֶרֶכְיָֽהוּ׃ ",
        "versenonikud": "ואעידה לי עדים נאמנים את אוריה הכהן ואת זכריהו בן יברכיהו "
    },
    {
        "bookchapter": "ישעיהו",
        "chapter": "ח",
        "versechapter": "ג",
        "bookseder": "ישעיהו",
        "seder": "ג",
        "verseseder": "לט",
        "versenikud": "וָאֶקְרַב֙ אֶל־ הַנְּבִיאָ֔ה וַתַּ֖הַר וַתֵּ֣לֶד בֵּ֑ן וַיֹּ֤אמֶר יְהוָה֙ אֵלַ֔י קְרָ֣א שְׁמ֔וֹ מַהֵ֥ר שָׁלָ֖ל חָ֥שׁ בַּֽז׃ ",
        "versenonikud": "ואקרב אל הנביאה ותהר ותלד בן ויאמר יהוה אלי קרא שמו מהר שלל חש בז "
    },
    {
        "bookchapter": "ישעיהו",
        "chapter": "ח",
        "versechapter": "ד",
        "bookseder": "ישעיהו",
        "seder": "ג",
        "verseseder": "מ",
        "versenikud": "כִּ֗י בְּטֶ֙רֶם֙ יֵדַ֣ע הַנַּ֔עַר קְרֹ֖א אָבִ֣י וְאִמִּ֑י יִשָּׂ֣א ׀ אֶת־ חֵ֣יל דַּמֶּ֗שֶׂק וְאֵת֙ שְׁלַ֣ל שֹׁמְר֔וֹן לִפְנֵ֖י מֶ֥לֶךְ אַשּֽׁוּר׃ ",
        "versenonikud": "כי בטרם ידע הנער קרא אבי ואמי ישא  את חיל דמשק ואת שלל שמרון לפני מלך אשור "
    },
    {
        "bookchapter": "ישעיהו",
        "chapter": "ח",
        "versechapter": "ה",
        "bookseder": "ישעיהו",
        "seder": "ג",
        "verseseder": "מא",
        "versenikud": "וַיֹּ֣סֶף יְהוָ֔ה דַּבֵּ֥ר אֵלַ֛י ע֖וֹד לֵאמֹֽר׃ ",
        "versenonikud": "ויסף יהוה דבר אלי עוד לאמר "
    },
    {
        "bookchapter": "ישעיהו",
        "chapter": "ח",
        "versechapter": "ו",
        "bookseder": "ישעיהו",
        "seder": "ג",
        "verseseder": "מב",
        "versenikud": "יַ֗עַן כִּ֤י מָאַס֙ הָעָ֣ם הַזֶּ֔ה אֵ֚ת מֵ֣י הַשִּׁלֹ֔חַ הַהֹלְכִ֖ים לְאַ֑ט וּמְשׂ֥וֹשׂ אֶת־ רְצִ֖ין וּבֶן־ רְמַלְיָֽהוּ׃ ",
        "versenonikud": "יען כי מאס העם הזה את מי השלח ההלכים לאט ומשוש את רצין ובן רמליהו "
    },
    {
        "bookchapter": "ישעיהו",
        "chapter": "ח",
        "versechapter": "ז",
        "bookseder": "ישעיהו",
        "seder": "ג",
        "verseseder": "מג",
        "versenikud": "וְלָכֵ֡ן הִנֵּ֣ה אֲדֹנָי֩ מַעֲלֶ֨ה עֲלֵיהֶ֜ם אֶת־ מֵ֣י הַנָּהָ֗ר הָעֲצוּמִים֙ וְהָ֣רַבִּ֔ים אֶת־ מֶ֥לֶךְ אַשּׁ֖וּר וְאֶת־ כָּל־ כְּבוֹד֑וֹ וְעָלָה֙ עַל־ כָּל־ אֲפִיקָ֔יו וְהָלַ֖ךְ עַל־ כָּל־ גְּדוֹתָֽיו׃ ",
        "versenonikud": "ולכן הנה אדני מעלה עליהם את מי הנהר העצומים והרבים את מלך אשור ואת כל כבודו ועלה על כל אפיקיו והלך על כל גדותיו "
    },
    {
        "bookchapter": "ישעיהו",
        "chapter": "ח",
        "versechapter": "ח",
        "bookseder": "ישעיהו",
        "seder": "ג",
        "verseseder": "מד",
        "versenikud": "וְחָלַ֤ף בִּֽיהוּדָה֙ שָׁטַ֣ף וְעָבַ֔ר עַד־ צַוָּ֖אר יַגִּ֑יעַ וְהָיָה֙ מֻטּ֣וֹת כְּנָפָ֔יו מְלֹ֥א רֹֽחַב־ אַרְצְךָ֖ עִמָּ֥נוּ אֵֽל׃ ",
        "versenonikud": "וחלף ביהודה שטף ועבר עד צואר יגיע והיה מטות כנפיו מלא רחב ארצך עמנו אל "
    },
    {
        "bookchapter": "ישעיהו",
        "chapter": "ח",
        "versechapter": "ט",
        "bookseder": "ישעיהו",
        "seder": "ג",
        "verseseder": "מה",
        "versenikud": "רֹ֤עוּ עַמִּים֙ וָחֹ֔תּוּ וְהַֽאֲזִ֔ינוּ כֹּ֖ל מֶרְחַקֵּי־ אָ֑רֶץ הִתְאַזְּר֣וּ וָחֹ֔תּוּ הִֽתְאַזְּר֖וּ וָחֹֽתּוּ׃ ",
        "versenonikud": "רעו עמים וחתו והאזינו כל מרחקי ארץ התאזרו וחתו התאזרו וחתו "
    },
    {
        "bookchapter": "ישעיהו",
        "chapter": "ח",
        "versechapter": "י",
        "bookseder": "ישעיהו",
        "seder": "ג",
        "verseseder": "מו",
        "versenikud": "עֻ֥צוּ עֵצָ֖ה וְתֻפָ֑ר דַּבְּר֤וּ דָבָר֙ וְלֹ֣א יָק֔וּם כִּ֥י עִמָּ֖נוּ אֵֽל׃ ",
        "versenonikud": "עצו עצה ותפר דברו דבר ולא יקום כי עמנו אל "
    },
    {
        "bookchapter": "ישעיהו",
        "chapter": "ח",
        "versechapter": "יא",
        "bookseder": "ישעיהו",
        "seder": "ג",
        "verseseder": "מז",
        "versenikud": "כִּי֩ כֹ֨ה אָמַ֧ר יְהוָ֛ה אֵלַ֖י כְּחֶזְקַ֣ת הַיָּ֑ד וְיִסְּרֵ֕נִי מִלֶּ֛כֶת בְּדֶ֥רֶךְ הָֽעָם־ הַזֶּ֖ה לֵאמֹֽר׃ ",
        "versenonikud": "כי כה אמר יהוה אלי כחזקת היד ויסרני מלכת בדרך העם הזה לאמר "
    },
    {
        "bookchapter": "ישעיהו",
        "chapter": "ח",
        "versechapter": "יב",
        "bookseder": "ישעיהו",
        "seder": "ג",
        "verseseder": "מח",
        "versenikud": "לֹא־ תֹאמְר֣וּן קֶ֔שֶׁר לְכֹ֧ל אֲשֶׁר־ יֹאמַ֛ר הָעָ֥ם הַזֶּ֖ה קָ֑שֶׁר וְאֶת־ מוֹרָא֥וֹ לֹֽא־ תִֽירְא֖וּ וְלֹ֥א תַעֲרִֽיצוּ׃ ",
        "versenonikud": "לא תאמרון קשר לכל אשר יאמר העם הזה קשר ואת מוראו לא תיראו ולא תעריצו "
    },
    {
        "bookchapter": "ישעיהו",
        "chapter": "ח",
        "versechapter": "יג",
        "bookseder": "ישעיהו",
        "seder": "ג",
        "verseseder": "מט",
        "versenikud": "אֶת־ יְהוָ֥ה צְבָא֖וֹת אֹת֣וֹ תַקְדִּ֑ישׁוּ וְה֥וּא מוֹרַאֲכֶ֖ם וְה֥וּא מַֽעֲרִֽצְכֶֽם׃ ",
        "versenonikud": "את יהוה צבאות אתו תקדישו והוא מוראכם והוא מערצכם "
    },
    {
        "bookchapter": "ישעיהו",
        "chapter": "ח",
        "versechapter": "יד",
        "bookseder": "ישעיהו",
        "seder": "ג",
        "verseseder": "נ",
        "versenikud": "וְהָיָ֖ה לְמִקְדָּ֑שׁ וּלְאֶ֣בֶן נֶ֠גֶף וּלְצ֨וּר מִכְשׁ֜וֹל לִשְׁנֵ֨י בָתֵּ֤י יִשְׂרָאֵל֙ לְפַ֣ח וּלְמוֹקֵ֔שׁ לְיוֹשֵׁ֖ב יְרוּשָׁלִָֽם׃ ",
        "versenonikud": "והיה למקדש ולאבן נגף ולצור מכשול לשני בתי ישראל לפח ולמוקש ליושב ירושלם "
    },
    {
        "bookchapter": "ישעיהו",
        "chapter": "ח",
        "versechapter": "טו",
        "bookseder": "ישעיהו",
        "seder": "ג",
        "verseseder": "נא",
        "versenikud": "וְכָ֥שְׁלוּ בָ֖ם רַבִּ֑ים וְנָפְל֣וּ וְנִשְׁבָּ֔רוּ וְנוֹקְשׁ֖וּ וְנִלְכָּֽדוּ׃ ",
        "versenonikud": "וכשלו בם רבים ונפלו ונשברו ונוקשו ונלכדו "
    },
    {
        "bookchapter": "ישעיהו",
        "chapter": "ח",
        "versechapter": "טז",
        "bookseder": "ישעיהו",
        "seder": "ג",
        "verseseder": "נב",
        "versenikud": "צ֖וֹר תְּעוּדָ֑ה חֲת֥וֹם תּוֹרָ֖ה בְּלִמֻּדָֽי׃ ",
        "versenonikud": "צור תעודה חתום תורה בלמדי "
    },
    {
        "bookchapter": "ישעיהו",
        "chapter": "ח",
        "versechapter": "יז",
        "bookseder": "ישעיהו",
        "seder": "ג",
        "verseseder": "נג",
        "versenikud": "וְחִכִּ֙יתִי֙ לַיהוָ֔ה הַמַּסְתִּ֥יר פָּנָ֖יו מִבֵּ֣ית יַעֲקֹ֑ב וְקִוֵּ֖יתִֽי־ לֽוֹ׃ ",
        "versenonikud": "וחכיתי ליהוה המסתיר פניו מבית יעקב וקויתי לו "
    },
    {
        "bookchapter": "ישעיהו",
        "chapter": "ח",
        "versechapter": "יח",
        "bookseder": "ישעיהו",
        "seder": "ג",
        "verseseder": "נד",
        "versenikud": "הִנֵּ֣ה אָנֹכִ֗י וְהַיְלָדִים֙ אֲשֶׁ֣ר נָֽתַן־ לִ֣י יְהוָ֔ה לְאֹת֥וֹת וּלְמוֹפְתִ֖ים בְּיִשְׂרָאֵ֑ל מֵעִם֙ יְהוָ֣ה צְבָא֔וֹת הַשֹּׁכֵ֖ן בְּהַ֥ר צִיּֽוֹן׃ ",
        "versenonikud": "הנה אנכי והילדים אשר נתן לי יהוה לאתות ולמופתים בישראל מעם יהוה צבאות השכן בהר ציון "
    },
    {
        "bookchapter": "ישעיהו",
        "chapter": "ח",
        "versechapter": "יט",
        "bookseder": "ישעיהו",
        "seder": "ג",
        "verseseder": "נה",
        "versenikud": "וְכִֽי־ יֹאמְר֣וּ אֲלֵיכֶ֗ם דִּרְשׁ֤וּ אֶל־ הָאֹבוֹת֙ וְאֶל־ הַיִּדְּעֹנִ֔ים הַֽמְצַפְצְפִ֖ים וְהַמַּהְגִּ֑ים הֲלוֹא־ עַם֙ אֶל־ אֱלֹהָ֣יו יִדְרֹ֔שׁ בְּעַ֥ד הַחַיִּ֖ים אֶל־ הַמֵּתִֽים׃ ",
        "versenonikud": "וכי יאמרו אליכם דרשו אל האבות ואל הידענים המצפצפים והמהגים הלוא עם אל אלהיו ידרש בעד החיים אל המתים "
    },
    {
        "bookchapter": "ישעיהו",
        "chapter": "ח",
        "versechapter": "כ",
        "bookseder": "ישעיהו",
        "seder": "ג",
        "verseseder": "נו",
        "versenikud": "לְתוֹרָ֖ה וְלִתְעוּדָ֑ה אִם־ לֹ֤א יֹֽאמְרוּ֙ כַּדָּבָ֣ר הַזֶּ֔ה אֲשֶׁ֥ר אֵֽין־ ל֖וֹ שָֽׁחַר׃ ",
        "versenonikud": "לתורה ולתעודה אם לא יאמרו כדבר הזה אשר אין לו שחר "
    },
    {
        "bookchapter": "ישעיהו",
        "chapter": "ח",
        "versechapter": "כא",
        "bookseder": "ישעיהו",
        "seder": "ג",
        "verseseder": "נז",
        "versenikud": "וְעָ֥בַר בָּ֖הּ נִקְשֶׁ֣ה וְרָעֵ֑ב וְהָיָ֨ה כִֽי־ יִרְעַ֜ב וְהִתְקַצַּ֗ף וְקִלֵּ֧ל בְּמַלְכּ֛וֹ וּבֵאלֹהָ֖יו וּפָנָ֥ה לְמָֽעְלָה׃ ",
        "versenonikud": "ועבר בה נקשה ורעב והיה כי ירעב והתקצף וקלל במלכו ובאלהיו ופנה למעלה "
    },
    {
        "bookchapter": "ישעיהו",
        "chapter": "ח",
        "versechapter": "כב",
        "bookseder": "ישעיהו",
        "seder": "ג",
        "verseseder": "נח",
        "versenikud": "וְאֶל־ אֶ֖רֶץ יַבִּ֑יט וְהִנֵּ֨ה צָרָ֤ה וַחֲשֵׁכָה֙ מְע֣וּף צוּקָ֔ה וַאֲפֵלָ֖ה מְנֻדָּֽח׃ ",
        "versenonikud": "ואל ארץ יביט והנה צרה וחשכה מעוף צוקה ואפלה מנדח "
    },
    {
        "bookchapter": "ישעיהו",
        "chapter": "ח",
        "versechapter": "כג",
        "bookseder": "ישעיהו",
        "seder": "ג",
        "verseseder": "נט",
        "versenikud": "כִּ֣י לֹ֣א מוּעָף֮ לַאֲשֶׁ֣ר מוּצָ֣ק לָהּ֒ כָּעֵ֣ת הָרִאשׁ֗וֹן הֵקַ֞ל אַ֤רְצָה זְבֻלוּן֙ וְאַ֣רְצָה נַפְתָּלִ֔י וְהָאַחֲר֖וֹן הִכְבִּ֑יד דֶּ֤רֶךְ הַיָּם֙ עֵ֣בֶר הַיַּרְדֵּ֔ן גְּלִ֖יל הַגּוֹיִֽם׃ ",
        "versenonikud": "כי לא מועף לאשר מוצק לה כעת הראשון הקל ארצה זבלון וארצה נפתלי והאחרון הכביד דרך הים עבר הירדן גליל הגוים "
    },
    {
        "bookchapter": "ישעיהו",
        "chapter": "ט",
        "versechapter": "א",
        "bookseder": "ישעיהו",
        "seder": "ג",
        "verseseder": "ס",
        "versenikud": "הָעָם֙ הַהֹלְכִ֣ים בַּחֹ֔שֶׁךְ רָא֖וּ א֣וֹר גָּד֑וֹל יֹשְׁבֵי֙ בְּאֶ֣רֶץ צַלְמָ֔וֶת א֖וֹר נָגַ֥הּ עֲלֵיהֶֽם׃ ",
        "versenonikud": "העם ההלכים בחשך ראו אור גדול ישבי בארץ צלמות אור נגה עליהם "
    },
    {
        "bookchapter": "ישעיהו",
        "chapter": "ט",
        "versechapter": "ב",
        "bookseder": "ישעיהו",
        "seder": "ג",
        "verseseder": "סא",
        "versenikud": "הִרְבִּ֣יתָ הַגּ֔וֹי לא ל֖וֹ הִגְדַּ֣לְתָּ הַשִּׂמְחָ֑ה שָׂמְח֤וּ לְפָנֶ֙יךָ֙ כְּשִׂמְחַ֣ת בַּקָּצִ֔יר כַּאֲשֶׁ֥ר יָגִ֖ילוּ בְּחַלְּקָ֥ם שָׁלָֽל׃ ",
        "versenonikud": "הרבית הגוי לא לו הגדלת השמחה שמחו לפניך כשמחת בקציר כאשר יגילו בחלקם שלל "
    },
    {
        "bookchapter": "ישעיהו",
        "chapter": "ט",
        "versechapter": "ג",
        "bookseder": "ישעיהו",
        "seder": "ג",
        "verseseder": "סב",
        "versenikud": "כִּ֣י ׀ אֶת־ עֹ֣ל סֻבֳּל֗וֹ וְאֵת֙ מַטֵּ֣ה שִׁכְמ֔וֹ שֵׁ֖בֶט הַנֹּגֵ֣שׂ בּ֑וֹ הַחִתֹּ֖תָ כְּי֥וֹם מִדְיָֽן׃ ",
        "versenonikud": "כי  את על סבלו ואת מטה שכמו שבט הנגש בו החתת כיום מדין "
    },
    {
        "bookchapter": "ישעיהו",
        "chapter": "ט",
        "versechapter": "ד",
        "bookseder": "ישעיהו",
        "seder": "ג",
        "verseseder": "סג",
        "versenikud": "כִּ֤י כָל־ סְאוֹן֙ סֹאֵ֣ן בְּרַ֔עַשׁ וְשִׂמְלָ֖ה מְגוֹלָלָ֣ה בְדָמִ֑ים וְהָיְתָ֥ה לִשְׂרֵפָ֖ה מַאֲכֹ֥לֶת אֵֽשׁ׃ ",
        "versenonikud": "כי כל סאון סאן ברעש ושמלה מגוללה בדמים והיתה לשרפה מאכלת אש "
    },
    {
        "bookchapter": "ישעיהו",
        "chapter": "ט",
        "versechapter": "ה",
        "bookseder": "ישעיהו",
        "seder": "ג",
        "verseseder": "סד",
        "versenikud": "כִּי־ יֶ֣לֶד יֻלַּד־ לָ֗נוּ בֵּ֚ן נִתַּן־ לָ֔נוּ וַתְּהִ֥י הַמִּשְׂרָ֖ה עַל־ שִׁכְמ֑וֹ וַיִּקְרָ֨א שְׁמ֜וֹ פֶּ֠לֶא יוֹעֵץ֙ אֵ֣ל גִּבּ֔וֹר אֲבִיעַ֖ד שַׂר־ שָׁלֽוֹם׃ ",
        "versenonikud": "כי ילד ילד לנו בן נתן לנו ותהי המשרה על שכמו ויקרא שמו פלא יועץ אל גבור אביעד שר שלום "
    }
]