[
    {
        "bookchapter": "בראשית",
        "chapter": "כח",
        "versechapter": "א",
        "bookseder": "בראשית",
        "seder": "כה",
        "verseseder": "כ",
        "parasha": "תולדות",
        "versenikud": "וַיִּקְרָ֥א יִצְחָ֛ק אֶֽל־ יַעֲקֹ֖ב וַיְבָ֣רֶךְ אֹת֑וֹ וַיְצַוֵּ֙הוּ֙ וַיֹּ֣אמֶר ל֔וֹ לֹֽא־ תִקַּ֥ח אִשָּׁ֖ה מִבְּנ֥וֹת כְּנָֽעַן׃ ",
        "versenonikud": "ויקרא יצחק אל יעקב ויברך אתו ויצוהו ויאמר לו לא תקח אשה מבנות כנען "
    },
    {
        "bookchapter": "בראשית",
        "chapter": "כח",
        "versechapter": "ב",
        "bookseder": "בראשית",
        "seder": "כה",
        "verseseder": "כא",
        "parasha": "תולדות",
        "versenikud": "ק֥וּם לֵךְ֙ פַּדֶּ֣נָֽה אֲרָ֔ם בֵּ֥יתָה בְתוּאֵ֖ל אֲבִ֣י אִמֶּ֑ךָ וְקַח־ לְךָ֤ מִשָּׁם֙ אִשָּׁ֔ה מִבְּנ֥וֹת לָבָ֖ן אֲחִ֥י אִמֶּֽךָ׃ ",
        "versenonikud": "קום לך פדנה ארם ביתה בתואל אבי אמך וקח לך משם אשה מבנות לבן אחי אמך "
    },
    {
        "bookchapter": "בראשית",
        "chapter": "כח",
        "versechapter": "ג",
        "bookseder": "בראשית",
        "seder": "כה",
        "verseseder": "כב",
        "parasha": "תולדות",
        "versenikud": "וְאֵ֤ל שַׁדַּי֙ יְבָרֵ֣ךְ אֹֽתְךָ֔ וְיַפְרְךָ֖ וְיַרְבֶּ֑ךָ וְהָיִ֖יתָ לִקְהַ֥ל עַמִּֽים׃ ",
        "versenonikud": "ואל שדי יברך אתך ויפרך וירבך והיית לקהל עמים "
    },
    {
        "bookchapter": "בראשית",
        "chapter": "כח",
        "versechapter": "ד",
        "bookseder": "בראשית",
        "seder": "כה",
        "verseseder": "כג",
        "parasha": "תולדות",
        "versenikud": "וְיִֽתֶּן־ לְךָ֙ אֶת־ בִּרְכַּ֣ת אַבְרָהָ֔ם לְךָ֖ וּלְזַרְעֲךָ֣ אִתָּ֑ךְ לְרִשְׁתְּךָ֙ אֶת־ אֶ֣רֶץ מְגֻרֶ֔יךָ אֲשֶׁר־ נָתַ֥ן אֱלֹהִ֖ים לְאַבְרָהָֽם׃ ",
        "versenonikud": "ויתן לך את ברכת אברהם לך ולזרעך אתך לרשתך את ארץ מגריך אשר נתן אלהים לאברהם "
    },
    {
        "bookchapter": "בראשית",
        "chapter": "כח",
        "versechapter": "ה",
        "bookseder": "בראשית",
        "seder": "כה",
        "verseseder": "כד",
        "parasha": "תולדות",
        "versenikud": "וַיִּשְׁלַ֤ח יִצְחָק֙ אֶֽת־ יַעֲקֹ֔ב וַיֵּ֖לֶךְ פַּדֶּ֣נָֽה אֲרָ֑ם אֶל־ לָבָ֤ן בֶּן־ בְּתוּאֵל֙ הָֽאֲרַמִּ֔י אֲחִ֣י רִבְקָ֔ה אֵ֥ם יַעֲקֹ֖ב וְעֵשָֽׂו׃ ",
        "versenonikud": "וישלח יצחק את יעקב וילך פדנה ארם אל לבן בן בתואל הארמי אחי רבקה אם יעקב ועשו "
    },
    {
        "bookchapter": "בראשית",
        "chapter": "כח",
        "versechapter": "ו",
        "bookseder": "בראשית",
        "seder": "כה",
        "verseseder": "כה",
        "parasha": "תולדות",
        "versenikud": "וַיַּ֣רְא עֵשָׂ֗ו כִּֽי־ בֵרַ֣ךְ יִצְחָק֮ אֶֽת־ יַעֲקֹב֒ וְשִׁלַּ֤ח אֹתוֹ֙ פַּדֶּ֣נָֽה אֲרָ֔ם לָקַֽחַת־ ל֥וֹ מִשָּׁ֖ם אִשָּׁ֑ה בְּבָרֲכ֣וֹ אֹת֔וֹ וַיְצַ֤ו עָלָיו֙ לֵאמֹ֔ר לֹֽא־ תִקַּ֥ח אִשָּׁ֖ה מִבְּנ֥וֹת כְּנָֽעַן׃ ",
        "versenonikud": "וירא עשו כי ברך יצחק את יעקב ושלח אתו פדנה ארם לקחת לו משם אשה בברכו אתו ויצו עליו לאמר לא תקח אשה מבנות כנען "
    },
    {
        "bookchapter": "בראשית",
        "chapter": "כח",
        "versechapter": "ז",
        "bookseder": "בראשית",
        "seder": "כה",
        "verseseder": "כו",
        "parasha": "תולדות",
        "versenikud": "וַיִּשְׁמַ֣ע יַעֲקֹ֔ב אֶל־ אָבִ֖יו וְאֶל־ אִמּ֑וֹ וַיֵּ֖לֶךְ פַּדֶּ֥נָֽה אֲרָֽם׃ ",
        "versenonikud": "וישמע יעקב אל אביו ואל אמו וילך פדנה ארם "
    },
    {
        "bookchapter": "בראשית",
        "chapter": "כח",
        "versechapter": "ח",
        "bookseder": "בראשית",
        "seder": "כה",
        "verseseder": "כז",
        "parasha": "תולדות",
        "versenikud": "וַיַּ֣רְא עֵשָׂ֔ו כִּ֥י רָע֖וֹת בְּנ֣וֹת כְּנָ֑עַן בְּעֵינֵ֖י יִצְחָ֥ק אָבִֽיו׃ ",
        "versenonikud": "וירא עשו כי רעות בנות כנען בעיני יצחק אביו "
    },
    {
        "bookchapter": "בראשית",
        "chapter": "כח",
        "versechapter": "ט",
        "bookseder": "בראשית",
        "seder": "כה",
        "verseseder": "כח",
        "parasha": "תולדות",
        "versenikud": "וַיֵּ֥לֶךְ עֵשָׂ֖ו אֶל־ יִשְׁמָעֵ֑אל וַיִּקַּ֡ח אֶֽת־ מָחֲלַ֣ת ׀ בַּת־ יִשְׁמָעֵ֨אל בֶּן־ אַבְרָהָ֜ם אֲח֧וֹת נְבָי֛וֹת עַל־ נָשָׁ֖יו ל֥וֹ לְאִשָּֽׁה׃ {ס}",
        "versenonikud": "וילך עשו אל ישמעאל ויקח את מחלת  בת ישמעאל בן אברהם אחות נביות על נשיו לו לאשה "
    },
    {
        "bookchapter": "בראשית",
        "chapter": "כח",
        "versechapter": "י",
        "bookseder": "בראשית",
        "seder": "כו",
        "verseseder": "א",
        "parasha": "ויצא",
        "versenikud": "וַיֵּצֵ֥א יַעֲקֹ֖ב מִבְּאֵ֣ר שָׁ֑בַע וַיֵּ֖לֶךְ חָרָֽנָה׃ ",
        "versenonikud": "ויצא יעקב מבאר שבע וילך חרנה "
    },
    {
        "bookchapter": "בראשית",
        "chapter": "כח",
        "versechapter": "יא",
        "bookseder": "בראשית",
        "seder": "כו",
        "verseseder": "ב",
        "parasha": "ויצא",
        "versenikud": "וַיִּפְגַּ֨ע בַּמָּק֜וֹם וַיָּ֤לֶן שָׁם֙ כִּי־ בָ֣א הַשֶּׁ֔מֶשׁ וַיִּקַּח֙ מֵאַבְנֵ֣י הַמָּק֔וֹם וַיָּ֖שֶׂם מְרַֽאֲשֹׁתָ֑יו וַיִּשְׁכַּ֖ב בַּמָּק֥וֹם הַהֽוּא׃ ",
        "versenonikud": "ויפגע במקום וילן שם כי בא השמש ויקח מאבני המקום וישם מראשתיו וישכב במקום ההוא "
    },
    {
        "bookchapter": "בראשית",
        "chapter": "כח",
        "versechapter": "יב",
        "bookseder": "בראשית",
        "seder": "כו",
        "verseseder": "ג",
        "parasha": "ויצא",
        "versenikud": "וַֽיַּחֲלֹ֗ם וְהִנֵּ֤ה סֻלָּם֙ מֻצָּ֣ב אַ֔רְצָה וְרֹאשׁ֖וֹ מַגִּ֣יעַ הַשָּׁמָ֑יְמָה וְהִנֵּה֙ מַלְאֲכֵ֣י אֱלֹהִ֔ים עֹלִ֥ים וְיֹרְדִ֖ים בּֽוֹ׃ ",
        "versenonikud": "ויחלם והנה סלם מצב ארצה וראשו מגיע השמימה והנה מלאכי אלהים עלים וירדים בו "
    },
    {
        "bookchapter": "בראשית",
        "chapter": "כח",
        "versechapter": "יג",
        "bookseder": "בראשית",
        "seder": "כו",
        "verseseder": "ד",
        "parasha": "ויצא",
        "versenikud": "וְהִנֵּ֨ה יְהוָ֜ה נִצָּ֣ב עָלָיו֮ וַיֹּאמַר֒ אֲנִ֣י יְהוָ֗ה אֱלֹהֵי֙ אַבְרָהָ֣ם אָבִ֔יךָ וֵאלֹהֵ֖י יִצְחָ֑ק הָאָ֗רֶץ אֲשֶׁ֤ר אַתָּה֙ שֹׁכֵ֣ב עָלֶ֔יהָ לְךָ֥ אֶתְּנֶ֖נָּה וּלְזַרְעֶֽךָ׃ ",
        "versenonikud": "והנה יהוה נצב עליו ויאמר אני יהוה אלהי אברהם אביך ואלהי יצחק הארץ אשר אתה שכב עליה לך אתננה ולזרעך "
    },
    {
        "bookchapter": "בראשית",
        "chapter": "כח",
        "versechapter": "יד",
        "bookseder": "בראשית",
        "seder": "כו",
        "verseseder": "ה",
        "parasha": "ויצא",
        "versenikud": "וְהָיָ֤ה זַרְעֲךָ֙ כַּעֲפַ֣ר הָאָ֔רֶץ וּפָרַצְתָּ֛ יָ֥מָּה וָקֵ֖דְמָה וְצָפֹ֣נָה וָנֶ֑גְבָּה וְנִבְרֲכ֥וּ בְךָ֛ כָּל־ מִשְׁפְּחֹ֥ת הָאֲדָמָ֖ה וּבְזַרְעֶֽךָ׃ ",
        "versenonikud": "והיה זרעך כעפר הארץ ופרצת ימה וקדמה וצפנה ונגבה ונברכו בך כל משפחת האדמה ובזרעך "
    },
    {
        "bookchapter": "בראשית",
        "chapter": "כח",
        "versechapter": "טו",
        "bookseder": "בראשית",
        "seder": "כו",
        "verseseder": "ו",
        "parasha": "ויצא",
        "versenikud": "וְהִנֵּ֨ה אָנֹכִ֜י עִמָּ֗ךְ וּשְׁמַרְתִּ֙יךָ֙ בְּכֹ֣ל אֲשֶׁר־ תֵּלֵ֔ךְ וַהֲשִׁ֣בֹתִ֔יךָ אֶל־ הָאֲדָמָ֖ה הַזֹּ֑את כִּ֚י לֹ֣א אֶֽעֱזָבְךָ֔ עַ֚ד אֲשֶׁ֣ר אִם־ עָשִׂ֔יתִי אֵ֥ת אֲשֶׁר־ דִּבַּ֖רְתִּי לָֽךְ׃ ",
        "versenonikud": "והנה אנכי עמך ושמרתיך בכל אשר תלך והשבתיך אל האדמה הזאת כי לא אעזבך עד אשר אם עשיתי את אשר דברתי לך "
    },
    {
        "bookchapter": "בראשית",
        "chapter": "כח",
        "versechapter": "טז",
        "bookseder": "בראשית",
        "seder": "כו",
        "verseseder": "ז",
        "parasha": "ויצא",
        "versenikud": "וַיִּיקַ֣ץ יַעֲקֹב֮ מִשְּׁנָתוֹ֒ וַיֹּ֕אמֶר אָכֵן֙ יֵ֣שׁ יְהוָ֔ה בַּמָּק֖וֹם הַזֶּ֑ה וְאָנֹכִ֖י לֹ֥א יָדָֽעְתִּי׃ ",
        "versenonikud": "וייקץ יעקב משנתו ויאמר אכן יש יהוה במקום הזה ואנכי לא ידעתי "
    },
    {
        "bookchapter": "בראשית",
        "chapter": "כח",
        "versechapter": "יז",
        "bookseder": "בראשית",
        "seder": "כו",
        "verseseder": "ח",
        "parasha": "ויצא",
        "versenikud": "וַיִּירָא֙ וַיֹּאמַ֔ר מַה־ נּוֹרָ֖א הַמָּק֣וֹם הַזֶּ֑ה אֵ֣ין זֶ֗ה כִּ֚י אִם־ בֵּ֣ית אֱלֹהִ֔ים וְזֶ֖ה שַׁ֥עַר הַשָּׁמָֽיִם׃ ",
        "versenonikud": "ויירא ויאמר מה נורא המקום הזה אין זה כי אם בית אלהים וזה שער השמים "
    },
    {
        "bookchapter": "בראשית",
        "chapter": "כח",
        "versechapter": "יח",
        "bookseder": "בראשית",
        "seder": "כו",
        "verseseder": "ט",
        "parasha": "ויצא",
        "versenikud": "וַיַּשְׁכֵּ֨ם יַעֲקֹ֜ב בַּבֹּ֗קֶר וַיִּקַּ֤ח אֶת־ הָאֶ֙בֶן֙ אֲשֶׁר־ שָׂ֣ם מְרַֽאֲשֹׁתָ֔יו וַיָּ֥שֶׂם אֹתָ֖הּ מַצֵּבָ֑ה וַיִּצֹ֥ק שֶׁ֖מֶן עַל־ רֹאשָֽׁהּ׃ ",
        "versenonikud": "וישכם יעקב בבקר ויקח את האבן אשר שם מראשתיו וישם אתה מצבה ויצק שמן על ראשה "
    },
    {
        "bookchapter": "בראשית",
        "chapter": "כח",
        "versechapter": "יט",
        "bookseder": "בראשית",
        "seder": "כו",
        "verseseder": "י",
        "parasha": "ויצא",
        "versenikud": "וַיִּקְרָ֛א אֶת־ שֵֽׁם־ הַמָּק֥וֹם הַה֖וּא בֵּֽית־ אֵ֑ל וְאוּלָ֛ם ל֥וּז שֵׁם־ הָעִ֖יר לָרִאשֹׁנָֽה׃ ",
        "versenonikud": "ויקרא את שם המקום ההוא בית אל ואולם לוז שם העיר לראשנה "
    },
    {
        "bookchapter": "בראשית",
        "chapter": "כח",
        "versechapter": "כ",
        "bookseder": "בראשית",
        "seder": "כו",
        "verseseder": "יא",
        "parasha": "ויצא",
        "versenikud": "וַיִּדַּ֥ר יַעֲקֹ֖ב נֶ֣דֶר לֵאמֹ֑ר אִם־ יִהְיֶ֨ה אֱלֹהִ֜ים עִמָּדִ֗י וּשְׁמָרַ֙נִי֙ בַּדֶּ֤רֶךְ הַזֶּה֙ אֲשֶׁ֣ר אָנֹכִ֣י הוֹלֵ֔ךְ וְנָֽתַן־ לִ֥י לֶ֛חֶם לֶאֱכֹ֖ל וּבֶ֥גֶד לִלְבֹּֽשׁ׃ ",
        "versenonikud": "וידר יעקב נדר לאמר אם יהיה אלהים עמדי ושמרני בדרך הזה אשר אנכי הולך ונתן לי לחם לאכל ובגד ללבש "
    },
    {
        "bookchapter": "בראשית",
        "chapter": "כח",
        "versechapter": "כא",
        "bookseder": "בראשית",
        "seder": "כו",
        "verseseder": "יב",
        "parasha": "ויצא",
        "versenikud": "וְשַׁבְתִּ֥י בְשָׁל֖וֹם אֶל־ בֵּ֣ית אָבִ֑י וְהָיָ֧ה יְהוָ֛ה לִ֖י לֵאלֹהִֽים׃ ",
        "versenonikud": "ושבתי בשלום אל בית אבי והיה יהוה לי לאלהים "
    },
    {
        "bookchapter": "בראשית",
        "chapter": "כח",
        "versechapter": "כב",
        "bookseder": "בראשית",
        "seder": "כו",
        "verseseder": "יג",
        "parasha": "ויצא",
        "versenikud": "וְהָאֶ֣בֶן הַזֹּ֗את אֲשֶׁר־ שַׂ֙מְתִּי֙ מַצֵּבָ֔ה יִהְיֶ֖ה בֵּ֣ית אֱלֹהִ֑ים וְכֹל֙ אֲשֶׁ֣ר תִּתֶּן־ לִ֔י עַשֵּׂ֖ר אֲעַשְּׂרֶ֥נּוּ לָֽךְ׃ ",
        "versenonikud": "והאבן הזאת אשר שמתי מצבה יהיה בית אלהים וכל אשר תתן לי עשר אעשרנו לך "
    }
]