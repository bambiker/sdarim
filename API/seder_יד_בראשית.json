[
    {
        "bookchapter": "בראשית",
        "chapter": "יז",
        "versechapter": "א",
        "bookseder": "בראשית",
        "seder": "יד",
        "verseseder": "א",
        "parasha": "לך לך",
        "versenikud": "וַיְהִ֣י אַבְרָ֔ם בֶּן־ תִּשְׁעִ֥ים שָׁנָ֖ה וְתֵ֣שַׁע שָׁנִ֑ים וַיֵּרָ֨א יְהוָ֜ה אֶל־ אַבְרָ֗ם וַיֹּ֤אמֶר אֵלָיו֙ אֲנִי־ אֵ֣ל שַׁדַּ֔י הִתְהַלֵּ֥ךְ לְפָנַ֖י וֶהְיֵ֥ה תָמִֽים׃ ",
        "versenonikud": "ויהי אברם בן תשעים שנה ותשע שנים וירא יהוה אל אברם ויאמר אליו אני אל שדי התהלך לפני והיה תמים "
    },
    {
        "bookchapter": "בראשית",
        "chapter": "יז",
        "versechapter": "ב",
        "bookseder": "בראשית",
        "seder": "יד",
        "verseseder": "ב",
        "parasha": "לך לך",
        "versenikud": "וְאֶתְּנָ֥ה בְרִיתִ֖י בֵּינִ֣י וּבֵינֶ֑ךָ וְאַרְבֶּ֥ה אוֹתְךָ֖ בִּמְאֹ֥ד מְאֹֽד׃ ",
        "versenonikud": "ואתנה בריתי ביני ובינך וארבה אותך במאד מאד "
    },
    {
        "bookchapter": "בראשית",
        "chapter": "יז",
        "versechapter": "ג",
        "bookseder": "בראשית",
        "seder": "יד",
        "verseseder": "ג",
        "parasha": "לך לך",
        "versenikud": "וַיִּפֹּ֥ל אַבְרָ֖ם עַל־ פָּנָ֑יו וַיְדַבֵּ֥ר אִתּ֛וֹ אֱלֹהִ֖ים לֵאמֹֽר׃ ",
        "versenonikud": "ויפל אברם על פניו וידבר אתו אלהים לאמר "
    },
    {
        "bookchapter": "בראשית",
        "chapter": "יז",
        "versechapter": "ד",
        "bookseder": "בראשית",
        "seder": "יד",
        "verseseder": "ד",
        "parasha": "לך לך",
        "versenikud": "אֲנִ֕י הִנֵּ֥ה בְרִיתִ֖י אִתָּ֑ךְ וְהָיִ֕יתָ לְאַ֖ב הֲמ֥וֹן גּוֹיִֽם׃ ",
        "versenonikud": "אני הנה בריתי אתך והיית לאב המון גוים "
    },
    {
        "bookchapter": "בראשית",
        "chapter": "יז",
        "versechapter": "ה",
        "bookseder": "בראשית",
        "seder": "יד",
        "verseseder": "ה",
        "parasha": "לך לך",
        "versenikud": "וְלֹא־ יִקָּרֵ֥א ע֛וֹד אֶת־ שִׁמְךָ֖ אַבְרָ֑ם וְהָיָ֤ה שִׁמְךָ֙ אַבְרָהָ֔ם כִּ֛י אַב־ הֲמ֥וֹן גּוֹיִ֖ם נְתַתִּֽיךָ׃ ",
        "versenonikud": "ולא יקרא עוד את שמך אברם והיה שמך אברהם כי אב המון גוים נתתיך "
    },
    {
        "bookchapter": "בראשית",
        "chapter": "יז",
        "versechapter": "ו",
        "bookseder": "בראשית",
        "seder": "יד",
        "verseseder": "ו",
        "parasha": "לך לך",
        "versenikud": "וְהִפְרֵתִ֤י אֹֽתְךָ֙ בִּמְאֹ֣ד מְאֹ֔ד וּנְתַתִּ֖יךָ לְגוֹיִ֑ם וּמְלָכִ֖ים מִמְּךָ֥ יֵצֵֽאוּ׃ ",
        "versenonikud": "והפרתי אתך במאד מאד ונתתיך לגוים ומלכים ממך יצאו "
    },
    {
        "bookchapter": "בראשית",
        "chapter": "יז",
        "versechapter": "ז",
        "bookseder": "בראשית",
        "seder": "יד",
        "verseseder": "ז",
        "parasha": "לך לך",
        "versenikud": "וַהֲקִמֹתִ֨י אֶת־ בְּרִיתִ֜י בֵּינִ֣י וּבֵינֶ֗ךָ וּבֵ֨ין זַרְעֲךָ֧ אַחֲרֶ֛יךָ לְדֹרֹתָ֖ם לִבְרִ֣ית עוֹלָ֑ם לִהְי֤וֹת לְךָ֙ לֵֽאלֹהִ֔ים וּֽלְזַרְעֲךָ֖ אַחֲרֶֽיךָ׃ ",
        "versenonikud": "והקמתי את בריתי ביני ובינך ובין זרעך אחריך לדרתם לברית עולם להיות לך לאלהים ולזרעך אחריך "
    },
    {
        "bookchapter": "בראשית",
        "chapter": "יז",
        "versechapter": "ח",
        "bookseder": "בראשית",
        "seder": "יד",
        "verseseder": "ח",
        "parasha": "לך לך",
        "versenikud": "וְנָתַתִּ֣י לְ֠ךָ וּלְזַרְעֲךָ֨ אַחֲרֶ֜יךָ אֵ֣ת ׀ אֶ֣רֶץ מְגֻרֶ֗יךָ אֵ֚ת כָּל־ אֶ֣רֶץ כְּנַ֔עַן לַאֲחֻזַּ֖ת עוֹלָ֑ם וְהָיִ֥יתִי לָהֶ֖ם לֵאלֹהִֽים׃ ",
        "versenonikud": "ונתתי לך ולזרעך אחריך את  ארץ מגריך את כל ארץ כנען לאחזת עולם והייתי להם לאלהים "
    },
    {
        "bookchapter": "בראשית",
        "chapter": "יז",
        "versechapter": "ט",
        "bookseder": "בראשית",
        "seder": "יד",
        "verseseder": "ט",
        "parasha": "לך לך",
        "versenikud": "וַיֹּ֤אמֶר אֱלֹהִים֙ אֶל־ אַבְרָהָ֔ם וְאַתָּ֖ה אֶת־ בְּרִיתִ֣י תִשְׁמֹ֑ר אַתָּ֛ה וְזַרְעֲךָ֥ אַֽחֲרֶ֖יךָ לְדֹרֹתָֽם׃ ",
        "versenonikud": "ויאמר אלהים אל אברהם ואתה את בריתי תשמר אתה וזרעך אחריך לדרתם "
    },
    {
        "bookchapter": "בראשית",
        "chapter": "יז",
        "versechapter": "י",
        "bookseder": "בראשית",
        "seder": "יד",
        "verseseder": "י",
        "parasha": "לך לך",
        "versenikud": "זֹ֣את בְּרִיתִ֞י אֲשֶׁ֣ר תִּשְׁמְר֗וּ בֵּינִי֙ וּבֵ֣ינֵיכֶ֔ם וּבֵ֥ין זַרְעֲךָ֖ אַחֲרֶ֑יךָ הִמּ֥וֹל לָכֶ֖ם כָּל־ זָכָֽר׃ ",
        "versenonikud": "זאת בריתי אשר תשמרו ביני וביניכם ובין זרעך אחריך המול לכם כל זכר "
    },
    {
        "bookchapter": "בראשית",
        "chapter": "יז",
        "versechapter": "יא",
        "bookseder": "בראשית",
        "seder": "יד",
        "verseseder": "יא",
        "parasha": "לך לך",
        "versenikud": "וּנְמַלְתֶּ֕ם אֵ֖ת בְּשַׂ֣ר עָרְלַתְכֶ֑ם וְהָיָה֙ לְא֣וֹת בְּרִ֔ית בֵּינִ֖י וּבֵינֵיכֶֽם׃ ",
        "versenonikud": "ונמלתם את בשר ערלתכם והיה לאות ברית ביני וביניכם "
    },
    {
        "bookchapter": "בראשית",
        "chapter": "יז",
        "versechapter": "יב",
        "bookseder": "בראשית",
        "seder": "יד",
        "verseseder": "יב",
        "parasha": "לך לך",
        "versenikud": "וּבֶן־ שְׁמֹנַ֣ת יָמִ֗ים יִמּ֥וֹל לָכֶ֛ם כָּל־ זָכָ֖ר לְדֹרֹתֵיכֶ֑ם יְלִ֣יד בָּ֔יִת וּמִקְנַת־ כֶּ֙סֶף֙ מִכֹּ֣ל בֶּן־ נֵכָ֔ר אֲשֶׁ֛ר לֹ֥א מִֽזַּרְעֲךָ֖ הֽוּא׃ ",
        "versenonikud": "ובן שמנת ימים ימול לכם כל זכר לדרתיכם יליד בית ומקנת כסף מכל בן נכר אשר לא מזרעך הוא "
    },
    {
        "bookchapter": "בראשית",
        "chapter": "יז",
        "versechapter": "יג",
        "bookseder": "בראשית",
        "seder": "יד",
        "verseseder": "יג",
        "parasha": "לך לך",
        "versenikud": "הִמּ֧וֹל ׀ יִמּ֛וֹל יְלִ֥יד בֵּֽיתְךָ֖ וּמִקְנַ֣ת כַּסְפֶּ֑ךָ וְהָיְתָ֧ה בְרִיתִ֛י בִּבְשַׂרְכֶ֖ם לִבְרִ֥ית עוֹלָֽם׃ ",
        "versenonikud": "המול  ימול יליד ביתך ומקנת כספך והיתה בריתי בבשרכם לברית עולם "
    },
    {
        "bookchapter": "בראשית",
        "chapter": "יז",
        "versechapter": "יד",
        "bookseder": "בראשית",
        "seder": "יד",
        "verseseder": "יד",
        "parasha": "לך לך",
        "versenikud": "וְעָרֵ֣ל ׀ זָכָ֗ר אֲשֶׁ֤ר לֹֽא־ יִמּוֹל֙ אֶת־ בְּשַׂ֣ר עָרְלָת֔וֹ וְנִכְרְתָ֛ה הַנֶּ֥פֶשׁ הַהִ֖וא מֵעַמֶּ֑יהָ אֶת־ בְּרִיתִ֖י הֵפַֽר׃ {ס}",
        "versenonikud": "וערל  זכר אשר לא ימול את בשר ערלתו ונכרתה הנפש ההוא מעמיה את בריתי הפר "
    },
    {
        "bookchapter": "בראשית",
        "chapter": "יז",
        "versechapter": "טו",
        "bookseder": "בראשית",
        "seder": "יד",
        "verseseder": "טו",
        "parasha": "לך לך",
        "versenikud": "וַיֹּ֤אמֶר אֱלֹהִים֙ אֶל־ אַבְרָהָ֔ם שָׂרַ֣י אִשְׁתְּךָ֔ לֹא־ תִקְרָ֥א אֶת־ שְׁמָ֖הּ שָׂרָ֑י כִּ֥י שָׂרָ֖ה שְׁמָֽהּ׃ ",
        "versenonikud": "ויאמר אלהים אל אברהם שרי אשתך לא תקרא את שמה שרי כי שרה שמה "
    },
    {
        "bookchapter": "בראשית",
        "chapter": "יז",
        "versechapter": "טז",
        "bookseder": "בראשית",
        "seder": "יד",
        "verseseder": "טז",
        "parasha": "לך לך",
        "versenikud": "וּבֵרַכְתִּ֣י אֹתָ֔הּ וְגַ֨ם נָתַ֧תִּי מִמֶּ֛נָּה לְךָ֖ בֵּ֑ן וּבֵֽרַכְתִּ֙יהָ֙ וְהָֽיְתָ֣ה לְגוֹיִ֔ם מַלְכֵ֥י עַמִּ֖ים מִמֶּ֥נָּה יִהְיֽוּ׃ ",
        "versenonikud": "וברכתי אתה וגם נתתי ממנה לך בן וברכתיה והיתה לגוים מלכי עמים ממנה יהיו "
    },
    {
        "bookchapter": "בראשית",
        "chapter": "יז",
        "versechapter": "יז",
        "bookseder": "בראשית",
        "seder": "יד",
        "verseseder": "יז",
        "parasha": "לך לך",
        "versenikud": "וַיִּפֹּ֧ל אַבְרָהָ֛ם עַל־ פָּנָ֖יו וַיִּצְחָ֑ק וַיֹּ֣אמֶר בְּלִבּ֗וֹ הַלְּבֶ֤ן מֵאָֽה־ שָׁנָה֙ יִוָּלֵ֔ד וְאִ֨ם־ שָׂרָ֔ה הֲבַת־ תִּשְׁעִ֥ים שָׁנָ֖ה תֵּלֵֽד׃ ",
        "versenonikud": "ויפל אברהם על פניו ויצחק ויאמר בלבו הלבן מאה שנה יולד ואם שרה הבת תשעים שנה תלד "
    },
    {
        "bookchapter": "בראשית",
        "chapter": "יז",
        "versechapter": "יח",
        "bookseder": "בראשית",
        "seder": "יד",
        "verseseder": "יח",
        "parasha": "לך לך",
        "versenikud": "וַיֹּ֥אמֶר אַבְרָהָ֖ם אֶל־ הָֽאֱלֹהִ֑ים ל֥וּ יִשְׁמָעֵ֖אל יִחְיֶ֥ה לְפָנֶֽיךָ׃ ",
        "versenonikud": "ויאמר אברהם אל האלהים לו ישמעאל יחיה לפניך "
    },
    {
        "bookchapter": "בראשית",
        "chapter": "יז",
        "versechapter": "יט",
        "bookseder": "בראשית",
        "seder": "יד",
        "verseseder": "יט",
        "parasha": "לך לך",
        "versenikud": "וַיֹּ֣אמֶר אֱלֹהִ֗ים אֲבָל֙ שָׂרָ֣ה אִשְׁתְּךָ֗ יֹלֶ֤דֶת לְךָ֙ בֵּ֔ן וְקָרָ֥אתָ אֶת־ שְׁמ֖וֹ יִצְחָ֑ק וַהֲקִמֹתִ֨י אֶת־ בְּרִיתִ֥י אִתּ֛וֹ לִבְרִ֥ית עוֹלָ֖ם לְזַרְע֥וֹ אַחֲרָֽיו׃ ",
        "versenonikud": "ויאמר אלהים אבל שרה אשתך ילדת לך בן וקראת את שמו יצחק והקמתי את בריתי אתו לברית עולם לזרעו אחריו "
    },
    {
        "bookchapter": "בראשית",
        "chapter": "יז",
        "versechapter": "כ",
        "bookseder": "בראשית",
        "seder": "יד",
        "verseseder": "כ",
        "parasha": "לך לך",
        "versenikud": "וּֽלְיִשְׁמָעֵ֘אל שְׁמַעְתִּיךָ֒ הִנֵּ֣ה ׀ בֵּרַ֣כְתִּי אֹת֗וֹ וְהִפְרֵיתִ֥י אֹת֛וֹ וְהִרְבֵּיתִ֥י אֹת֖וֹ בִּמְאֹ֣ד מְאֹ֑ד שְׁנֵים־ עָשָׂ֤ר נְשִׂיאִם֙ יוֹלִ֔יד וּנְתַתִּ֖יו לְג֥וֹי גָּדֽוֹל׃ ",
        "versenonikud": "ולישמעאל שמעתיך הנה  ברכתי אתו והפריתי אתו והרביתי אתו במאד מאד שנים עשר נשיאם יוליד ונתתיו לגוי גדול "
    },
    {
        "bookchapter": "בראשית",
        "chapter": "יז",
        "versechapter": "כא",
        "bookseder": "בראשית",
        "seder": "יד",
        "verseseder": "כא",
        "parasha": "לך לך",
        "versenikud": "וְאֶת־ בְּרִיתִ֖י אָקִ֣ים אֶת־ יִצְחָ֑ק אֲשֶׁר֩ תֵּלֵ֨ד לְךָ֤ שָׂרָה֙ לַמּוֹעֵ֣ד הַזֶּ֔ה בַּשָּׁנָ֖ה הָאַחֶֽרֶת׃ ",
        "versenonikud": "ואת בריתי אקים את יצחק אשר תלד לך שרה למועד הזה בשנה האחרת "
    },
    {
        "bookchapter": "בראשית",
        "chapter": "יז",
        "versechapter": "כב",
        "bookseder": "בראשית",
        "seder": "יד",
        "verseseder": "כב",
        "parasha": "לך לך",
        "versenikud": "וַיְכַ֖ל לְדַבֵּ֣ר אִתּ֑וֹ וַיַּ֣עַל אֱלֹהִ֔ים מֵעַ֖ל אַבְרָהָֽם׃ ",
        "versenonikud": "ויכל לדבר אתו ויעל אלהים מעל אברהם "
    },
    {
        "bookchapter": "בראשית",
        "chapter": "יז",
        "versechapter": "כג",
        "bookseder": "בראשית",
        "seder": "יד",
        "verseseder": "כג",
        "parasha": "לך לך",
        "versenikud": "וַיִּקַּ֨ח אַבְרָהָ֜ם אֶת־ יִשְׁמָעֵ֣אל בְּנ֗וֹ וְאֵ֨ת כָּל־ יְלִידֵ֤י בֵיתוֹ֙ וְאֵת֙ כָּל־ מִקְנַ֣ת כַּסְפּ֔וֹ כָּל־ זָכָ֕ר בְּאַנְשֵׁ֖י בֵּ֣ית אַבְרָהָ֑ם וַיָּ֜מָל אֶת־ בְּשַׂ֣ר עָרְלָתָ֗ם בְּעֶ֙צֶם֙ הַיּ֣וֹם הַזֶּ֔ה כַּאֲשֶׁ֛ר דִּבֶּ֥ר אִתּ֖וֹ אֱלֹהִֽים׃ ",
        "versenonikud": "ויקח אברהם את ישמעאל בנו ואת כל ילידי ביתו ואת כל מקנת כספו כל זכר באנשי בית אברהם וימל את בשר ערלתם בעצם היום הזה כאשר דבר אתו אלהים "
    },
    {
        "bookchapter": "בראשית",
        "chapter": "יז",
        "versechapter": "כד",
        "bookseder": "בראשית",
        "seder": "יד",
        "verseseder": "כד",
        "parasha": "לך לך",
        "versenikud": "וְאַ֨בְרָהָ֔ם בֶּן־ תִּשְׁעִ֥ים וָתֵ֖שַׁע שָׁנָ֑ה בְּהִמֹּל֖וֹ בְּשַׂ֥ר עָרְלָתֽוֹ׃ ",
        "versenonikud": "ואברהם בן תשעים ותשע שנה בהמלו בשר ערלתו "
    },
    {
        "bookchapter": "בראשית",
        "chapter": "יז",
        "versechapter": "כה",
        "bookseder": "בראשית",
        "seder": "יד",
        "verseseder": "כה",
        "parasha": "לך לך",
        "versenikud": "וְיִשְׁמָעֵ֣אל בְּנ֔וֹ בֶּן־ שְׁלֹ֥שׁ עֶשְׂרֵ֖ה שָׁנָ֑ה בְּהִ֨מֹּל֔וֹ אֵ֖ת בְּשַׂ֥ר עָרְלָתֽוֹ׃ ",
        "versenonikud": "וישמעאל בנו בן שלש עשרה שנה בהמלו את בשר ערלתו "
    },
    {
        "bookchapter": "בראשית",
        "chapter": "יז",
        "versechapter": "כו",
        "bookseder": "בראשית",
        "seder": "יד",
        "verseseder": "כו",
        "parasha": "לך לך",
        "versenikud": "בְּעֶ֙צֶם֙ הַיּ֣וֹם הַזֶּ֔ה נִמּ֖וֹל אַבְרָהָ֑ם וְיִשְׁמָעֵ֖אל בְּנֽוֹ׃ ",
        "versenonikud": "בעצם היום הזה נמול אברהם וישמעאל בנו "
    },
    {
        "bookchapter": "בראשית",
        "chapter": "יז",
        "versechapter": "כז",
        "bookseder": "בראשית",
        "seder": "יד",
        "verseseder": "כז",
        "parasha": "לך לך",
        "versenikud": "וְכָל־ אַנְשֵׁ֤י בֵיתוֹ֙ יְלִ֣יד בָּ֔יִת וּמִקְנַת־ כֶּ֖סֶף מֵאֵ֣ת בֶּן־ נֵכָ֑ר נִמֹּ֖לוּ אִתּֽוֹ׃ {פ}",
        "versenonikud": "וכל אנשי ביתו יליד בית ומקנת כסף מאת בן נכר נמלו אתו "
    }
]