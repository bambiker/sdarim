[
    {
        "bookchapter": "ירמיהו",
        "chapter": "לב",
        "versechapter": "א",
        "bookseder": "ירמיהו",
        "seder": "יח",
        "verseseder": "י",
        "versenikud": "הַדָּבָ֞ר אֲשֶׁר־ הָיָ֤ה אֶֽל־ יִרְמְיָ֙הוּ֙ מֵאֵ֣ת יְהוָ֔ה בשנת בַּשָּׁנָה֙ הָעֲשִׂרִ֔ית לְצִדְקִיָּ֖הוּ מֶ֣לֶךְ יְהוּדָ֑ה הִ֧יא הַשָּׁנָ֛ה שְׁמֹנֶֽה־ עֶשְׂרֵ֥ה שָׁנָ֖ה לִנְבֽוּכַדְרֶאצַּֽר׃ ",
        "versenonikud": "הדבר אשר היה אל ירמיהו מאת יהוה בשנת בשנה העשרית לצדקיהו מלך יהודה היא השנה שמנה עשרה שנה לנבוכדראצר "
    },
    {
        "bookchapter": "ירמיהו",
        "chapter": "לב",
        "versechapter": "ב",
        "bookseder": "ירמיהו",
        "seder": "יח",
        "verseseder": "יא",
        "versenikud": "וְאָ֗ז חֵ֚יל מֶ֣לֶךְ בָּבֶ֔ל צָרִ֖ים עַל־ יְרוּשָׁלִָ֑ם וְיִרְמְיָ֣הוּ הַנָּבִ֗יא הָיָ֤ה כָלוּא֙ בַּחֲצַ֣ר הַמַּטָּרָ֔ה אֲשֶׁ֖ר בֵּֽית־ מֶ֥לֶךְ יְהוּדָֽה׃ ",
        "versenonikud": "ואז חיל מלך בבל צרים על ירושלם וירמיהו הנביא היה כלוא בחצר המטרה אשר בית מלך יהודה "
    },
    {
        "bookchapter": "ירמיהו",
        "chapter": "לב",
        "versechapter": "ג",
        "bookseder": "ירמיהו",
        "seder": "יח",
        "verseseder": "יב",
        "versenikud": "אֲשֶׁ֣ר כְּלָא֔וֹ צִדְקִיָּ֥הוּ מֶֽלֶךְ־ יְהוּדָ֖ה לֵאמֹ֑ר מַדּוּעַ֩ אַתָּ֨ה נִבָּ֜א לֵאמֹ֗ר כֹּ֚ה אָמַ֣ר יְהוָ֔ה הִנְנִ֨י נֹתֵ֜ן אֶת־ הָעִ֥יר הַזֹּ֛את בְּיַ֥ד מֶֽלֶךְ־ בָּבֶ֖ל וּלְכָדָֽהּ׃ ",
        "versenonikud": "אשר כלאו צדקיהו מלך יהודה לאמר מדוע אתה נבא לאמר כה אמר יהוה הנני נתן את העיר הזאת ביד מלך בבל ולכדה "
    },
    {
        "bookchapter": "ירמיהו",
        "chapter": "לב",
        "versechapter": "ד",
        "bookseder": "ירמיהו",
        "seder": "יח",
        "verseseder": "יג",
        "versenikud": "וְצִדְקִיָּ֙הוּ֙ מֶ֣לֶךְ יְהוּדָ֔ה לֹ֥א יִמָּלֵ֖ט מִיַּ֣ד הַכַּשְׂדִּ֑ים כִּ֣י הִנָּתֹ֤ן יִנָּתֵן֙ בְּיַ֣ד מֶֽלֶךְ־ בָּבֶ֔ל וְדִבֶּר־ פִּ֣יו עִם־ פִּ֔יו וְעֵינָ֖יו אֶת־ עינו עֵינָ֥יו תִּרְאֶֽינָה׃ ",
        "versenonikud": "וצדקיהו מלך יהודה לא ימלט מיד הכשדים כי הנתן ינתן ביד מלך בבל ודבר פיו עם פיו ועיניו את עינו עיניו תראינה "
    },
    {
        "bookchapter": "ירמיהו",
        "chapter": "לב",
        "versechapter": "ה",
        "bookseder": "ירמיהו",
        "seder": "יח",
        "verseseder": "יד",
        "versenikud": "וּבָבֶ֞ל יוֹלִ֤ךְ אֶת־ צִדְקִיָּ֙הוּ֙ וְשָׁ֣ם יִֽהְיֶ֔ה עַד־ פָּקְדִ֥י אֹת֖וֹ נְאֻם־ יְהוָ֑ה כִּ֧י תִֽלָּחֲמ֛וּ אֶת־ הַכַּשְׂדִּ֖ים לֹ֥א תַצְלִֽיחוּ׃ ",
        "versenonikud": "ובבל יולך את צדקיהו ושם יהיה עד פקדי אתו נאם יהוה כי תלחמו את הכשדים לא תצליחו "
    },
    {
        "bookchapter": "ירמיהו",
        "chapter": "לב",
        "versechapter": "ו",
        "bookseder": "ירמיהו",
        "seder": "יח",
        "verseseder": "טו",
        "versenikud": "וַיֹּ֖אמֶר יִרְמְיָ֑הוּ הָיָ֥ה דְּבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויאמר ירמיהו היה דבר יהוה אלי לאמר "
    },
    {
        "bookchapter": "ירמיהו",
        "chapter": "לב",
        "versechapter": "ז",
        "bookseder": "ירמיהו",
        "seder": "יח",
        "verseseder": "טז",
        "versenikud": "הִנֵּ֣ה חֲנַמְאֵ֗ל בֶּן־ שַׁלֻּם֙ דֹּֽדְךָ֔ בָּ֥א אֵלֶ֖יךָ לֵאמֹ֑ר קְנֵ֣ה לְךָ֗ אֶת־ שָׂדִי֙ אֲשֶׁ֣ר בַּעֲנָת֔וֹת כִּ֥י לְךָ֛ מִשְׁפַּ֥ט הַגְּאֻלָּ֖ה לִקְנֽוֹת׃ ",
        "versenonikud": "הנה חנמאל בן שלם דדך בא אליך לאמר קנה לך את שדי אשר בענתות כי לך משפט הגאלה לקנות "
    },
    {
        "bookchapter": "ירמיהו",
        "chapter": "לב",
        "versechapter": "ח",
        "bookseder": "ירמיהו",
        "seder": "יח",
        "verseseder": "יז",
        "versenikud": "וַיָּבֹ֣א אֵ֠לַי חֲנַמְאֵ֨ל בֶּן־ דֹּדִ֜י כִּדְבַ֣ר יְהוָה֮ אֶל־ חֲצַ֣ר הַמַּטָּרָה֒ וַיֹּ֣אמֶר אֵלַ֡י קְנֵ֣ה נָ֠א אֶת־ שָׂדִ֨י אֲשֶׁר־ בַּעֲנָת֜וֹת אֲשֶׁ֣ר ׀ בְּאֶ֣רֶץ בִּנְיָמִ֗ין כִּֽי־ לְךָ֞ מִשְׁפַּ֧ט הַיְרֻשָּׁ֛ה וּלְךָ֥ הַגְּאֻלָּ֖ה קְנֵה־ לָ֑ךְ וָאֵדַ֕ע כִּ֥י דְבַר־ יְהוָ֖ה הֽוּא׃ ",
        "versenonikud": "ויבא אלי חנמאל בן דדי כדבר יהוה אל חצר המטרה ויאמר אלי קנה נא את שדי אשר בענתות אשר  בארץ בנימין כי לך משפט הירשה ולך הגאלה קנה לך ואדע כי דבר יהוה הוא "
    },
    {
        "bookchapter": "ירמיהו",
        "chapter": "לב",
        "versechapter": "ט",
        "bookseder": "ירמיהו",
        "seder": "יח",
        "verseseder": "יח",
        "versenikud": "וָֽאֶקְנֶה֙ אֶת־ הַשָּׂדֶ֔ה מֵאֵ֛ת חֲנַמְאֵ֥ל בֶּן־ דֹּדִ֖י אֲשֶׁ֣ר בַּעֲנָת֑וֹת וָֽאֶשְׁקֲלָה־ לּוֹ֙ אֶת־ הַכֶּ֔סֶף שִׁבְעָ֥ה שְׁקָלִ֖ים וַעֲשָׂרָ֥ה הַכָּֽסֶף׃ ",
        "versenonikud": "ואקנה את השדה מאת חנמאל בן דדי אשר בענתות ואשקלה לו את הכסף שבעה שקלים ועשרה הכסף "
    },
    {
        "bookchapter": "ירמיהו",
        "chapter": "לב",
        "versechapter": "י",
        "bookseder": "ירמיהו",
        "seder": "יח",
        "verseseder": "יט",
        "versenikud": "וָאֶכְתֹּ֤ב בַּסֵּ֙פֶר֙ וָֽאֶחְתֹּ֔ם וָאָעֵ֖ד עֵדִ֑ים וָאֶשְׁקֹ֥ל הַכֶּ֖סֶף בְּמֹאזְנָֽיִם׃ ",
        "versenonikud": "ואכתב בספר ואחתם ואעד עדים ואשקל הכסף במאזנים "
    },
    {
        "bookchapter": "ירמיהו",
        "chapter": "לב",
        "versechapter": "יא",
        "bookseder": "ירמיהו",
        "seder": "יח",
        "verseseder": "כ",
        "versenikud": "וָאֶקַּ֖ח אֶת־ סֵ֣פֶר הַמִּקְנָ֑ה אֶת־ הֶֽחָת֛וּם הַמִּצְוָ֥ה וְהַחֻקִּ֖ים וְאֶת־ הַגָּלֽוּי׃ ",
        "versenonikud": "ואקח את ספר המקנה את החתום המצוה והחקים ואת הגלוי "
    },
    {
        "bookchapter": "ירמיהו",
        "chapter": "לב",
        "versechapter": "יב",
        "bookseder": "ירמיהו",
        "seder": "יח",
        "verseseder": "כא",
        "versenikud": "וָאֶתֵּ֞ן אֶת־ הַסֵּ֣פֶר הַמִּקְנָ֗ה אֶל־ בָּר֣וּךְ בֶּן־ נֵרִיָּה֮ בֶּן־ מַחְסֵיָה֒ לְעֵינֵי֙ חֲנַמְאֵ֣ל דֹּדִ֔י וּלְעֵינֵי֙ הָֽעֵדִ֔ים הַכֹּתְבִ֖ים בְּסֵ֣פֶר הַמִּקְנָ֑ה לְעֵינֵי֙ כָּל־ הַיְּהוּדִ֔ים הַיֹּשְׁבִ֖ים בַּחֲצַ֥ר הַמַּטָּרָֽה׃ ",
        "versenonikud": "ואתן את הספר המקנה אל ברוך בן נריה בן מחסיה לעיני חנמאל דדי ולעיני העדים הכתבים בספר המקנה לעיני כל היהודים הישבים בחצר המטרה "
    },
    {
        "bookchapter": "ירמיהו",
        "chapter": "לב",
        "versechapter": "יג",
        "bookseder": "ירמיהו",
        "seder": "יח",
        "verseseder": "כב",
        "versenikud": "וָֽאֲצַוֶּה֙ אֶת בָּר֔וּךְ לְעֵינֵיהֶ֖ם לֵאמֹֽר׃ ",
        "versenonikud": "ואצוה את ברוך לעיניהם לאמר "
    },
    {
        "bookchapter": "ירמיהו",
        "chapter": "לב",
        "versechapter": "יד",
        "bookseder": "ירמיהו",
        "seder": "יח",
        "verseseder": "כג",
        "versenikud": "כֹּֽה־ אָמַר֩ יְהוָ֨ה צְבָא֜וֹת אֱלֹהֵ֣י יִשְׂרָאֵ֗ל לָק֣וֹחַ אֶת־ הַסְּפָרִ֣ים הָאֵ֡לֶּה אֵ֣ת סֵפֶר֩ הַמִּקְנָ֨ה הַזֶּ֜ה וְאֵ֣ת הֶחָת֗וּם וְאֵ֨ת סֵ֤פֶר הַגָּלוּי֙ הַזֶּ֔ה וּנְתַתָּ֖ם בִּכְלִי־ חָ֑רֶשׂ לְמַ֥עַן יַעַמְד֖וּ יָמִ֥ים רַבִּֽים׃ ",
        "versenonikud": "כה אמר יהוה צבאות אלהי ישראל לקוח את הספרים האלה את ספר המקנה הזה ואת החתום ואת ספר הגלוי הזה ונתתם בכלי חרש למען יעמדו ימים רבים "
    },
    {
        "bookchapter": "ירמיהו",
        "chapter": "לב",
        "versechapter": "טו",
        "bookseder": "ירמיהו",
        "seder": "יח",
        "verseseder": "כד",
        "versenikud": "כִּ֣י כֹ֥ה אָמַ֛ר יְהוָ֥ה צְבָא֖וֹת אֱלֹהֵ֣י יִשְׂרָאֵ֑ל ע֣וֹד יִקָּנ֥וּ בָתִּ֛ים וְשָׂד֥וֹת וּכְרָמִ֖ים בָּאָ֥רֶץ הַזֹּֽאת׃ ",
        "versenonikud": "כי כה אמר יהוה צבאות אלהי ישראל עוד יקנו בתים ושדות וכרמים בארץ הזאת "
    },
    {
        "bookchapter": "ירמיהו",
        "chapter": "לב",
        "versechapter": "טז",
        "bookseder": "ירמיהו",
        "seder": "יח",
        "verseseder": "כה",
        "versenikud": "וָאֶתְפַּלֵּ֖ל אֶל־ יְהוָ֑ה אַחֲרֵ֤י תִתִּי֙ אֶת־ סֵ֣פֶר הַמִּקְנָ֔ה אֶל־ בָּר֥וּךְ בֶּן־ נֵרִיָּ֖ה לֵאמֹֽר׃ ",
        "versenonikud": "ואתפלל אל יהוה אחרי תתי את ספר המקנה אל ברוך בן נריה לאמר "
    },
    {
        "bookchapter": "ירמיהו",
        "chapter": "לב",
        "versechapter": "יז",
        "bookseder": "ירמיהו",
        "seder": "יח",
        "verseseder": "כו",
        "versenikud": "אֲהָהּ֮ אֲדֹנָ֣י יְהוִה֒ הִנֵּ֣ה ׀ אַתָּ֣ה עָשִׂ֗יתָ אֶת־ הַשָּׁמַ֙יִם֙ וְאֶת־ הָאָ֔רֶץ בְּכֹֽחֲךָ֙ הַגָּד֔וֹל וּבִֽזְרֹעֲךָ֖ הַנְּטוּיָ֑ה לֹֽא־ יִפָּלֵ֥א מִמְּךָ֖ כָּל־ דָּבָֽר׃ ",
        "versenonikud": "אהה אדני יהוה הנה  אתה עשית את השמים ואת הארץ בכחך הגדול ובזרעך הנטויה לא יפלא ממך כל דבר "
    },
    {
        "bookchapter": "ירמיהו",
        "chapter": "לב",
        "versechapter": "יח",
        "bookseder": "ירמיהו",
        "seder": "יח",
        "verseseder": "כז",
        "versenikud": "עֹ֤שֶׂה חֶ֙סֶד֙ לַֽאֲלָפִ֔ים וּמְשַׁלֵּם֙ עֲוֺ֣ן אָב֔וֹת אֶל־ חֵ֥יק בְּנֵיהֶ֖ם אַחֲרֵיהֶ֑ם הָאֵ֤ל הַגָּדוֹל֙ הַגִּבּ֔וֹר יְהוָ֥ה צְבָא֖וֹת שְׁמֽוֹ׃ ",
        "versenonikud": "עשה חסד לאלפים ומשלם עון אבות אל חיק בניהם אחריהם האל הגדול הגבור יהוה צבאות שמו "
    },
    {
        "bookchapter": "ירמיהו",
        "chapter": "לב",
        "versechapter": "יט",
        "bookseder": "ירמיהו",
        "seder": "יח",
        "verseseder": "כח",
        "versenikud": "גְּדֹל֙ הָֽעֵצָ֔ה וְרַ֖ב הָעֲלִֽילִיָּ֑ה אֲשֶׁר־ עֵינֶ֣יךָ פְקֻח֗וֹת עַל־ כָּל־ דַּרְכֵי֙ בְּנֵ֣י אָדָ֔ם לָתֵ֤ת לְאִישׁ֙ כִּדְרָכָ֔יו וְכִפְרִ֖י מַעֲלָלָֽיו׃ ",
        "versenonikud": "גדל העצה ורב העליליה אשר עיניך פקחות על כל דרכי בני אדם לתת לאיש כדרכיו וכפרי מעלליו "
    },
    {
        "bookchapter": "ירמיהו",
        "chapter": "לב",
        "versechapter": "כ",
        "bookseder": "ירמיהו",
        "seder": "יח",
        "verseseder": "כט",
        "versenikud": "אֲשֶׁר־ שַׂ֠מְתָּ אֹת֨וֹת וּמֹפְתִ֤ים בְּאֶֽרֶץ־ מִצְרַ֙יִם֙ עַד־ הַיּ֣וֹם הַזֶּ֔ה וּבְיִשְׂרָאֵ֖ל וּבָֽאָדָ֑ם וַתַּעֲשֶׂה־ לְּךָ֥ שֵׁ֖ם כַּיּ֥וֹם הַזֶּֽה׃ ",
        "versenonikud": "אשר שמת אתות ומפתים בארץ מצרים עד היום הזה ובישראל ובאדם ותעשה לך שם כיום הזה "
    },
    {
        "bookchapter": "ירמיהו",
        "chapter": "לב",
        "versechapter": "כא",
        "bookseder": "ירמיהו",
        "seder": "יח",
        "verseseder": "ל",
        "versenikud": "וַתֹּצֵ֛א אֶת־ עַמְּךָ֥ אֶת־ יִשְׂרָאֵ֖ל מֵאֶ֣רֶץ מִצְרָ֑יִם בְּאֹת֣וֹת וּבְמוֹפְתִ֗ים וּבְיָ֤ד חֲזָקָה֙ וּבְאֶזְר֣וֹעַ נְטוּיָ֔ה וּבְמוֹרָ֖א גָּדֽוֹל׃ ",
        "versenonikud": "ותצא את עמך את ישראל מארץ מצרים באתות ובמופתים וביד חזקה ובאזרוע נטויה ובמורא גדול "
    },
    {
        "bookchapter": "ירמיהו",
        "chapter": "לב",
        "versechapter": "כב",
        "bookseder": "ירמיהו",
        "seder": "יט",
        "verseseder": "א",
        "versenikud": "וַתִּתֵּ֤ן לָהֶם֙ אֶת־ הָאָ֣רֶץ הַזֹּ֔את אֲשֶׁר־ נִשְׁבַּ֥עְתָּ לַאֲבוֹתָ֖ם לָתֵ֣ת לָהֶ֑ם אֶ֛רֶץ זָבַ֥ת חָלָ֖ב וּדְבָֽשׁ׃ ",
        "versenonikud": "ותתן להם את הארץ הזאת אשר נשבעת לאבותם לתת להם ארץ זבת חלב ודבש "
    },
    {
        "bookchapter": "ירמיהו",
        "chapter": "לב",
        "versechapter": "כג",
        "bookseder": "ירמיהו",
        "seder": "יט",
        "verseseder": "ב",
        "versenikud": "וַיָּבֹ֜אוּ וַיִּֽרְשׁ֣וּ אֹתָ֗הּ וְלֹֽא־ שָׁמְע֤וּ בְקוֹלֶ֙ךָ֙ ובתרותך וּבְתוֹרָתְךָ֣ לֹא־ הָלָ֔כוּ אֵת֩ כָּל־ אֲשֶׁ֨ר צִוִּ֧יתָה לָהֶ֛ם לַעֲשׂ֖וֹת לֹ֣א עָשׂ֑וּ וַתַּקְרֵ֣א אֹתָ֔ם אֵ֥ת כָּל־ הָרָעָ֖ה הַזֹּֽאת׃ ",
        "versenonikud": "ויבאו וירשו אתה ולא שמעו בקולך ובתרותך ובתורתך לא הלכו את כל אשר צויתה להם לעשות לא עשו ותקרא אתם את כל הרעה הזאת "
    },
    {
        "bookchapter": "ירמיהו",
        "chapter": "לב",
        "versechapter": "כד",
        "bookseder": "ירמיהו",
        "seder": "יט",
        "verseseder": "ג",
        "versenikud": "הִנֵּ֣ה הַסֹּלְל֗וֹת בָּ֣אוּ הָעִיר֮ לְלָכְדָהּ֒ וְהָעִ֣יר נִתְּנָ֗ה בְּיַ֤ד הַכַּשְׂדִּים֙ הַנִּלְחָמִ֣ים עָלֶ֔יהָ מִפְּנֵ֛י הַחֶ֥רֶב וְהָרָעָ֖ב וְהַדָּ֑בֶר וַאֲשֶׁ֥ר דִּבַּ֛רְתָּ הָיָ֖ה וְהִנְּךָ֥ רֹאֶֽה׃ ",
        "versenonikud": "הנה הסללות באו העיר ללכדה והעיר נתנה ביד הכשדים הנלחמים עליה מפני החרב והרעב והדבר ואשר דברת היה והנך ראה "
    },
    {
        "bookchapter": "ירמיהו",
        "chapter": "לב",
        "versechapter": "כה",
        "bookseder": "ירמיהו",
        "seder": "יט",
        "verseseder": "ד",
        "versenikud": "וְאַתָּ֞ה אָמַ֤רְתָּ אֵלַי֙ אֲדֹנָ֣י יְהוִ֔ה קְנֵֽה־ לְךָ֧ הַשָּׂדֶ֛ה בַּכֶּ֖סֶף וְהָעֵ֣ד עֵדִ֑ים וְהָעִ֥יר נִתְּנָ֖ה בְּיַ֥ד הַכַּשְׂדִּֽים׃ ",
        "versenonikud": "ואתה אמרת אלי אדני יהוה קנה לך השדה בכסף והעד עדים והעיר נתנה ביד הכשדים "
    },
    {
        "bookchapter": "ירמיהו",
        "chapter": "לב",
        "versechapter": "כו",
        "bookseder": "ירמיהו",
        "seder": "יט",
        "verseseder": "ה",
        "versenikud": "וַיְהִי֙ דְּבַר־ יְהוָ֔ה אֶֽל־ יִרְמְיָ֖הוּ לֵאמֹֽר׃ ",
        "versenonikud": "ויהי דבר יהוה אל ירמיהו לאמר "
    },
    {
        "bookchapter": "ירמיהו",
        "chapter": "לב",
        "versechapter": "כז",
        "bookseder": "ירמיהו",
        "seder": "יט",
        "verseseder": "ו",
        "versenikud": "הִנֵּה֙ אֲנִ֣י יְהוָ֔ה אֱלֹהֵ֖י כָּל־ בָּשָׂ֑ר הֲ‍ֽמִמֶּ֔נִּי יִפָּלֵ֖א כָּל־ דָּבָֽר׃ ",
        "versenonikud": "הנה אני יהוה אלהי כל בשר הממני יפלא כל דבר "
    },
    {
        "bookchapter": "ירמיהו",
        "chapter": "לב",
        "versechapter": "כח",
        "bookseder": "ירמיהו",
        "seder": "יט",
        "verseseder": "ז",
        "versenikud": "לָכֵ֕ן כֹּ֖ה אָמַ֣ר יְהוָ֑ה הִנְנִ֣י נֹתֵן֩ אֶת־ הָעִ֨יר הַזֹּ֜את בְּיַ֣ד הַכַּשְׂדִּ֗ים וּבְיַ֛ד נְבֽוּכַדְרֶאצַּ֥ר מֶֽלֶךְ־ בָּבֶ֖ל וּלְכָדָֽהּ׃ ",
        "versenonikud": "לכן כה אמר יהוה הנני נתן את העיר הזאת ביד הכשדים וביד נבוכדראצר מלך בבל ולכדה "
    },
    {
        "bookchapter": "ירמיהו",
        "chapter": "לב",
        "versechapter": "כט",
        "bookseder": "ירמיהו",
        "seder": "יט",
        "verseseder": "ח",
        "versenikud": "וּבָ֣אוּ הַכַּשְׂדִּ֗ים הַנִּלְחָמִים֙ עַל־ הָעִ֣יר הַזֹּ֔את וְהִצִּ֜יתוּ אֶת־ הָעִ֥יר הַזֹּ֛את בָּאֵ֖שׁ וּשְׂרָפ֑וּהָ וְאֵ֣ת הַבָּתִּ֡ים אֲשֶׁר֩ קִטְּר֨וּ עַל־ גַּגּֽוֹתֵיהֶ֜ם לַבַּ֗עַל וְהִסִּ֤כוּ נְסָכִים֙ לֵאלֹהִ֣ים אֲחֵרִ֔ים לְמַ֖עַן הַכְעִסֵֽנִי׃ ",
        "versenonikud": "ובאו הכשדים הנלחמים על העיר הזאת והציתו את העיר הזאת באש ושרפוה ואת הבתים אשר קטרו על גגותיהם לבעל והסכו נסכים לאלהים אחרים למען הכעסני "
    },
    {
        "bookchapter": "ירמיהו",
        "chapter": "לב",
        "versechapter": "ל",
        "bookseder": "ירמיהו",
        "seder": "יט",
        "verseseder": "ט",
        "versenikud": "כִּֽי־ הָי֨וּ בְנֵֽי־ יִשְׂרָאֵ֜ל וּבְנֵ֣י יְהוּדָ֗ה אַ֣ךְ עֹשִׂ֥ים הָרַ֛ע בְּעֵינַ֖י מִנְּעֻרֹֽתֵיהֶ֑ם כִּ֣י בְנֵֽי־ יִשְׂרָאֵ֗ל אַ֣ךְ מַכְעִסִ֥ים אֹתִ֛י בְּמַעֲשֵׂ֥ה יְדֵיהֶ֖ם נְאֻם־ יְהוָֽה׃ ",
        "versenonikud": "כי היו בני ישראל ובני יהודה אך עשים הרע בעיני מנערתיהם כי בני ישראל אך מכעסים אתי במעשה ידיהם נאם יהוה "
    },
    {
        "bookchapter": "ירמיהו",
        "chapter": "לב",
        "versechapter": "לא",
        "bookseder": "ירמיהו",
        "seder": "יט",
        "verseseder": "י",
        "versenikud": "כִּ֧י עַל־ אַפִּ֣י וְעַל־ חֲמָתִ֗י הָ֤יְתָה לִּי֙ הָעִ֣יר הַזֹּ֔את לְמִן־ הַיּוֹם֙ אֲשֶׁ֣ר בָּנ֣וּ אוֹתָ֔הּ וְעַ֖ד הַיּ֣וֹם הַזֶּ֑ה לַהֲסִירָ֖הּ מֵעַ֥ל פָּנָֽי׃ ",
        "versenonikud": "כי על אפי ועל חמתי היתה לי העיר הזאת למן היום אשר בנו אותה ועד היום הזה להסירה מעל פני "
    },
    {
        "bookchapter": "ירמיהו",
        "chapter": "לב",
        "versechapter": "לב",
        "bookseder": "ירמיהו",
        "seder": "יט",
        "verseseder": "יא",
        "versenikud": "עַל֩ כָּל־ רָעַ֨ת בְּנֵֽי־ יִשְׂרָאֵ֜ל וּבְנֵ֣י יְהוּדָ֗ה אֲשֶׁ֤ר עָשׂוּ֙ לְהַכְעִסֵ֔נִי הֵ֤מָּה מַלְכֵיהֶם֙ שָֽׂרֵיהֶ֔ם כֹּהֲנֵיהֶ֖ם וּנְבִֽיאֵיהֶ֑ם וְאִ֣ישׁ יְהוּדָ֔ה וְיֹשְׁבֵ֖י יְרוּשָׁלִָֽם׃ ",
        "versenonikud": "על כל רעת בני ישראל ובני יהודה אשר עשו להכעסני המה מלכיהם שריהם כהניהם ונביאיהם ואיש יהודה וישבי ירושלם "
    },
    {
        "bookchapter": "ירמיהו",
        "chapter": "לב",
        "versechapter": "לג",
        "bookseder": "ירמיהו",
        "seder": "יט",
        "verseseder": "יב",
        "versenikud": "וַיִּפְנ֥וּ אֵלַ֛י עֹ֖רֶף וְלֹ֣א פָנִ֑ים וְלַמֵּ֤ד אֹתָם֙ הַשְׁכֵּ֣ם וְלַמֵּ֔ד וְאֵינָ֥ם שֹׁמְעִ֖ים לָקַ֥חַת מוּסָֽר׃ ",
        "versenonikud": "ויפנו אלי ערף ולא פנים ולמד אתם השכם ולמד ואינם שמעים לקחת מוסר "
    },
    {
        "bookchapter": "ירמיהו",
        "chapter": "לב",
        "versechapter": "לד",
        "bookseder": "ירמיהו",
        "seder": "יט",
        "verseseder": "יג",
        "versenikud": "וַיָּשִׂ֣ימוּ שִׁקּֽוּצֵיהֶ֗ם בַּבַּ֛יִת אֲשֶׁר־ נִקְרָֽא־ שְׁמִ֥י עָלָ֖יו לְטַמְּאֽוֹ׃ ",
        "versenonikud": "וישימו שקוציהם בבית אשר נקרא שמי עליו לטמאו "
    },
    {
        "bookchapter": "ירמיהו",
        "chapter": "לב",
        "versechapter": "לה",
        "bookseder": "ירמיהו",
        "seder": "יט",
        "verseseder": "יד",
        "versenikud": "וַיִּבְנוּ֩ אֶת־ בָּמ֨וֹת הַבַּ֜עַל אֲשֶׁ֣ר ׀ בְּגֵ֣יא בֶן־ הִנֹּ֗ם לְ֠הַעֲבִיר אֶת־ בְּנֵיהֶ֣ם וְאֶת־ בְּנוֹתֵיהֶם֮ לַמֹּלֶךְ֒ אֲשֶׁ֣ר לֹֽא־ צִוִּיתִ֗ים וְלֹ֤א עָֽלְתָה֙ עַל־ לִבִּ֔י לַעֲשׂ֖וֹת הַתּוֹעֵבָ֣ה הַזֹּ֑את לְמַ֖עַן החטי הַחֲטִ֥יא אֶת־ יְהוּדָֽה׃ ",
        "versenonikud": "ויבנו את במות הבעל אשר  בגיא בן הנם להעביר את בניהם ואת בנותיהם למלך אשר לא צויתים ולא עלתה על לבי לעשות התועבה הזאת למען החטי החטיא את יהודה "
    },
    {
        "bookchapter": "ירמיהו",
        "chapter": "לב",
        "versechapter": "לו",
        "bookseder": "ירמיהו",
        "seder": "יט",
        "verseseder": "טו",
        "versenikud": "וְעַתָּ֕ה לָכֵ֛ן כֹּֽה־ אָמַ֥ר יְהוָ֖ה אֱלֹהֵ֣י יִשְׂרָאֵ֑ל אֶל־ הָעִ֨יר הַזֹּ֜את אֲשֶׁ֣ר ׀ אַתֶּ֣ם אֹמְרִ֗ים נִתְּנָה֙ בְּיַ֣ד מֶֽלֶךְ־ בָּבֶ֔ל בַּחֶ֖רֶב וּבָרָעָ֥ב וּבַדָּֽבֶר׃ ",
        "versenonikud": "ועתה לכן כה אמר יהוה אלהי ישראל אל העיר הזאת אשר  אתם אמרים נתנה ביד מלך בבל בחרב וברעב ובדבר "
    },
    {
        "bookchapter": "ירמיהו",
        "chapter": "לב",
        "versechapter": "לז",
        "bookseder": "ירמיהו",
        "seder": "יט",
        "verseseder": "טז",
        "versenikud": "הִנְנִ֤י מְקַבְּצָם֙ מִכָּל־ הָ֣אֲרָצ֔וֹת אֲשֶׁ֨ר הִדַּחְתִּ֥ים שָׁ֛ם בְּאַפִּ֥י וּבַחֲמָתִ֖י וּבְקֶ֣צֶף גָּד֑וֹל וַהֲשִֽׁבֹתִים֙ אֶל־ הַמָּק֣וֹם הַזֶּ֔ה וְהֹשַׁבְתִּ֖ים לָבֶֽטַח׃ ",
        "versenonikud": "הנני מקבצם מכל הארצות אשר הדחתים שם באפי ובחמתי ובקצף גדול והשבתים אל המקום הזה והשבתים לבטח "
    },
    {
        "bookchapter": "ירמיהו",
        "chapter": "לב",
        "versechapter": "לח",
        "bookseder": "ירמיהו",
        "seder": "יט",
        "verseseder": "יז",
        "versenikud": "וְהָ֥יוּ לִ֖י לְעָ֑ם וַאֲנִ֕י אֶהְיֶ֥ה לָהֶ֖ם לֵאלֹהִֽים׃ ",
        "versenonikud": "והיו לי לעם ואני אהיה להם לאלהים "
    },
    {
        "bookchapter": "ירמיהו",
        "chapter": "לב",
        "versechapter": "לט",
        "bookseder": "ירמיהו",
        "seder": "יט",
        "verseseder": "יח",
        "versenikud": "וְנָתַתִּ֨י לָהֶ֜ם לֵ֤ב אֶחָד֙ וְדֶ֣רֶךְ אֶחָ֔ד לְיִרְאָ֥ה אוֹתִ֖י כָּל־ הַיָּמִ֑ים לְט֣וֹב לָהֶ֔ם וְלִבְנֵיהֶ֖ם אַחֲרֵיהֶֽם׃ ",
        "versenonikud": "ונתתי להם לב אחד ודרך אחד ליראה אותי כל הימים לטוב להם ולבניהם אחריהם "
    },
    {
        "bookchapter": "ירמיהו",
        "chapter": "לב",
        "versechapter": "מ",
        "bookseder": "ירמיהו",
        "seder": "יט",
        "verseseder": "יט",
        "versenikud": "וְכָרַתִּ֤י לָהֶם֙ בְּרִ֣ית עוֹלָ֔ם אֲשֶׁ֤ר לֹֽא־ אָשׁוּב֙ מֵאַ֣חֲרֵיהֶ֔ם לְהֵיטִיבִ֖י אוֹתָ֑ם וְאֶת־ יִרְאָתִי֙ אֶתֵּ֣ן בִּלְבָבָ֔ם לְבִלְתִּ֖י ס֥וּר מֵעָלָֽי׃ ",
        "versenonikud": "וכרתי להם ברית עולם אשר לא אשוב מאחריהם להיטיבי אותם ואת יראתי אתן בלבבם לבלתי סור מעלי "
    },
    {
        "bookchapter": "ירמיהו",
        "chapter": "לב",
        "versechapter": "מא",
        "bookseder": "ירמיהו",
        "seder": "יט",
        "verseseder": "כ",
        "versenikud": "וְשַׂשְׂתִּ֥י עֲלֵיהֶ֖ם לְהֵטִ֣יב אוֹתָ֑ם וּנְטַעְתִּ֞ים בָּאָ֤רֶץ הַזֹּאת֙ בֶּאֱמֶ֔ת בְּכָל־ לִבִּ֖י וּבְכָל־ נַפְשִֽׁי׃ ",
        "versenonikud": "וששתי עליהם להטיב אותם ונטעתים בארץ הזאת באמת בכל לבי ובכל נפשי "
    },
    {
        "bookchapter": "ירמיהו",
        "chapter": "לב",
        "versechapter": "מב",
        "bookseder": "ירמיהו",
        "seder": "יט",
        "verseseder": "כא",
        "versenikud": "כִּֽי־ כֹה֙ אָמַ֣ר יְהוָ֔ה כַּאֲשֶׁ֤ר הֵבֵ֙אתִי֙ אֶל־ הָעָ֣ם הַזֶּ֔ה אֵ֛ת כָּל־ הָרָעָ֥ה הַגְּדוֹלָ֖ה הַזֹּ֑את כֵּ֣ן אָנֹכִ֞י מֵבִ֤יא עֲלֵיהֶם֙ אֶת־ כָּל־ הַטּוֹבָ֔ה אֲשֶׁ֥ר אָנֹכִ֖י דֹּבֵ֥ר עֲלֵיהֶֽם׃ ",
        "versenonikud": "כי כה אמר יהוה כאשר הבאתי אל העם הזה את כל הרעה הגדולה הזאת כן אנכי מביא עליהם את כל הטובה אשר אנכי דבר עליהם "
    },
    {
        "bookchapter": "ירמיהו",
        "chapter": "לב",
        "versechapter": "מג",
        "bookseder": "ירמיהו",
        "seder": "יט",
        "verseseder": "כב",
        "versenikud": "וְנִקְנָ֥ה הַשָּׂדֶ֖ה בָּאָ֣רֶץ הַזֹּ֑את אֲשֶׁ֣ר ׀ אַתֶּ֣ם אֹמְרִ֗ים שְׁמָמָ֥ה הִיא֙ מֵאֵ֤ין אָדָם֙ וּבְהֵמָ֔ה נִתְּנָ֖ה בְּיַ֥ד הַכַּשְׂדִּֽים׃ ",
        "versenonikud": "ונקנה השדה בארץ הזאת אשר  אתם אמרים שממה היא מאין אדם ובהמה נתנה ביד הכשדים "
    },
    {
        "bookchapter": "ירמיהו",
        "chapter": "לב",
        "versechapter": "מד",
        "bookseder": "ירמיהו",
        "seder": "יט",
        "verseseder": "כג",
        "versenikud": "שָׂד֞וֹת בַּכֶּ֣סֶף יִקְנ֗וּ וְכָת֨וֹב בַּסֵּ֥פֶר ׀ וְחָתוֹם֮ וְהָעֵ֣ד עֵדִים֒ בְּאֶ֨רֶץ בִּנְיָמִ֜ן וּבִסְבִיבֵ֣י יְרוּשָׁלִַ֗ם וּבְעָרֵ֤י יְהוּדָה֙ וּבְעָרֵ֣י הָהָ֔ר וּבְעָרֵ֥י הַשְּׁפֵלָ֖ה וּבְעָרֵ֣י הַנֶּ֑גֶב כִּֽי־ אָשִׁ֥יב אֶת־ שְׁבוּתָ֖ם נְאֻם־ יְהוָֽה׃ ",
        "versenonikud": "שדות בכסף יקנו וכתוב בספר  וחתום והעד עדים בארץ בנימן ובסביבי ירושלם ובערי יהודה ובערי ההר ובערי השפלה ובערי הנגב כי אשיב את שבותם נאם יהוה "
    }
]