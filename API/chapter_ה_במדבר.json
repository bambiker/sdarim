[
    {
        "bookchapter": "במדבר",
        "chapter": "ה",
        "versechapter": "א",
        "bookseder": "במדבר",
        "seder": "ד",
        "verseseder": "לד",
        "parasha": "נשא",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "במדבר",
        "chapter": "ה",
        "versechapter": "ב",
        "bookseder": "במדבר",
        "seder": "ד",
        "verseseder": "לה",
        "parasha": "נשא",
        "versenikud": "צַ֚ו אֶת־ בְּנֵ֣י יִשְׂרָאֵ֔ל וִֽישַׁלְּחוּ֙ מִן־ הַֽמַּחֲנֶ֔ה כָּל־ צָר֖וּעַ וְכָל־ זָ֑ב וְכֹ֖ל טָמֵ֥א לָנָֽפֶשׁ׃ ",
        "versenonikud": "צו את בני ישראל וישלחו מן המחנה כל צרוע וכל זב וכל טמא לנפש "
    },
    {
        "bookchapter": "במדבר",
        "chapter": "ה",
        "versechapter": "ג",
        "bookseder": "במדבר",
        "seder": "ד",
        "verseseder": "לו",
        "parasha": "נשא",
        "versenikud": "מִזָּכָ֤ר עַד־ נְקֵבָה֙ תְּשַׁלֵּ֔חוּ אֶל־ מִח֥וּץ לַֽמַּחֲנֶ֖ה תְּשַׁלְּח֑וּם וְלֹ֤א יְטַמְּאוּ֙ אֶת־ מַ֣חֲנֵיהֶ֔ם אֲשֶׁ֥ר אֲנִ֖י שֹׁכֵ֥ן בְּתוֹכָֽם׃ ",
        "versenonikud": "מזכר עד נקבה תשלחו אל מחוץ למחנה תשלחום ולא יטמאו את מחניהם אשר אני שכן בתוכם "
    },
    {
        "bookchapter": "במדבר",
        "chapter": "ה",
        "versechapter": "ד",
        "bookseder": "במדבר",
        "seder": "ד",
        "verseseder": "לז",
        "parasha": "נשא",
        "versenikud": "וַיַּֽעֲשׂוּ־ כֵן֙ בְּנֵ֣י יִשְׂרָאֵ֔ל וַיְשַׁלְּח֣וּ אוֹתָ֔ם אֶל־ מִח֖וּץ לַֽמַּחֲנֶ֑ה כַּאֲשֶׁ֨ר דִּבֶּ֤ר יְהוָה֙ אֶל־ מֹשֶׁ֔ה כֵּ֥ן עָשׂ֖וּ בְּנֵ֥י יִשְׂרָאֵֽל׃ ",
        "versenonikud": "ויעשו כן בני ישראל וישלחו אותם אל מחוץ למחנה כאשר דבר יהוה אל משה כן עשו בני ישראל "
    },
    {
        "bookchapter": "במדבר",
        "chapter": "ה",
        "versechapter": "ה",
        "bookseder": "במדבר",
        "seder": "ד",
        "verseseder": "לח",
        "parasha": "נשא",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "במדבר",
        "chapter": "ה",
        "versechapter": "ו",
        "bookseder": "במדבר",
        "seder": "ד",
        "verseseder": "לט",
        "parasha": "נשא",
        "versenikud": "דַּבֵּר֮ אֶל־ בְּנֵ֣י יִשְׂרָאֵל֒ אִ֣ישׁ אֽוֹ־ אִשָּׁ֗ה כִּ֤י יַעֲשׂוּ֙ מִכָּל־ חַטֹּ֣את הָֽאָדָ֔ם לִמְעֹ֥ל מַ֖עַל בַּיהוָ֑ה וְאָֽשְׁמָ֖ה הַנֶּ֥פֶשׁ הַהִֽוא׃ ",
        "versenonikud": "דבר אל בני ישראל איש או אשה כי יעשו מכל חטאת האדם למעל מעל ביהוה ואשמה הנפש ההוא "
    },
    {
        "bookchapter": "במדבר",
        "chapter": "ה",
        "versechapter": "ז",
        "bookseder": "במדבר",
        "seder": "ד",
        "verseseder": "מ",
        "parasha": "נשא",
        "versenikud": "וְהִתְוַדּ֗וּ אֶֽת־ חַטָּאתָם֮ אֲשֶׁ֣ר עָשׂוּ֒ וְהֵשִׁ֤יב אֶת־ אֲשָׁמוֹ֙ בְּרֹאשׁ֔וֹ וַחֲמִישִׁת֖וֹ יֹסֵ֣ף עָלָ֑יו וְנָתַ֕ן לַאֲשֶׁ֖ר אָשַׁ֥ם לֽוֹ׃ ",
        "versenonikud": "והתודו את חטאתם אשר עשו והשיב את אשמו בראשו וחמישתו יסף עליו ונתן לאשר אשם לו "
    },
    {
        "bookchapter": "במדבר",
        "chapter": "ה",
        "versechapter": "ח",
        "bookseder": "במדבר",
        "seder": "ד",
        "verseseder": "מא",
        "parasha": "נשא",
        "versenikud": "וְאִם־ אֵ֨ין לָאִ֜ישׁ גֹּאֵ֗ל לְהָשִׁ֤יב הָאָשָׁם֙ אֵלָ֔יו הָאָשָׁ֛ם הַמּוּשָׁ֥ב לַיהוָ֖ה לַכֹּהֵ֑ן מִלְּבַ֗ד אֵ֚יל הַכִּפֻּרִ֔ים אֲשֶׁ֥ר יְכַפֶּר־ בּ֖וֹ עָלָֽיו׃ ",
        "versenonikud": "ואם אין לאיש גאל להשיב האשם אליו האשם המושב ליהוה לכהן מלבד איל הכפרים אשר יכפר בו עליו "
    },
    {
        "bookchapter": "במדבר",
        "chapter": "ה",
        "versechapter": "ט",
        "bookseder": "במדבר",
        "seder": "ד",
        "verseseder": "מב",
        "parasha": "נשא",
        "versenikud": "וְכָל־ תְּרוּמָ֞ה לְכָל־ קָדְשֵׁ֧י בְנֵי־ יִשְׂרָאֵ֛ל אֲשֶׁר־ יַקְרִ֥יבוּ לַכֹּהֵ֖ן ל֥וֹ יִהְיֶֽה׃ ",
        "versenonikud": "וכל תרומה לכל קדשי בני ישראל אשר יקריבו לכהן לו יהיה "
    },
    {
        "bookchapter": "במדבר",
        "chapter": "ה",
        "versechapter": "י",
        "bookseder": "במדבר",
        "seder": "ד",
        "verseseder": "מג",
        "parasha": "נשא",
        "versenikud": "וְאִ֥ישׁ אֶת־ קֳדָשָׁ֖יו ל֣וֹ יִהְי֑וּ אִ֛ישׁ אֲשֶׁר־ יִתֵּ֥ן לַכֹּהֵ֖ן ל֥וֹ יִהְיֶֽה׃ ",
        "versenonikud": "ואיש את קדשיו לו יהיו איש אשר יתן לכהן לו יהיה "
    },
    {
        "bookchapter": "במדבר",
        "chapter": "ה",
        "versechapter": "יא",
        "bookseder": "במדבר",
        "seder": "ה",
        "verseseder": "א",
        "parasha": "נשא",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "במדבר",
        "chapter": "ה",
        "versechapter": "יב",
        "bookseder": "במדבר",
        "seder": "ה",
        "verseseder": "ב",
        "parasha": "נשא",
        "versenikud": "דַּבֵּר֙ אֶל־ בְּנֵ֣י יִשְׂרָאֵ֔ל וְאָמַרְתָּ֖ אֲלֵהֶ֑ם אִ֥ישׁ אִישׁ֙ כִּֽי־ תִשְׂטֶ֣ה אִשְׁתּ֔וֹ וּמָעֲלָ֥ה ב֖וֹ מָֽעַל׃ ",
        "versenonikud": "דבר אל בני ישראל ואמרת אלהם איש איש כי תשטה אשתו ומעלה בו מעל "
    },
    {
        "bookchapter": "במדבר",
        "chapter": "ה",
        "versechapter": "יג",
        "bookseder": "במדבר",
        "seder": "ה",
        "verseseder": "ג",
        "parasha": "נשא",
        "versenikud": "וְשָׁכַ֨ב אִ֣ישׁ אֹתָהּ֮ שִׁכְבַת־ זֶרַע֒ וְנֶעְלַם֙ מֵעֵינֵ֣י אִישָׁ֔הּ וְנִסְתְּרָ֖ה וְהִ֣יא נִטְמָ֑אָה וְעֵד֙ אֵ֣ין בָּ֔הּ וְהִ֖וא לֹ֥א נִתְפָּֽשָׂה׃ ",
        "versenonikud": "ושכב איש אתה שכבת זרע ונעלם מעיני אישה ונסתרה והיא נטמאה ועד אין בה והוא לא נתפשה "
    },
    {
        "bookchapter": "במדבר",
        "chapter": "ה",
        "versechapter": "יד",
        "bookseder": "במדבר",
        "seder": "ה",
        "verseseder": "ד",
        "parasha": "נשא",
        "versenikud": "וְעָבַ֨ר עָלָ֧יו רֽוּחַ־ קִנְאָ֛ה וְקִנֵּ֥א אֶת־ אִשְׁתּ֖וֹ וְהִ֣וא נִטְמָ֑אָה אוֹ־ עָבַ֨ר עָלָ֤יו רֽוּחַ־ קִנְאָה֙ וְקִנֵּ֣א אֶת־ אִשְׁתּ֔וֹ וְהִ֖יא לֹ֥א נִטְמָֽאָה׃ ",
        "versenonikud": "ועבר עליו רוח קנאה וקנא את אשתו והוא נטמאה או עבר עליו רוח קנאה וקנא את אשתו והיא לא נטמאה "
    },
    {
        "bookchapter": "במדבר",
        "chapter": "ה",
        "versechapter": "טו",
        "bookseder": "במדבר",
        "seder": "ה",
        "verseseder": "ה",
        "parasha": "נשא",
        "versenikud": "וְהֵבִ֨יא הָאִ֣ישׁ אֶת־ אִשְׁתּוֹ֮ אֶל־ הַכֹּהֵן֒ וְהֵבִ֤יא אֶת־ קָרְבָּנָהּ֙ עָלֶ֔יהָ עֲשִׂירִ֥ת הָאֵיפָ֖ה קֶ֣מַח שְׂעֹרִ֑ים לֹֽא־ יִצֹ֨ק עָלָ֜יו שֶׁ֗מֶן וְלֹֽא־ יִתֵּ֤ן עָלָיו֙ לְבֹנָ֔ה כִּֽי־ מִנְחַ֤ת קְנָאֹת֙ ה֔וּא מִנְחַ֥ת זִכָּר֖וֹן מַזְכֶּ֥רֶת עָוֺֽן׃ ",
        "versenonikud": "והביא האיש את אשתו אל הכהן והביא את קרבנה עליה עשירת האיפה קמח שערים לא יצק עליו שמן ולא יתן עליו לבנה כי מנחת קנאת הוא מנחת זכרון מזכרת עון "
    },
    {
        "bookchapter": "במדבר",
        "chapter": "ה",
        "versechapter": "טז",
        "bookseder": "במדבר",
        "seder": "ה",
        "verseseder": "ו",
        "parasha": "נשא",
        "versenikud": "וְהִקְרִ֥יב אֹתָ֖הּ הַכֹּהֵ֑ן וְהֶֽעֱמִדָ֖הּ לִפְנֵ֥י יְהוָֽה׃ ",
        "versenonikud": "והקריב אתה הכהן והעמדה לפני יהוה "
    },
    {
        "bookchapter": "במדבר",
        "chapter": "ה",
        "versechapter": "יז",
        "bookseder": "במדבר",
        "seder": "ה",
        "verseseder": "ז",
        "parasha": "נשא",
        "versenikud": "וְלָקַ֧ח הַכֹּהֵ֛ן מַ֥יִם קְדֹשִׁ֖ים בִּכְלִי־ חָ֑רֶשׂ וּמִן־ הֶֽעָפָ֗ר אֲשֶׁ֤ר יִהְיֶה֙ בְּקַרְקַ֣ע הַמִּשְׁכָּ֔ן יִקַּ֥ח הַכֹּהֵ֖ן וְנָתַ֥ן אֶל־ הַמָּֽיִם׃ ",
        "versenonikud": "ולקח הכהן מים קדשים בכלי חרש ומן העפר אשר יהיה בקרקע המשכן יקח הכהן ונתן אל המים "
    },
    {
        "bookchapter": "במדבר",
        "chapter": "ה",
        "versechapter": "יח",
        "bookseder": "במדבר",
        "seder": "ה",
        "verseseder": "ח",
        "parasha": "נשא",
        "versenikud": "וְהֶעֱמִ֨יד הַכֹּהֵ֥ן אֶֽת־ הָאִשָּׁה֮ לִפְנֵ֣י יְהוָה֒ וּפָרַע֙ אֶת־ רֹ֣אשׁ הָֽאִשָּׁ֔ה וְנָתַ֣ן עַל־ כַּפֶּ֗יהָ אֵ֚ת מִנְחַ֣ת הַזִּכָּר֔וֹן מִנְחַ֥ת קְנָאֹ֖ת הִ֑וא וּבְיַ֤ד הַכֹּהֵן֙ יִהְי֔וּ מֵ֥י הַמָּרִ֖ים הַמְאָֽרֲרִֽים׃ ",
        "versenonikud": "והעמיד הכהן את האשה לפני יהוה ופרע את ראש האשה ונתן על כפיה את מנחת הזכרון מנחת קנאת הוא וביד הכהן יהיו מי המרים המאררים "
    },
    {
        "bookchapter": "במדבר",
        "chapter": "ה",
        "versechapter": "יט",
        "bookseder": "במדבר",
        "seder": "ה",
        "verseseder": "ט",
        "parasha": "נשא",
        "versenikud": "וְהִשְׁבִּ֨יעַ אֹתָ֜הּ הַכֹּהֵ֗ן וְאָמַ֤ר אֶל־ הָֽאִשָּׁה֙ אִם־ לֹ֨א שָׁכַ֥ב אִישׁ֙ אֹתָ֔ךְ וְאִם־ לֹ֥א שָׂטִ֛ית טֻמְאָ֖ה תַּ֣חַת אִישֵׁ֑ךְ הִנָּקִ֕י מִמֵּ֛י הַמָּרִ֥ים הַֽמְאָרֲרִ֖ים הָאֵֽלֶּה׃ ",
        "versenonikud": "והשביע אתה הכהן ואמר אל האשה אם לא שכב איש אתך ואם לא שטית טמאה תחת אישך הנקי ממי המרים המאררים האלה "
    },
    {
        "bookchapter": "במדבר",
        "chapter": "ה",
        "versechapter": "כ",
        "bookseder": "במדבר",
        "seder": "ה",
        "verseseder": "י",
        "parasha": "נשא",
        "versenikud": "וְאַ֗תְּ כִּ֥י שָׂטִ֛ית תַּ֥חַת אִישֵׁ֖ךְ וְכִ֣י נִטְמֵ֑את וַיִּתֵּ֨ן אִ֥ישׁ בָּךְ֙ אֶת־ שְׁכָבְתּ֔וֹ מִֽבַּלְעֲדֵ֖י אִישֵֽׁךְ׃ ",
        "versenonikud": "ואת כי שטית תחת אישך וכי נטמאת ויתן איש בך את שכבתו מבלעדי אישך "
    },
    {
        "bookchapter": "במדבר",
        "chapter": "ה",
        "versechapter": "כא",
        "bookseder": "במדבר",
        "seder": "ה",
        "verseseder": "יא",
        "parasha": "נשא",
        "versenikud": "וְהִשְׁבִּ֨יעַ הַכֹּהֵ֥ן אֶֽת־ הָֽאִשָּׁה֮ בִּשְׁבֻעַ֣ת הָאָלָה֒ וְאָמַ֤ר הַכֹּהֵן֙ לָֽאִשָּׁ֔ה יִתֵּ֨ן יְהוָ֥ה אוֹתָ֛ךְ לְאָלָ֥ה וְלִשְׁבֻעָ֖ה בְּת֣וֹךְ עַמֵּ֑ךְ בְּתֵ֨ת יְהוָ֤ה אֶת־ יְרֵכֵךְ֙ נֹפֶ֔לֶת וְאֶת־ בִּטְנֵ֖ךְ צָבָֽה׃ ",
        "versenonikud": "והשביע הכהן את האשה בשבעת האלה ואמר הכהן לאשה יתן יהוה אותך לאלה ולשבעה בתוך עמך בתת יהוה את ירכך נפלת ואת בטנך צבה "
    },
    {
        "bookchapter": "במדבר",
        "chapter": "ה",
        "versechapter": "כב",
        "bookseder": "במדבר",
        "seder": "ה",
        "verseseder": "יב",
        "parasha": "נשא",
        "versenikud": "וּ֠בָאוּ הַמַּ֨יִם הַמְאָרְרִ֤ים הָאֵ֙לֶּה֙ בְּֽמֵעַ֔יִךְ לַצְבּ֥וֹת בֶּ֖טֶן וְלַנְפִּ֣ל יָרֵ֑ךְ וְאָמְרָ֥ה הָאִשָּׁ֖ה אָמֵ֥ן ׀ אָמֵֽן׃ ",
        "versenonikud": "ובאו המים המאררים האלה במעיך לצבות בטן ולנפל ירך ואמרה האשה אמן  אמן "
    },
    {
        "bookchapter": "במדבר",
        "chapter": "ה",
        "versechapter": "כג",
        "bookseder": "במדבר",
        "seder": "ה",
        "verseseder": "יג",
        "parasha": "נשא",
        "versenikud": "וְ֠כָתַב אֶת־ הָאָלֹ֥ת הָאֵ֛לֶּה הַכֹּהֵ֖ן בַּסֵּ֑פֶר וּמָחָ֖ה אֶל־ מֵ֥י הַמָּרִֽים׃ ",
        "versenonikud": "וכתב את האלת האלה הכהן בספר ומחה אל מי המרים "
    },
    {
        "bookchapter": "במדבר",
        "chapter": "ה",
        "versechapter": "כד",
        "bookseder": "במדבר",
        "seder": "ה",
        "verseseder": "יד",
        "parasha": "נשא",
        "versenikud": "וְהִשְׁקָה֙ אֶת־ הָ֣אִשָּׁ֔ה אֶת־ מֵ֥י הַמָּרִ֖ים הַמְאָֽרֲרִ֑ים וּבָ֥אוּ בָ֛הּ הַמַּ֥יִם הַֽמְאָרֲרִ֖ים לְמָרִֽים׃ ",
        "versenonikud": "והשקה את האשה את מי המרים המאררים ובאו בה המים המאררים למרים "
    },
    {
        "bookchapter": "במדבר",
        "chapter": "ה",
        "versechapter": "כה",
        "bookseder": "במדבר",
        "seder": "ה",
        "verseseder": "טו",
        "parasha": "נשא",
        "versenikud": "וְלָקַ֤ח הַכֹּהֵן֙ מִיַּ֣ד הָֽאִשָּׁ֔ה אֵ֖ת מִנְחַ֣ת הַקְּנָאֹ֑ת וְהֵנִ֤יף אֶת־ הַמִּנְחָה֙ לִפְנֵ֣י יְהוָ֔ה וְהִקְרִ֥יב אֹתָ֖הּ אֶל־ הַמִּזְבֵּֽחַ׃ ",
        "versenonikud": "ולקח הכהן מיד האשה את מנחת הקנאת והניף את המנחה לפני יהוה והקריב אתה אל המזבח "
    },
    {
        "bookchapter": "במדבר",
        "chapter": "ה",
        "versechapter": "כו",
        "bookseder": "במדבר",
        "seder": "ה",
        "verseseder": "טז",
        "parasha": "נשא",
        "versenikud": "וְקָמַ֨ץ הַכֹּהֵ֤ן מִן־ הַמִּנְחָה֙ אֶת־ אַזְכָּ֣רָתָ֔הּ וְהִקְטִ֖יר הַמִּזְבֵּ֑חָה וְאַחַ֛ר יַשְׁקֶ֥ה אֶת־ הָאִשָּׁ֖ה אֶת־ הַמָּֽיִם׃ ",
        "versenonikud": "וקמץ הכהן מן המנחה את אזכרתה והקטיר המזבחה ואחר ישקה את האשה את המים "
    },
    {
        "bookchapter": "במדבר",
        "chapter": "ה",
        "versechapter": "כז",
        "bookseder": "במדבר",
        "seder": "ה",
        "verseseder": "יז",
        "parasha": "נשא",
        "versenikud": "וְהִשְׁקָ֣הּ אֶת־ הַמַּ֗יִם וְהָיְתָ֣ה אִֽם־ נִטְמְאָה֮ וַתִּמְעֹ֣ל מַ֣עַל בְּאִישָׁהּ֒ וּבָ֨אוּ בָ֜הּ הַמַּ֤יִם הַמְאָֽרֲרִים֙ לְמָרִ֔ים וְצָבְתָ֣ה בִטְנָ֔הּ וְנָפְלָ֖ה יְרֵכָ֑הּ וְהָיְתָ֧ה הָאִשָּׁ֛ה לְאָלָ֖ה בְּקֶ֥רֶב עַמָּֽהּ׃ ",
        "versenonikud": "והשקה את המים והיתה אם נטמאה ותמעל מעל באישה ובאו בה המים המאררים למרים וצבתה בטנה ונפלה ירכה והיתה האשה לאלה בקרב עמה "
    },
    {
        "bookchapter": "במדבר",
        "chapter": "ה",
        "versechapter": "כח",
        "bookseder": "במדבר",
        "seder": "ה",
        "verseseder": "יח",
        "parasha": "נשא",
        "versenikud": "וְאִם־ לֹ֤א נִטְמְאָה֙ הָֽאִשָּׁ֔ה וּטְהֹרָ֖ה הִ֑וא וְנִקְּתָ֖ה וְנִזְרְעָ֥ה זָֽרַע׃ ",
        "versenonikud": "ואם לא נטמאה האשה וטהרה הוא ונקתה ונזרעה זרע "
    },
    {
        "bookchapter": "במדבר",
        "chapter": "ה",
        "versechapter": "כט",
        "bookseder": "במדבר",
        "seder": "ה",
        "verseseder": "יט",
        "parasha": "נשא",
        "versenikud": "זֹ֥את תּוֹרַ֖ת הַקְּנָאֹ֑ת אֲשֶׁ֨ר תִּשְׂטֶ֥ה אִשָּׁ֛ה תַּ֥חַת אִישָׁ֖הּ וְנִטְמָֽאָה׃ ",
        "versenonikud": "זאת תורת הקנאת אשר תשטה אשה תחת אישה ונטמאה "
    },
    {
        "bookchapter": "במדבר",
        "chapter": "ה",
        "versechapter": "ל",
        "bookseder": "במדבר",
        "seder": "ה",
        "verseseder": "כ",
        "parasha": "נשא",
        "versenikud": "א֣וֹ אִ֗ישׁ אֲשֶׁ֨ר תַּעֲבֹ֥ר עָלָ֛יו ר֥וּחַ קִנְאָ֖ה וְקִנֵּ֣א אֶת־ אִשְׁתּ֑וֹ וְהֶעֱמִ֤יד אֶת־ הָֽאִשָּׁה֙ לִפְנֵ֣י יְהוָ֔ה וְעָ֤שָׂה לָהּ֙ הַכֹּהֵ֔ן אֵ֥ת כָּל־ הַתּוֹרָ֖ה הַזֹּֽאת׃ ",
        "versenonikud": "או איש אשר תעבר עליו רוח קנאה וקנא את אשתו והעמיד את האשה לפני יהוה ועשה לה הכהן את כל התורה הזאת "
    },
    {
        "bookchapter": "במדבר",
        "chapter": "ה",
        "versechapter": "לא",
        "bookseder": "במדבר",
        "seder": "ה",
        "verseseder": "כא",
        "parasha": "נשא",
        "versenikud": "וְנִקָּ֥ה הָאִ֖ישׁ מֵעָוֺ֑ן וְהָאִשָּׁ֣ה הַהִ֔וא תִּשָּׂ֖א אֶת־ עֲוֺנָֽהּ׃ ",
        "versenonikud": "ונקה האיש מעון והאשה ההוא תשא את עונה "
    }
]