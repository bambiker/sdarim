[
    {
        "bookchapter": "בראשית",
        "chapter": "טז",
        "versechapter": "א",
        "bookseder": "בראשית",
        "seder": "יג",
        "verseseder": "כב",
        "parasha": "לך לך",
        "versenikud": "וְשָׂרַי֙ אֵ֣שֶׁת אַבְרָ֔ם לֹ֥א יָלְדָ֖ה ל֑וֹ וְלָ֛הּ שִׁפְחָ֥ה מִצְרִ֖ית וּשְׁמָ֥הּ הָגָֽר׃ ",
        "versenonikud": "ושרי אשת אברם לא ילדה לו ולה שפחה מצרית ושמה הגר "
    },
    {
        "bookchapter": "בראשית",
        "chapter": "טז",
        "versechapter": "ב",
        "bookseder": "בראשית",
        "seder": "יג",
        "verseseder": "כג",
        "parasha": "לך לך",
        "versenikud": "וַתֹּ֨אמֶר שָׂרַ֜י אֶל־ אַבְרָ֗ם הִנֵּה־ נָ֞א עֲצָרַ֤נִי יְהוָה֙ מִלֶּ֔דֶת בֹּא־ נָא֙ אֶל־ שִׁפְחָתִ֔י אוּלַ֥י אִבָּנֶ֖ה מִמֶּ֑נָּה וַיִּשְׁמַ֥ע אַבְרָ֖ם לְק֥וֹל שָׂרָֽי׃ ",
        "versenonikud": "ותאמר שרי אל אברם הנה נא עצרני יהוה מלדת בא נא אל שפחתי אולי אבנה ממנה וישמע אברם לקול שרי "
    },
    {
        "bookchapter": "בראשית",
        "chapter": "טז",
        "versechapter": "ג",
        "bookseder": "בראשית",
        "seder": "יג",
        "verseseder": "כד",
        "parasha": "לך לך",
        "versenikud": "וַתִּקַּ֞ח שָׂרַ֣י אֵֽשֶׁת־ אַבְרָ֗ם אֶת־ הָגָ֤ר הַמִּצְרִית֙ שִׁפְחָתָ֔הּ מִקֵּץ֙ עֶ֣שֶׂר שָׁנִ֔ים לְשֶׁ֥בֶת אַבְרָ֖ם בְּאֶ֣רֶץ כְּנָ֑עַן וַתִּתֵּ֥ן אֹתָ֛הּ לְאַבְרָ֥ם אִישָׁ֖הּ ל֥וֹ לְאִשָּֽׁה׃ ",
        "versenonikud": "ותקח שרי אשת אברם את הגר המצרית שפחתה מקץ עשר שנים לשבת אברם בארץ כנען ותתן אתה לאברם אישה לו לאשה "
    },
    {
        "bookchapter": "בראשית",
        "chapter": "טז",
        "versechapter": "ד",
        "bookseder": "בראשית",
        "seder": "יג",
        "verseseder": "כה",
        "parasha": "לך לך",
        "versenikud": "וַיָּבֹ֥א אֶל־ הָגָ֖ר וַתַּ֑הַר וַתֵּ֙רֶא֙ כִּ֣י הָרָ֔תָה וַתֵּקַ֥ל גְּבִרְתָּ֖הּ בְּעֵינֶֽיהָ׃ ",
        "versenonikud": "ויבא אל הגר ותהר ותרא כי הרתה ותקל גברתה בעיניה "
    },
    {
        "bookchapter": "בראשית",
        "chapter": "טז",
        "versechapter": "ה",
        "bookseder": "בראשית",
        "seder": "יג",
        "verseseder": "כו",
        "parasha": "לך לך",
        "versenikud": "וַתֹּ֨אמֶר שָׂרַ֣י אֶל־ אַבְרָם֮ חֲמָסִ֣י עָלֶיךָ֒ אָנֹכִ֗י נָתַ֤תִּי שִׁפְחָתִי֙ בְּחֵיקֶ֔ךָ וַתֵּ֙רֶא֙ כִּ֣י הָרָ֔תָה וָאֵקַ֖ל בְּעֵינֶ֑יהָ יִשְׁפֹּ֥ט יְהוָ֖ה בֵּינִ֥י וּבֵינֶֽיׄךָ׃ ",
        "versenonikud": "ותאמר שרי אל אברם חמסי עליך אנכי נתתי שפחתי בחיקך ותרא כי הרתה ואקל בעיניה ישפט יהוה ביני וביניך "
    },
    {
        "bookchapter": "בראשית",
        "chapter": "טז",
        "versechapter": "ו",
        "bookseder": "בראשית",
        "seder": "יג",
        "verseseder": "כז",
        "parasha": "לך לך",
        "versenikud": "וַיֹּ֨אמֶר אַבְרָ֜ם אֶל־ שָׂרַ֗י הִנֵּ֤ה שִׁפְחָתֵךְ֙ בְּיָדֵ֔ךְ עֲשִׂי־ לָ֖הּ הַטּ֣וֹב בְּעֵינָ֑יִךְ וַתְּעַנֶּ֣הָ שָׂרַ֔י וַתִּבְרַ֖ח מִפָּנֶֽיהָ׃ ",
        "versenonikud": "ויאמר אברם אל שרי הנה שפחתך בידך עשי לה הטוב בעיניך ותענה שרי ותברח מפניה "
    },
    {
        "bookchapter": "בראשית",
        "chapter": "טז",
        "versechapter": "ז",
        "bookseder": "בראשית",
        "seder": "יג",
        "verseseder": "כח",
        "parasha": "לך לך",
        "versenikud": "וַֽיִּמְצָאָ֞הּ מַלְאַ֧ךְ יְהוָ֛ה עַל־ עֵ֥ין הַמַּ֖יִם בַּמִּדְבָּ֑ר עַל־ הָעַ֖יִן בְּדֶ֥רֶךְ שֽׁוּר׃ ",
        "versenonikud": "וימצאה מלאך יהוה על עין המים במדבר על העין בדרך שור "
    },
    {
        "bookchapter": "בראשית",
        "chapter": "טז",
        "versechapter": "ח",
        "bookseder": "בראשית",
        "seder": "יג",
        "verseseder": "כט",
        "parasha": "לך לך",
        "versenikud": "וַיֹּאמַ֗ר הָגָ֞ר שִׁפְחַ֥ת שָׂרַ֛י אֵֽי־ מִזֶּ֥ה בָ֖את וְאָ֣נָה תֵלֵ֑כִי וַתֹּ֕אמֶר מִפְּנֵי֙ שָׂרַ֣י גְּבִרְתִּ֔י אָנֹכִ֖י בֹּרַֽחַת׃ ",
        "versenonikud": "ויאמר הגר שפחת שרי אי מזה באת ואנה תלכי ותאמר מפני שרי גברתי אנכי ברחת "
    },
    {
        "bookchapter": "בראשית",
        "chapter": "טז",
        "versechapter": "ט",
        "bookseder": "בראשית",
        "seder": "יג",
        "verseseder": "ל",
        "parasha": "לך לך",
        "versenikud": "וַיֹּ֤אמֶר לָהּ֙ מַלְאַ֣ךְ יְהוָ֔ה שׁ֖וּבִי אֶל־ גְּבִרְתֵּ֑ךְ וְהִתְעַנִּ֖י תַּ֥חַת יָדֶֽיהָ׃ ",
        "versenonikud": "ויאמר לה מלאך יהוה שובי אל גברתך והתעני תחת ידיה "
    },
    {
        "bookchapter": "בראשית",
        "chapter": "טז",
        "versechapter": "י",
        "bookseder": "בראשית",
        "seder": "יג",
        "verseseder": "לא",
        "parasha": "לך לך",
        "versenikud": "וַיֹּ֤אמֶר לָהּ֙ מַלְאַ֣ךְ יְהוָ֔ה הַרְבָּ֥ה אַרְבֶּ֖ה אֶת־ זַרְעֵ֑ךְ וְלֹ֥א יִסָּפֵ֖ר מֵרֹֽב׃ ",
        "versenonikud": "ויאמר לה מלאך יהוה הרבה ארבה את זרעך ולא יספר מרב "
    },
    {
        "bookchapter": "בראשית",
        "chapter": "טז",
        "versechapter": "יא",
        "bookseder": "בראשית",
        "seder": "יג",
        "verseseder": "לב",
        "parasha": "לך לך",
        "versenikud": "וַיֹּ֤אמֶר לָהּ֙ מַלְאַ֣ךְ יְהוָ֔ה הִנָּ֥ךְ הָרָ֖ה וְיֹלַ֣דְתְּ בֵּ֑ן וְקָרָ֤את שְׁמוֹ֙ יִשְׁמָעֵ֔אל כִּֽי־ שָׁמַ֥ע יְהוָ֖ה אֶל־ עָנְיֵֽךְ׃ ",
        "versenonikud": "ויאמר לה מלאך יהוה הנך הרה וילדת בן וקראת שמו ישמעאל כי שמע יהוה אל עניך "
    },
    {
        "bookchapter": "בראשית",
        "chapter": "טז",
        "versechapter": "יב",
        "bookseder": "בראשית",
        "seder": "יג",
        "verseseder": "לג",
        "parasha": "לך לך",
        "versenikud": "וְה֤וּא יִהְיֶה֙ פֶּ֣רֶא אָדָ֔ם יָד֣וֹ בַכֹּ֔ל וְיַ֥ד כֹּ֖ל בּ֑וֹ וְעַל־ פְּנֵ֥י כָל־ אֶחָ֖יו יִשְׁכֹּֽן׃ ",
        "versenonikud": "והוא יהיה פרא אדם ידו בכל ויד כל בו ועל פני כל אחיו ישכן "
    },
    {
        "bookchapter": "בראשית",
        "chapter": "טז",
        "versechapter": "יג",
        "bookseder": "בראשית",
        "seder": "יג",
        "verseseder": "לד",
        "parasha": "לך לך",
        "versenikud": "וַתִּקְרָ֤א שֵׁם־ יְהוָה֙ הַדֹּבֵ֣ר אֵלֶ֔יהָ אַתָּ֖ה אֵ֣ל רֳאִ֑י כִּ֣י אָֽמְרָ֗ה הֲגַ֥ם הֲלֹ֛ם רָאִ֖יתִי אַחֲרֵ֥י רֹאִֽי׃ ",
        "versenonikud": "ותקרא שם יהוה הדבר אליה אתה אל ראי כי אמרה הגם הלם ראיתי אחרי ראי "
    },
    {
        "bookchapter": "בראשית",
        "chapter": "טז",
        "versechapter": "יד",
        "bookseder": "בראשית",
        "seder": "יג",
        "verseseder": "לה",
        "parasha": "לך לך",
        "versenikud": "עַל־ כֵּן֙ קָרָ֣א לַבְּאֵ֔ר בְּאֵ֥ר לַחַ֖י רֹאִ֑י הִנֵּ֥ה בֵין־ קָדֵ֖שׁ וּבֵ֥ין בָּֽרֶד׃ ",
        "versenonikud": "על כן קרא לבאר באר לחי ראי הנה בין קדש ובין ברד "
    },
    {
        "bookchapter": "בראשית",
        "chapter": "טז",
        "versechapter": "טו",
        "bookseder": "בראשית",
        "seder": "יג",
        "verseseder": "לו",
        "parasha": "לך לך",
        "versenikud": "וַתֵּ֧לֶד הָגָ֛ר לְאַבְרָ֖ם בֵּ֑ן וַיִּקְרָ֨א אַבְרָ֧ם שֶׁם־ בְּנ֛וֹ אֲשֶׁר־ יָלְדָ֥ה הָגָ֖ר יִשְׁמָעֵֽאל׃ ",
        "versenonikud": "ותלד הגר לאברם בן ויקרא אברם שם בנו אשר ילדה הגר ישמעאל "
    },
    {
        "bookchapter": "בראשית",
        "chapter": "טז",
        "versechapter": "טז",
        "bookseder": "בראשית",
        "seder": "יג",
        "verseseder": "לז",
        "parasha": "לך לך",
        "versenikud": "וְאַבְרָ֕ם בֶּן־ שְׁמֹנִ֥ים שָׁנָ֖ה וְשֵׁ֣שׁ שָׁנִ֑ים בְּלֶֽדֶת־ הָגָ֥ר אֶת־ יִשְׁמָעֵ֖אל לְאַבְרָֽם׃ {ס}",
        "versenonikud": "ואברם בן שמנים שנה ושש שנים בלדת הגר את ישמעאל לאברם "
    }
]