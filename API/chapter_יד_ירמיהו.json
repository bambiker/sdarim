[
    {
        "bookchapter": "ירמיהו",
        "chapter": "יד",
        "versechapter": "א",
        "bookseder": "ירמיהו",
        "seder": "ז",
        "verseseder": "לא",
        "versenikud": "אֲשֶׁ֨ר הָיָ֤ה דְבַר־ יְהוָה֙ אֶֽל־ יִרְמְיָ֔הוּ עַל־ דִּבְרֵ֖י הַבַּצָּרֽוֹת׃ ",
        "versenonikud": "אשר היה דבר יהוה אל ירמיהו על דברי הבצרות "
    },
    {
        "bookchapter": "ירמיהו",
        "chapter": "יד",
        "versechapter": "ב",
        "bookseder": "ירמיהו",
        "seder": "ז",
        "verseseder": "לב",
        "versenikud": "אָבְלָ֣ה יְהוּדָ֔ה וּשְׁעָרֶ֥יהָ אֻמְלְל֖וּ קָדְר֣וּ לָאָ֑רֶץ וְצִוְחַ֥ת יְרוּשָׁלִַ֖ם עָלָֽתָה׃ ",
        "versenonikud": "אבלה יהודה ושעריה אמללו קדרו לארץ וצוחת ירושלם עלתה "
    },
    {
        "bookchapter": "ירמיהו",
        "chapter": "יד",
        "versechapter": "ג",
        "bookseder": "ירמיהו",
        "seder": "ז",
        "verseseder": "לג",
        "versenikud": "וְאַדִּ֣רֵיהֶ֔ם שָׁלְח֥וּ צעוריהם צְעִירֵיהֶ֖ם לַמָּ֑יִם בָּ֣אוּ עַל־ גֵּבִ֞ים לֹא־ מָ֣צְאוּ מַ֗יִם שָׁ֤בוּ כְלֵיהֶם֙ רֵיקָ֔ם בֹּ֥שׁוּ וְהָכְלְמ֖וּ וְחָפ֥וּ רֹאשָֽׁם׃ ",
        "versenonikud": "ואדריהם שלחו צעוריהם צעיריהם למים באו על גבים לא מצאו מים שבו כליהם ריקם בשו והכלמו וחפו ראשם "
    },
    {
        "bookchapter": "ירמיהו",
        "chapter": "יד",
        "versechapter": "ד",
        "bookseder": "ירמיהו",
        "seder": "ז",
        "verseseder": "לד",
        "versenikud": "בַּעֲב֤וּר הָאֲדָמָה֙ חַ֔תָּה כִּ֛י לֹא־ הָיָ֥ה גֶ֖שֶׁם בָּאָ֑רֶץ בֹּ֥שׁוּ אִכָּרִ֖ים חָפ֥וּ רֹאשָֽׁם׃ ",
        "versenonikud": "בעבור האדמה חתה כי לא היה גשם בארץ בשו אכרים חפו ראשם "
    },
    {
        "bookchapter": "ירמיהו",
        "chapter": "יד",
        "versechapter": "ה",
        "bookseder": "ירמיהו",
        "seder": "ז",
        "verseseder": "לה",
        "versenikud": "כִּ֤י גַם־ אַיֶּ֙לֶת֙ בַּשָּׂדֶ֔ה יָלְדָ֖ה וְעָז֑וֹב כִּ֥י לֹֽא־ הָיָ֖ה דֶּֽשֶׁא׃ ",
        "versenonikud": "כי גם אילת בשדה ילדה ועזוב כי לא היה דשא "
    },
    {
        "bookchapter": "ירמיהו",
        "chapter": "יד",
        "versechapter": "ו",
        "bookseder": "ירמיהו",
        "seder": "ז",
        "verseseder": "לו",
        "versenikud": "וּפְרָאִים֙ עָמְד֣וּ עַל־ שְׁפָיִ֔ם שָׁאֲפ֥וּ ר֖וּחַ כַּתַּנִּ֑ים כָּל֥וּ עֵינֵיהֶ֖ם כִּי־ אֵ֥ין עֵֽשֶׂב׃ ",
        "versenonikud": "ופראים עמדו על שפים שאפו רוח כתנים כלו עיניהם כי אין עשב "
    },
    {
        "bookchapter": "ירמיהו",
        "chapter": "יד",
        "versechapter": "ז",
        "bookseder": "ירמיהו",
        "seder": "ז",
        "verseseder": "לז",
        "versenikud": "אִם־ עֲוֺנֵ֙ינוּ֙ עָ֣נוּ בָ֔נוּ יְהוָ֕ה עֲשֵׂ֖ה לְמַ֣עַן שְׁמֶ֑ךָ כִּֽי־ רַבּ֥וּ מְשׁוּבֹתֵ֖ינוּ לְךָ֥ חָטָֽאנוּ׃ ",
        "versenonikud": "אם עונינו ענו בנו יהוה עשה למען שמך כי רבו משובתינו לך חטאנו "
    },
    {
        "bookchapter": "ירמיהו",
        "chapter": "יד",
        "versechapter": "ח",
        "bookseder": "ירמיהו",
        "seder": "ז",
        "verseseder": "לח",
        "versenikud": "מִקְוֵה֙ יִשְׂרָאֵ֔ל מֽוֹשִׁיע֖וֹ בְּעֵ֣ת צָרָ֑ה לָ֤מָּה תִֽהְיֶה֙ כְּגֵ֣ר בָּאָ֔רֶץ וּכְאֹרֵ֖חַ נָטָ֥ה לָלֽוּן׃ ",
        "versenonikud": "מקוה ישראל מושיעו בעת צרה למה תהיה כגר בארץ וכארח נטה ללון "
    },
    {
        "bookchapter": "ירמיהו",
        "chapter": "יד",
        "versechapter": "ט",
        "bookseder": "ירמיהו",
        "seder": "ז",
        "verseseder": "לט",
        "versenikud": "לָ֤מָּה תִֽהְיֶה֙ כְּאִ֣ישׁ נִדְהָ֔ם כְּגִבּ֖וֹר לֹא־ יוּכַ֣ל לְהוֹשִׁ֑יעַ וְאַתָּ֧ה בְקִרְבֵּ֣נוּ יְהוָ֗ה וְשִׁמְךָ֛ עָלֵ֥ינוּ נִקְרָ֖א אַל־ תַּנִּחֵֽנוּ׃ ",
        "versenonikud": "למה תהיה כאיש נדהם כגבור לא יוכל להושיע ואתה בקרבנו יהוה ושמך עלינו נקרא אל תנחנו "
    },
    {
        "bookchapter": "ירמיהו",
        "chapter": "יד",
        "versechapter": "י",
        "bookseder": "ירמיהו",
        "seder": "ז",
        "verseseder": "מ",
        "versenikud": "כֹּֽה־ אָמַ֨ר יְהוָ֜ה לָעָ֣ם הַזֶּ֗ה כֵּ֤ן אָֽהֲבוּ֙ לָנ֔וּעַ רַגְלֵיהֶ֖ם לֹ֣א חָשָׂ֑כוּ וַיהוָה֙ לֹ֣א רָצָ֔ם עַתָּה֙ יִזְכֹּ֣ר עֲוֺנָ֔ם וְיִפְקֹ֖ד חַטֹּאתָֽם׃ ",
        "versenonikud": "כה אמר יהוה לעם הזה כן אהבו לנוע רגליהם לא חשכו ויהוה לא רצם עתה יזכר עונם ויפקד חטאתם "
    },
    {
        "bookchapter": "ירמיהו",
        "chapter": "יד",
        "versechapter": "יא",
        "bookseder": "ירמיהו",
        "seder": "ז",
        "verseseder": "מא",
        "versenikud": "וַיֹּ֥אמֶר יְהוָ֖ה אֵלָ֑י אַל־ תִּתְפַּלֵּ֛ל בְּעַד־ הָעָ֥ם הַזֶּ֖ה לְטוֹבָֽה׃ ",
        "versenonikud": "ויאמר יהוה אלי אל תתפלל בעד העם הזה לטובה "
    },
    {
        "bookchapter": "ירמיהו",
        "chapter": "יד",
        "versechapter": "יב",
        "bookseder": "ירמיהו",
        "seder": "ז",
        "verseseder": "מב",
        "versenikud": "כִּ֣י יָצֻ֗מוּ אֵינֶ֤נִּי שֹׁמֵ֙עַ֙ אֶל־ רִנָּתָ֔ם וְכִ֧י יַעֲל֛וּ עֹלָ֥ה וּמִנְחָ֖ה אֵינֶ֣נִּי רֹצָ֑ם כִּ֗י בַּחֶ֙רֶב֙ וּבָרָעָ֣ב וּבַדֶּ֔בֶר אָנֹכִ֖י מְכַלֶּ֥ה אוֹתָֽם׃ ",
        "versenonikud": "כי יצמו אינני שמע אל רנתם וכי יעלו עלה ומנחה אינני רצם כי בחרב וברעב ובדבר אנכי מכלה אותם "
    },
    {
        "bookchapter": "ירמיהו",
        "chapter": "יד",
        "versechapter": "יג",
        "bookseder": "ירמיהו",
        "seder": "ז",
        "verseseder": "מג",
        "versenikud": "וָאֹמַ֞ר אֲהָ֣הּ ׀ אֲדֹנָ֣י יְהוִ֗ה הִנֵּ֨ה הַנְּבִאִ֜ים אֹמְרִ֤ים לָהֶם֙ לֹֽא־ תִרְא֣וּ חֶ֔רֶב וְרָעָ֖ב לֹֽא־ יִהְיֶ֣ה לָכֶ֑ם כִּֽי־ שְׁל֤וֹם אֱמֶת֙ אֶתֵּ֣ן לָכֶ֔ם בַּמָּק֖וֹם הַזֶּֽה׃ ",
        "versenonikud": "ואמר אהה  אדני יהוה הנה הנבאים אמרים להם לא תראו חרב ורעב לא יהיה לכם כי שלום אמת אתן לכם במקום הזה "
    },
    {
        "bookchapter": "ירמיהו",
        "chapter": "יד",
        "versechapter": "יד",
        "bookseder": "ירמיהו",
        "seder": "ז",
        "verseseder": "מד",
        "versenikud": "וַיֹּ֨אמֶר יְהוָ֜ה אֵלַ֗י שֶׁ֚קֶר הַנְּבִאִים֙ נִבְּאִ֣ים בִּשְׁמִ֔י לֹ֤א שְׁלַחְתִּים֙ וְלֹ֣א צִוִּיתִ֔ים וְלֹ֥א דִבַּ֖רְתִּי אֲלֵיהֶ֑ם חֲז֨וֹן שֶׁ֜קֶר וְקֶ֤סֶם ואלול וֶֽאֱלִיל֙ ותרמות וְתַרְמִ֣ית לִבָּ֔ם הֵ֖מָּה מִֽתְנַבְּאִ֥ים לָכֶֽם׃ ",
        "versenonikud": "ויאמר יהוה אלי שקר הנבאים נבאים בשמי לא שלחתים ולא צויתים ולא דברתי אליהם חזון שקר וקסם ואלול ואליל ותרמות ותרמית לבם המה מתנבאים לכם "
    },
    {
        "bookchapter": "ירמיהו",
        "chapter": "יד",
        "versechapter": "טו",
        "bookseder": "ירמיהו",
        "seder": "ז",
        "verseseder": "מה",
        "versenikud": "לָכֵ֞ן כֹּֽה־ אָמַ֣ר יְהוָ֗ה עַֽל־ הַנְּבִאִ֞ים הַנִּבְּאִ֣ים בִּשְׁמִי֮ וַאֲנִ֣י לֹֽא־ שְׁלַחְתִּים֒ וְהֵ֙מָּה֙ אֹֽמְרִ֔ים חֶ֣רֶב וְרָעָ֔ב לֹ֥א יִהְיֶ֖ה בָּאָ֣רֶץ הַזֹּ֑את בַּחֶ֤רֶב וּבָֽרָעָב֙ יִתַּ֔מּוּ הַנְּבִאִ֖ים הָהֵֽמָּה׃ ",
        "versenonikud": "לכן כה אמר יהוה על הנבאים הנבאים בשמי ואני לא שלחתים והמה אמרים חרב ורעב לא יהיה בארץ הזאת בחרב וברעב יתמו הנבאים ההמה "
    },
    {
        "bookchapter": "ירמיהו",
        "chapter": "יד",
        "versechapter": "טז",
        "bookseder": "ירמיהו",
        "seder": "ז",
        "verseseder": "מו",
        "versenikud": "וְהָעָ֣ם אֲשֶׁר־ הֵ֣מָּה נִבְּאִ֣ים לָהֶ֡ם יִֽהְי֣וּ מֻשְׁלָכִים֩ בְּחֻצ֨וֹת יְרוּשָׁלִַ֜ם מִפְּנֵ֣י ׀ הָרָעָ֣ב וְהַחֶ֗רֶב וְאֵ֤ין מְקַבֵּר֙ לָהֵ֔מָּה הֵ֣מָּה נְשֵׁיהֶ֔ם וּבְנֵיהֶ֖ם וּבְנֹֽתֵיהֶ֑ם וְשָׁפַכְתִּ֥י עֲלֵיהֶ֖ם אֶת־ רָעָתָֽם׃ ",
        "versenonikud": "והעם אשר המה נבאים להם יהיו משלכים בחצות ירושלם מפני  הרעב והחרב ואין מקבר להמה המה נשיהם ובניהם ובנתיהם ושפכתי עליהם את רעתם "
    },
    {
        "bookchapter": "ירמיהו",
        "chapter": "יד",
        "versechapter": "יז",
        "bookseder": "ירמיהו",
        "seder": "ז",
        "verseseder": "מז",
        "versenikud": "וְאָמַרְתָּ֤ אֲלֵיהֶם֙ אֶת־ הַדָּבָ֣ר הַזֶּ֔ה תֵּרַ֨דְנָה עֵינַ֥י דִּמְעָ֛ה לַ֥יְלָה וְיוֹמָ֖ם וְאַל־ תִּדְמֶ֑ינָה כִּי֩ שֶׁ֨בֶר גָּד֜וֹל נִשְׁבְּרָ֗ה בְּתוּלַת֙ בַּת־ עַמִּ֔י מַכָּ֖ה נַחְלָ֥ה מְאֹֽד׃ ",
        "versenonikud": "ואמרת אליהם את הדבר הזה תרדנה עיני דמעה לילה ויומם ואל תדמינה כי שבר גדול נשברה בתולת בת עמי מכה נחלה מאד "
    },
    {
        "bookchapter": "ירמיהו",
        "chapter": "יד",
        "versechapter": "יח",
        "bookseder": "ירמיהו",
        "seder": "ז",
        "verseseder": "מח",
        "versenikud": "אִם־ יָצָ֣אתִי הַשָּׂדֶ֗ה וְהִנֵּה֙ חַלְלֵי־ חֶ֔רֶב וְאִם֙ בָּ֣אתִי הָעִ֔יר וְהִנֵּ֖ה תַּחֲלוּאֵ֣י רָעָ֑ב כִּֽי־ גַם־ נָבִ֧יא גַם־ כֹּהֵ֛ן סָחֲר֥וּ אֶל־ אֶ֖רֶץ וְלֹ֥א יָדָֽעוּ׃ ",
        "versenonikud": "אם יצאתי השדה והנה חללי חרב ואם באתי העיר והנה תחלואי רעב כי גם נביא גם כהן סחרו אל ארץ ולא ידעו "
    },
    {
        "bookchapter": "ירמיהו",
        "chapter": "יד",
        "versechapter": "יט",
        "bookseder": "ירמיהו",
        "seder": "ז",
        "verseseder": "מט",
        "versenikud": "הֲמָאֹ֨ס מָאַ֜סְתָּ אֶת־ יְהוּדָ֗ה אִם־ בְּצִיּוֹן֙ גָּעֲלָ֣ה נַפְשֶׁ֔ךָ מַדּ֙וּעַ֙ הִכִּיתָ֔נוּ וְאֵ֥ין לָ֖נוּ מַרְפֵּ֑א קַוֵּ֤ה לְשָׁלוֹם֙ וְאֵ֣ין ט֔וֹב וּלְעֵ֥ת מַרְפֵּ֖א וְהִנֵּ֥ה בְעָתָֽה׃ ",
        "versenonikud": "המאס מאסת את יהודה אם בציון געלה נפשך מדוע הכיתנו ואין לנו מרפא קוה לשלום ואין טוב ולעת מרפא והנה בעתה "
    },
    {
        "bookchapter": "ירמיהו",
        "chapter": "יד",
        "versechapter": "כ",
        "bookseder": "ירמיהו",
        "seder": "ז",
        "verseseder": "נ",
        "versenikud": "יָדַ֧עְנוּ יְהוָ֛ה רִשְׁעֵ֖נוּ עֲוֺ֣ן אֲבוֹתֵ֑ינוּ כִּ֥י חָטָ֖אנוּ לָֽךְ׃ ",
        "versenonikud": "ידענו יהוה רשענו עון אבותינו כי חטאנו לך "
    },
    {
        "bookchapter": "ירמיהו",
        "chapter": "יד",
        "versechapter": "כא",
        "bookseder": "ירמיהו",
        "seder": "ז",
        "verseseder": "נא",
        "versenikud": "אַל־ תִּנְאַץ֙ לְמַ֣עַן שִׁמְךָ֔ אַל־ תְּנַבֵּ֖ל כִּסֵּ֣א כְבוֹדֶ֑ךָ זְכֹ֕ר אַל־ תָּפֵ֥ר בְּרִֽיתְךָ֖ אִתָּֽנוּ׃ ",
        "versenonikud": "אל תנאץ למען שמך אל תנבל כסא כבודך זכר אל תפר בריתך אתנו "
    },
    {
        "bookchapter": "ירמיהו",
        "chapter": "יד",
        "versechapter": "כב",
        "bookseder": "ירמיהו",
        "seder": "ח",
        "verseseder": "א",
        "versenikud": "הֲיֵ֨שׁ בְּהַבְלֵ֤י הַגּוֹיִם֙ מַגְשִׁמִ֔ים וְאִם־ הַשָּׁמַ֖יִם יִתְּנ֣וּ רְבִבִ֑ים הֲלֹ֨א אַתָּה־ ה֜וּא יְהוָ֤ה אֱלֹהֵ֙ינוּ֙ וּ֨נְקַוֶּה־ לָּ֔ךְ כִּֽי־ אַתָּ֥ה עָשִׂ֖יתָ אֶת־ כָּל־ אֵֽלֶּה׃ ",
        "versenonikud": "היש בהבלי הגוים מגשמים ואם השמים יתנו רבבים הלא אתה הוא יהוה אלהינו ונקוה לך כי אתה עשית את כל אלה "
    }
]