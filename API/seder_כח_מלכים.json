[
    {
        "bookchapter": "מלכים ב",
        "chapter": "טו",
        "versechapter": "ז",
        "bookseder": "מלכים",
        "seder": "כח",
        "verseseder": "א",
        "versenikud": "וַיִּשְׁכַּ֤ב עֲזַרְיָה֙ עִם־ אֲבֹתָ֔יו וַיִּקְבְּר֥וּ אֹת֛וֹ עִם־ אֲבֹתָ֖יו בְּעִ֣יר דָּוִ֑ד וַיִּמְלֹ֛ךְ יוֹתָ֥ם בְּנ֖וֹ תַּחְתָּֽיו׃ ",
        "versenonikud": "וישכב עזריה עם אבתיו ויקברו אתו עם אבתיו בעיר דוד וימלך יותם בנו תחתיו "
    },
    {
        "bookchapter": "מלכים ב",
        "chapter": "טו",
        "versechapter": "ח",
        "bookseder": "מלכים",
        "seder": "כח",
        "verseseder": "ב",
        "versenikud": "בִּשְׁנַ֨ת שְׁלֹשִׁ֤ים וּשְׁמֹנֶה֙ שָׁנָ֔ה לַעֲזַרְיָ֖הוּ מֶ֣לֶךְ יְהוּדָ֑ה מָ֠לַךְ זְכַרְיָ֨הוּ בֶן־ יָרָבְעָ֧ם עַל־ יִשְׂרָאֵ֛ל בְּשֹׁמְר֖וֹן שִׁשָּׁ֥ה חֳדָשִֽׁים׃ ",
        "versenonikud": "בשנת שלשים ושמנה שנה לעזריהו מלך יהודה מלך זכריהו בן ירבעם על ישראל בשמרון ששה חדשים "
    },
    {
        "bookchapter": "מלכים ב",
        "chapter": "טו",
        "versechapter": "ט",
        "bookseder": "מלכים",
        "seder": "כח",
        "verseseder": "ג",
        "versenikud": "וַיַּ֤עַשׂ הָרַע֙ בְּעֵינֵ֣י יְהוָ֔ה כַּאֲשֶׁ֥ר עָשׂ֖וּ אֲבֹתָ֑יו לֹ֣א סָ֗ר מֵֽחַטֹּאות֙ יָרָבְעָ֣ם בֶּן־ נְבָ֔ט אֲשֶׁ֥ר הֶחֱטִ֖יא אֶת־ יִשְׂרָאֵֽל׃ ",
        "versenonikud": "ויעש הרע בעיני יהוה כאשר עשו אבתיו לא סר מחטאות ירבעם בן נבט אשר החטיא את ישראל "
    },
    {
        "bookchapter": "מלכים ב",
        "chapter": "טו",
        "versechapter": "י",
        "bookseder": "מלכים",
        "seder": "כח",
        "verseseder": "ד",
        "versenikud": "וַיִּקְשֹׁ֤ר עָלָיו֙ שַׁלֻּ֣ם בֶּן־ יָבֵ֔שׁ וַיַּכֵּ֥הוּ קָֽבָלְ־ עָ֖ם וַיְמִיתֵ֑הוּ וַיִּמְלֹ֖ךְ תַּחְתָּֽיו׃ ",
        "versenonikud": "ויקשר עליו שלם בן יבש ויכהו קבל עם וימיתהו וימלך תחתיו "
    },
    {
        "bookchapter": "מלכים ב",
        "chapter": "טו",
        "versechapter": "יא",
        "bookseder": "מלכים",
        "seder": "כח",
        "verseseder": "ה",
        "versenikud": "וְיֶ֖תֶר דִּבְרֵ֣י זְכַרְיָ֑ה הִנָּ֣ם כְּתוּבִ֗ים עַל־ סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃ ",
        "versenonikud": "ויתר דברי זכריה הנם כתובים על ספר דברי הימים למלכי ישראל "
    },
    {
        "bookchapter": "מלכים ב",
        "chapter": "טו",
        "versechapter": "יב",
        "bookseder": "מלכים",
        "seder": "כח",
        "verseseder": "ו",
        "versenikud": "ה֣וּא דְבַר־ יְהוָ֗ה אֲשֶׁ֨ר דִּבֶּ֤ר אֶל־ יֵהוּא֙ לֵאמֹ֔ר בְּנֵ֣י רְבִיעִ֔ים יֵשְׁב֥וּ לְךָ֖ עַל־ כִּסֵּ֣א יִשְׂרָאֵ֑ל וַֽיְהִי־ כֵֽן׃ ",
        "versenonikud": "הוא דבר יהוה אשר דבר אל יהוא לאמר בני רביעים ישבו לך על כסא ישראל ויהי כן "
    },
    {
        "bookchapter": "מלכים ב",
        "chapter": "טו",
        "versechapter": "יג",
        "bookseder": "מלכים",
        "seder": "כח",
        "verseseder": "ז",
        "versenikud": "שַׁלּ֤וּם בֶּן־ יָבֵישׁ֙ מָלַ֔ךְ בִּשְׁנַ֨ת שְׁלֹשִׁ֤ים וָתֵ֙שַׁע֙ שָׁנָ֔ה לְעֻזִיָּ֖ה מֶ֣לֶךְ יְהוּדָ֑ה וַיִּמְלֹ֥ךְ יֶֽרַח־ יָמִ֖ים בְּשֹׁמְרֽוֹן׃ ",
        "versenonikud": "שלום בן יביש מלך בשנת שלשים ותשע שנה לעזיה מלך יהודה וימלך ירח ימים בשמרון "
    },
    {
        "bookchapter": "מלכים ב",
        "chapter": "טו",
        "versechapter": "יד",
        "bookseder": "מלכים",
        "seder": "כח",
        "verseseder": "ח",
        "versenikud": "וַיַּעַל֩ מְנַחֵ֨ם בֶּן־ גָּדִ֜י מִתִּרְצָ֗ה וַיָּבֹא֙ שֹׁמְר֔וֹן וַיַּ֛ךְ אֶת־ שַׁלּ֥וּם בֶּן־ יָבֵ֖ישׁ בְּשֹׁמְר֑וֹן וַיְמִיתֵ֖הוּ וַיִּמְלֹ֥ךְ תַּחְתָּֽיו׃ ",
        "versenonikud": "ויעל מנחם בן גדי מתרצה ויבא שמרון ויך את שלום בן יביש בשמרון וימיתהו וימלך תחתיו "
    },
    {
        "bookchapter": "מלכים ב",
        "chapter": "טו",
        "versechapter": "טו",
        "bookseder": "מלכים",
        "seder": "כח",
        "verseseder": "ט",
        "versenikud": "וְיֶ֙תֶר֙ דִּבְרֵ֣י שַׁלּ֔וּם וְקִשְׁר֖וֹ אֲשֶׁ֣ר קָשָׁ֑ר הִנָּ֣ם כְּתֻבִ֗ים עַל־ סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃ ",
        "versenonikud": "ויתר דברי שלום וקשרו אשר קשר הנם כתבים על ספר דברי הימים למלכי ישראל "
    },
    {
        "bookchapter": "מלכים ב",
        "chapter": "טו",
        "versechapter": "טז",
        "bookseder": "מלכים",
        "seder": "כח",
        "verseseder": "י",
        "versenikud": "אָ֣ז יַכֶּֽה־ מְ֠נַחֵם אֶת־ תִּפְסַ֨ח וְאֶת־ כָּל־ אֲשֶׁר־ בָּ֤הּ וְאֶת־ גְּבוּלֶ֙יהָ֙ מִתִּרְצָ֔ה כִּ֛י לֹ֥א פָתַ֖ח וַיַּ֑ךְ אֵ֛ת כָּל־ הֶהָ֥רוֹתֶ֖יהָ בִּקֵּֽעַ׃ ",
        "versenonikud": "אז יכה מנחם את תפסח ואת כל אשר בה ואת גבוליה מתרצה כי לא פתח ויך את כל ההרותיה בקע "
    },
    {
        "bookchapter": "מלכים ב",
        "chapter": "טו",
        "versechapter": "יז",
        "bookseder": "מלכים",
        "seder": "כח",
        "verseseder": "יא",
        "versenikud": "בִּשְׁנַ֨ת שְׁלֹשִׁ֤ים וָתֵ֙שַׁע֙ שָׁנָ֔ה לַעֲזַרְיָ֖ה מֶ֣לֶךְ יְהוּדָ֑ה מָ֠לַךְ מְנַחֵ֨ם בֶּן־ גָּדִ֧י עַל־ יִשְׂרָאֵ֛ל עֶ֥שֶׂר שָׁנִ֖ים בְּשֹׁמְרֽוֹן׃ ",
        "versenonikud": "בשנת שלשים ותשע שנה לעזריה מלך יהודה מלך מנחם בן גדי על ישראל עשר שנים בשמרון "
    },
    {
        "bookchapter": "מלכים ב",
        "chapter": "טו",
        "versechapter": "יח",
        "bookseder": "מלכים",
        "seder": "כח",
        "verseseder": "יב",
        "versenikud": "וַיַּ֥עַשׂ הָרַ֖ע בְּעֵינֵ֣י יְהוָ֑ה לֹ֣א סָ֠ר מֵעַ֨ל חַטֹּ֜אות יָרָבְעָ֧ם בֶּן־ נְבָ֛ט אֲשֶׁר־ הֶחֱטִ֥יא אֶת־ יִשְׂרָאֵ֖ל כָּל־ יָמָֽיו׃ ",
        "versenonikud": "ויעש הרע בעיני יהוה לא סר מעל חטאות ירבעם בן נבט אשר החטיא את ישראל כל ימיו "
    },
    {
        "bookchapter": "מלכים ב",
        "chapter": "טו",
        "versechapter": "יט",
        "bookseder": "מלכים",
        "seder": "כח",
        "verseseder": "יג",
        "versenikud": "בָּ֣א פ֤וּל מֶֽלֶךְ־ אַשּׁוּר֙ עַל־ הָאָ֔רֶץ וַיִּתֵּ֤ן מְנַחֵם֙ לְפ֔וּל אֶ֖לֶף כִּכַּר־ כָּ֑סֶף לִהְי֤וֹת יָדָיו֙ אִתּ֔וֹ לְהַחֲזִ֥יק הַמַּמְלָכָ֖ה בְּיָדֽוֹ׃ ",
        "versenonikud": "בא פול מלך אשור על הארץ ויתן מנחם לפול אלף ככר כסף להיות ידיו אתו להחזיק הממלכה בידו "
    },
    {
        "bookchapter": "מלכים ב",
        "chapter": "טו",
        "versechapter": "כ",
        "bookseder": "מלכים",
        "seder": "כח",
        "verseseder": "יד",
        "versenikud": "וַיֹּצֵא֩ מְנַחֵ֨ם אֶת־ הַכֶּ֜סֶף עַל־ יִשְׂרָאֵ֗ל עַ֚ל כָּל־ גִּבּוֹרֵ֣י הַחַ֔יִל לָתֵת֙ לְמֶ֣לֶךְ אַשּׁ֔וּר חֲמִשִּׁ֧ים שְׁקָלִ֛ים כֶּ֖סֶף לְאִ֣ישׁ אֶחָ֑ד וַיָּ֙שָׁב֙ מֶ֣לֶךְ אַשּׁ֔וּר וְלֹא־ עָ֥מַד שָׁ֖ם בָּאָֽרֶץ׃ ",
        "versenonikud": "ויצא מנחם את הכסף על ישראל על כל גבורי החיל לתת למלך אשור חמשים שקלים כסף לאיש אחד וישב מלך אשור ולא עמד שם בארץ "
    },
    {
        "bookchapter": "מלכים ב",
        "chapter": "טו",
        "versechapter": "כא",
        "bookseder": "מלכים",
        "seder": "כח",
        "verseseder": "טו",
        "versenikud": "וְיֶ֛תֶר דִּבְרֵ֥י מְנַחֵ֖ם וְכָל־ אֲשֶׁ֣ר עָשָׂ֑ה הֲלוֹא־ הֵ֣ם כְּתוּבִ֗ים עַל־ סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃ ",
        "versenonikud": "ויתר דברי מנחם וכל אשר עשה הלוא הם כתובים על ספר דברי הימים למלכי ישראל "
    },
    {
        "bookchapter": "מלכים ב",
        "chapter": "טו",
        "versechapter": "כב",
        "bookseder": "מלכים",
        "seder": "כח",
        "verseseder": "טז",
        "versenikud": "וַיִּשְׁכַּ֥ב מְנַחֵ֖ם עִם־ אֲבֹתָ֑יו וַיִּמְלֹ֛ךְ פְּקַחְיָ֥ה בְנ֖וֹ תַּחְתָּֽיו׃ ",
        "versenonikud": "וישכב מנחם עם אבתיו וימלך פקחיה בנו תחתיו "
    },
    {
        "bookchapter": "מלכים ב",
        "chapter": "טו",
        "versechapter": "כג",
        "bookseder": "מלכים",
        "seder": "כח",
        "verseseder": "יז",
        "versenikud": "בִּשְׁנַת֙ חֲמִשִּׁ֣ים שָׁנָ֔ה לַעֲזַרְיָ֖ה מֶ֣לֶךְ יְהוּדָ֑ה מָ֠לַךְ פְּקַֽחְיָ֨ה בֶן־ מְנַחֵ֧ם עַל־ יִשְׂרָאֵ֛ל בְּשֹׁמְר֖וֹן שְׁנָתָֽיִם׃ ",
        "versenonikud": "בשנת חמשים שנה לעזריה מלך יהודה מלך פקחיה בן מנחם על ישראל בשמרון שנתים "
    },
    {
        "bookchapter": "מלכים ב",
        "chapter": "טו",
        "versechapter": "כד",
        "bookseder": "מלכים",
        "seder": "כח",
        "verseseder": "יח",
        "versenikud": "וַיַּ֥עַשׂ הָרַ֖ע בְּעֵינֵ֣י יְהוָ֑ה לֹ֣א סָ֗ר מֵֽחַטֹּאות֙ יָרָבְעָ֣ם בֶּן־ נְבָ֔ט אֲשֶׁ֥ר הֶחֱטִ֖יא אֶת־ יִשְׂרָאֵֽל׃ ",
        "versenonikud": "ויעש הרע בעיני יהוה לא סר מחטאות ירבעם בן נבט אשר החטיא את ישראל "
    },
    {
        "bookchapter": "מלכים ב",
        "chapter": "טו",
        "versechapter": "כה",
        "bookseder": "מלכים",
        "seder": "כח",
        "verseseder": "יט",
        "versenikud": "וַיִּקְשֹׁ֣ר עָלָיו֩ פֶּ֨קַח בֶּן־ רְמַלְיָ֜הוּ שָׁלִישׁ֗וֹ וַיַּכֵּ֨הוּ בְשֹׁמְר֜וֹן בְּאַרְמ֤וֹן בֵּית־ מלך הַמֶּ֙לֶךְ֙ אֶת־ אַרְגֹּ֣ב וְאֶת־ הָאַרְיֵ֔ה וְעִמּ֛וֹ חֲמִשִּׁ֥ים אִ֖ישׁ מִבְּנֵ֣י גִלְעָדִ֑ים וַיְמִיתֵ֖הוּ וַיִּמְלֹ֥ךְ תַּחְתָּֽיו׃ ",
        "versenonikud": "ויקשר עליו פקח בן רמליהו שלישו ויכהו בשמרון בארמון בית מלך המלך את ארגב ואת האריה ועמו חמשים איש מבני גלעדים וימיתהו וימלך תחתיו "
    },
    {
        "bookchapter": "מלכים ב",
        "chapter": "טו",
        "versechapter": "כו",
        "bookseder": "מלכים",
        "seder": "כח",
        "verseseder": "כ",
        "versenikud": "וְיֶ֛תֶר דִּבְרֵ֥י פְקַחְיָ֖ה וְכָל־ אֲשֶׁ֣ר עָשָׂ֑ה הִנָּ֣ם כְּתוּבִ֗ים עַל־ סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃ ",
        "versenonikud": "ויתר דברי פקחיה וכל אשר עשה הנם כתובים על ספר דברי הימים למלכי ישראל "
    },
    {
        "bookchapter": "מלכים ב",
        "chapter": "טו",
        "versechapter": "כז",
        "bookseder": "מלכים",
        "seder": "כח",
        "verseseder": "כא",
        "versenikud": "בִּשְׁנַ֨ת חֲמִשִּׁ֤ים וּשְׁתַּ֙יִם֙ שָׁנָ֔ה לַעֲזַרְיָ֖ה מֶ֣לֶךְ יְהוּדָ֑ה מָ֠לַךְ פֶּ֣קַח בֶּן־ רְמַלְיָ֧הוּ עַל־ יִשְׂרָאֵ֛ל בְּשֹׁמְר֖וֹן עֶשְׂרִ֥ים שָׁנָֽה׃ ",
        "versenonikud": "בשנת חמשים ושתים שנה לעזריה מלך יהודה מלך פקח בן רמליהו על ישראל בשמרון עשרים שנה "
    },
    {
        "bookchapter": "מלכים ב",
        "chapter": "טו",
        "versechapter": "כח",
        "bookseder": "מלכים",
        "seder": "כח",
        "verseseder": "כב",
        "versenikud": "וַיַּ֥עַשׂ הָרַ֖ע בְּעֵינֵ֣י יְהוָ֑ה לֹ֣א סָ֗ר מִן־ חַטֹּאות֙ יָרָבְעָ֣ם בֶּן־ נְבָ֔ט אֲשֶׁ֥ר הֶחֱטִ֖יא אֶת־ יִשְׂרָאֵֽל׃ ",
        "versenonikud": "ויעש הרע בעיני יהוה לא סר מן חטאות ירבעם בן נבט אשר החטיא את ישראל "
    },
    {
        "bookchapter": "מלכים ב",
        "chapter": "טו",
        "versechapter": "כט",
        "bookseder": "מלכים",
        "seder": "כח",
        "verseseder": "כג",
        "versenikud": "בִּימֵ֞י פֶּ֣קַח מֶֽלֶךְ־ יִשְׂרָאֵ֗ל בָּא֮ תִּגְלַ֣ת פִּלְאֶסֶר֮ מֶ֣לֶךְ אַשּׁוּר֒ וַיִּקַּ֣ח אֶת־ עִיּ֡וֹן וְאֶת־ אָבֵ֣ל בֵּֽית־ מַעֲכָ֡ה וְאֶת־ יָ֠נוֹחַ וְאֶת־ קֶ֨דֶשׁ וְאֶת־ חָצ֤וֹר וְאֶת־ הַגִּלְעָד֙ וְאֶת־ הַגָּלִ֔ילָה כֹּ֖ל אֶ֣רֶץ נַפְתָּלִ֑י וַיַּגְלֵ֖ם אַשּֽׁוּרָה׃ ",
        "versenonikud": "בימי פקח מלך ישראל בא תגלת פלאסר מלך אשור ויקח את עיון ואת אבל בית מעכה ואת ינוח ואת קדש ואת חצור ואת הגלעד ואת הגלילה כל ארץ נפתלי ויגלם אשורה "
    },
    {
        "bookchapter": "מלכים ב",
        "chapter": "טו",
        "versechapter": "ל",
        "bookseder": "מלכים",
        "seder": "כח",
        "verseseder": "כד",
        "versenikud": "וַיִּקְשָׁר־ קֶ֜שֶׁר הוֹשֵׁ֣עַ בֶּן־ אֵלָ֗ה עַל־ פֶּ֙קַח֙ בֶּן־ רְמַלְיָ֔הוּ וַיַּכֵּ֙הוּ֙ וַיְמִיתֵ֔הוּ וַיִּמְלֹ֖ךְ תַּחְתָּ֑יו בִּשְׁנַ֣ת עֶשְׂרִ֔ים לְיוֹתָ֖ם בֶּן־ עֻזִיָּֽה׃ ",
        "versenonikud": "ויקשר קשר הושע בן אלה על פקח בן רמליהו ויכהו וימיתהו וימלך תחתיו בשנת עשרים ליותם בן עזיה "
    },
    {
        "bookchapter": "מלכים ב",
        "chapter": "טו",
        "versechapter": "לא",
        "bookseder": "מלכים",
        "seder": "כח",
        "verseseder": "כה",
        "versenikud": "וְיֶ֥תֶר דִּבְרֵי־ פֶ֖קַח וְכָל־ אֲשֶׁ֣ר עָשָׂ֑ה הִנָּ֣ם כְּתוּבִ֗ים עַל־ סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃ ",
        "versenonikud": "ויתר דברי פקח וכל אשר עשה הנם כתובים על ספר דברי הימים למלכי ישראל "
    },
    {
        "bookchapter": "מלכים ב",
        "chapter": "טו",
        "versechapter": "לב",
        "bookseder": "מלכים",
        "seder": "כח",
        "verseseder": "כו",
        "versenikud": "בִּשְׁנַ֣ת שְׁתַּ֔יִם לְפֶ֥קַח בֶּן־ רְמַלְיָ֖הוּ מֶ֣לֶךְ יִשְׂרָאֵ֑ל מָלַ֛ךְ יוֹתָ֥ם בֶּן־ עֻזִיָּ֖הוּ מֶ֥לֶךְ יְהוּדָֽה׃ ",
        "versenonikud": "בשנת שתים לפקח בן רמליהו מלך ישראל מלך יותם בן עזיהו מלך יהודה "
    },
    {
        "bookchapter": "מלכים ב",
        "chapter": "טו",
        "versechapter": "לג",
        "bookseder": "מלכים",
        "seder": "כח",
        "verseseder": "כז",
        "versenikud": "בֶּן־ עֶשְׂרִ֨ים וְחָמֵ֤שׁ שָׁנָה֙ הָיָ֣ה בְמָלְכ֔וֹ וְשֵׁשׁ־ עֶשְׂרֵ֣ה שָׁנָ֔ה מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ יְרוּשָׁ֖א בַּת־ צָדֽוֹק׃ ",
        "versenonikud": "בן עשרים וחמש שנה היה במלכו ושש עשרה שנה מלך בירושלם ושם אמו ירושא בת צדוק "
    },
    {
        "bookchapter": "מלכים ב",
        "chapter": "טו",
        "versechapter": "לד",
        "bookseder": "מלכים",
        "seder": "כח",
        "verseseder": "כח",
        "versenikud": "וַיַּ֥עַשׂ הַיָּשָׁ֖ר בְּעֵינֵ֣י יְהוָ֑ה כְּכֹ֧ל אֲשֶׁר־ עָשָׂ֛ה עֻזִיָּ֥הוּ אָבִ֖יו עָשָֽׂה׃ ",
        "versenonikud": "ויעש הישר בעיני יהוה ככל אשר עשה עזיהו אביו עשה "
    },
    {
        "bookchapter": "מלכים ב",
        "chapter": "טו",
        "versechapter": "לה",
        "bookseder": "מלכים",
        "seder": "כח",
        "verseseder": "כט",
        "versenikud": "רַ֤ק הַבָּמוֹת֙ לֹ֣א סָ֔רוּ ע֗וֹד הָעָ֛ם מְזַבְּחִ֥ים וּֽמְקַטְּרִ֖ים בַּבָּמ֑וֹת ה֗וּא בָּנָ֛ה אֶת־ שַׁ֥עַר בֵּית־ יְהוָ֖ה הָעֶלְיֽוֹן׃ ",
        "versenonikud": "רק הבמות לא סרו עוד העם מזבחים ומקטרים בבמות הוא בנה את שער בית יהוה העליון "
    },
    {
        "bookchapter": "מלכים ב",
        "chapter": "טו",
        "versechapter": "לו",
        "bookseder": "מלכים",
        "seder": "כח",
        "verseseder": "ל",
        "versenikud": "וְיֶ֛תֶר דִּבְרֵ֥י יוֹתָ֖ם אֲשֶׁ֣ר עָשָׂ֑ה הֲלֹא־ הֵ֣ם כְּתוּבִ֗ים עַל־ סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃ ",
        "versenonikud": "ויתר דברי יותם אשר עשה הלא הם כתובים על ספר דברי הימים למלכי יהודה "
    },
    {
        "bookchapter": "מלכים ב",
        "chapter": "טו",
        "versechapter": "לז",
        "bookseder": "מלכים",
        "seder": "כח",
        "verseseder": "לא",
        "versenikud": "בַּיָּמִ֣ים הָהֵ֔ם הֵחֵ֣ל יְהוָ֗ה לְהַשְׁלִ֙יחַ֙ בִּֽיהוּדָ֔ה רְצִ֖ין מֶ֣לֶךְ אֲרָ֑ם וְאֵ֖ת פֶּ֥קַח בֶּן־ רְמַלְיָֽהוּ׃ ",
        "versenonikud": "בימים ההם החל יהוה להשליח ביהודה רצין מלך ארם ואת פקח בן רמליהו "
    },
    {
        "bookchapter": "מלכים ב",
        "chapter": "טו",
        "versechapter": "לח",
        "bookseder": "מלכים",
        "seder": "כח",
        "verseseder": "לב",
        "versenikud": "וַיִּשְׁכַּ֤ב יוֹתָם֙ עִם־ אֲבֹתָ֔יו וַיִּקָּבֵר֙ עִם־ אֲבֹתָ֔יו בְּעִ֖יר דָּוִ֣ד אָבִ֑יו וַיִּמְלֹ֛ךְ אָחָ֥ז בְּנ֖וֹ תַּחְתָּֽיו׃ ",
        "versenonikud": "וישכב יותם עם אבתיו ויקבר עם אבתיו בעיר דוד אביו וימלך אחז בנו תחתיו "
    },
    {
        "bookchapter": "מלכים ב",
        "chapter": "טז",
        "versechapter": "א",
        "bookseder": "מלכים",
        "seder": "כח",
        "verseseder": "לג",
        "versenikud": "בִּשְׁנַת֙ שְׁבַֽע־ עֶשְׂרֵ֣ה שָׁנָ֔ה לְפֶ֖קַח בֶּן־ רְמַלְיָ֑הוּ מָלַ֛ךְ אָחָ֥ז בֶּן־ יוֹתָ֖ם מֶ֥לֶךְ יְהוּדָֽה׃ ",
        "versenonikud": "בשנת שבע עשרה שנה לפקח בן רמליהו מלך אחז בן יותם מלך יהודה "
    },
    {
        "bookchapter": "מלכים ב",
        "chapter": "טז",
        "versechapter": "ב",
        "bookseder": "מלכים",
        "seder": "כח",
        "verseseder": "לד",
        "versenikud": "בֶּן־ עֶשְׂרִ֤ים שָׁנָה֙ אָחָ֣ז בְּמָלְכ֔וֹ וְשֵׁשׁ־ עֶשְׂרֵ֣ה שָׁנָ֔ה מָלַ֖ךְ בִּירוּשָׁלִָ֑ם וְלֹא־ עָשָׂ֣ה הַיָּשָׁ֗ר בְּעֵינֵ֛י יְהוָ֥ה אֱלֹהָ֖יו כְּדָוִ֥ד אָבִֽיו׃ ",
        "versenonikud": "בן עשרים שנה אחז במלכו ושש עשרה שנה מלך בירושלם ולא עשה הישר בעיני יהוה אלהיו כדוד אביו "
    },
    {
        "bookchapter": "מלכים ב",
        "chapter": "טז",
        "versechapter": "ג",
        "bookseder": "מלכים",
        "seder": "כח",
        "verseseder": "לה",
        "versenikud": "וַיֵּ֕לֶךְ בְּדֶ֖רֶךְ מַלְכֵ֣י יִשְׂרָאֵ֑ל וְגַ֤ם אֶת־ בְּנוֹ֙ הֶעֱבִ֣יר בָּאֵ֔שׁ כְּתֹֽעֲבוֹת֙ הַגּוֹיִ֔ם אֲשֶׁ֨ר הוֹרִ֤ישׁ יְהוָה֙ אֹתָ֔ם מִפְּנֵ֖י בְּנֵ֥י יִשְׂרָאֵֽל׃ ",
        "versenonikud": "וילך בדרך מלכי ישראל וגם את בנו העביר באש כתעבות הגוים אשר הוריש יהוה אתם מפני בני ישראל "
    },
    {
        "bookchapter": "מלכים ב",
        "chapter": "טז",
        "versechapter": "ד",
        "bookseder": "מלכים",
        "seder": "כח",
        "verseseder": "לו",
        "versenikud": "וַיְזַבֵּ֧חַ וַיְקַטֵּ֛ר בַּבָּמ֖וֹת וְעַל־ הַגְּבָע֑וֹת וְתַ֖חַת כָּל־ עֵ֥ץ רַעֲנָֽן׃ ",
        "versenonikud": "ויזבח ויקטר בבמות ועל הגבעות ותחת כל עץ רענן "
    },
    {
        "bookchapter": "מלכים ב",
        "chapter": "טז",
        "versechapter": "ה",
        "bookseder": "מלכים",
        "seder": "כח",
        "verseseder": "לז",
        "versenikud": "אָ֣ז יַעֲלֶ֣ה רְצִ֣ין מֶֽלֶךְ־ אֲ֠רָם וּפֶ֨קַח בֶּן־ רְמַלְיָ֧הוּ מֶֽלֶךְ־ יִשְׂרָאֵ֛ל יְרוּשָׁלִַ֖ם לַמִּלְחָמָ֑ה וַיָּצֻ֙רוּ֙ עַל־ אָחָ֔ז וְלֹ֥א יָכְל֖וּ לְהִלָּחֵֽם׃ ",
        "versenonikud": "אז יעלה רצין מלך ארם ופקח בן רמליהו מלך ישראל ירושלם למלחמה ויצרו על אחז ולא יכלו להלחם "
    },
    {
        "bookchapter": "מלכים ב",
        "chapter": "טז",
        "versechapter": "ו",
        "bookseder": "מלכים",
        "seder": "כח",
        "verseseder": "לח",
        "versenikud": "בָּעֵ֣ת הַהִ֗יא הֵ֠שִׁיב רְצִ֨ין מֶֽלֶךְ־ אֲרָ֤ם אֶת־ אֵילַת֙ לַֽאֲרָ֔ם וַיְנַשֵּׁ֥ל אֶת־ הַיְהוּדִ֖ים מֵֽאֵיל֑וֹת וארמים וַֽאֲדוֹמִים֙ בָּ֣אוּ אֵילַ֔ת וַיֵּ֣שְׁבוּ שָׁ֔ם עַ֖ד הַיּ֥וֹם הַזֶּֽה׃ ",
        "versenonikud": "בעת ההיא השיב רצין מלך ארם את אילת לארם וינשל את היהודים מאילות וארמים ואדומים באו אילת וישבו שם עד היום הזה "
    },
    {
        "bookchapter": "מלכים ב",
        "chapter": "טז",
        "versechapter": "ז",
        "bookseder": "מלכים",
        "seder": "כח",
        "verseseder": "לט",
        "versenikud": "וַיִּשְׁלַ֨ח אָחָ֜ז מַלְאָכִ֗ים אֶל־ תִּ֠גְלַת פְּלֶ֤סֶר מֶֽלֶךְ־ אַשּׁוּר֙ לֵאמֹ֔ר עַבְדְּךָ֥ וּבִנְךָ֖ אָ֑נִי עֲלֵ֨ה וְהוֹשִׁעֵ֜נִי מִכַּ֣ף מֶֽלֶךְ־ אֲרָ֗ם וּמִכַּף֙ מֶ֣לֶךְ יִשְׂרָאֵ֔ל הַקּוֹמִ֖ים עָלָֽי׃ ",
        "versenonikud": "וישלח אחז מלאכים אל תגלת פלסר מלך אשור לאמר עבדך ובנך אני עלה והושעני מכף מלך ארם ומכף מלך ישראל הקומים עלי "
    },
    {
        "bookchapter": "מלכים ב",
        "chapter": "טז",
        "versechapter": "ח",
        "bookseder": "מלכים",
        "seder": "כח",
        "verseseder": "מ",
        "versenikud": "וַיִּקַּ֨ח אָחָ֜ז אֶת־ הַכֶּ֣סֶף וְאֶת־ הַזָּהָ֗ב הַנִּמְצָא֙ בֵּ֣ית יְהוָ֔ה וּבְאֹֽצְר֖וֹת בֵּ֣ית הַמֶּ֑לֶךְ וַיִּשְׁלַ֥ח לְמֶֽלֶךְ־ אַשּׁ֖וּר שֹֽׁחַד׃ ",
        "versenonikud": "ויקח אחז את הכסף ואת הזהב הנמצא בית יהוה ובאצרות בית המלך וישלח למלך אשור שחד "
    },
    {
        "bookchapter": "מלכים ב",
        "chapter": "טז",
        "versechapter": "ט",
        "bookseder": "מלכים",
        "seder": "כח",
        "verseseder": "מא",
        "versenikud": "וַיִּשְׁמַ֤ע אֵלָיו֙ מֶ֣לֶךְ אַשּׁ֔וּר וַיַּעַל֩ מֶ֨לֶךְ אַשּׁ֤וּר אֶל־ דַּמֶּ֙שֶׂק֙ וַֽיִּתְפְּשֶׂ֔הָ וַיַּגְלֶ֖הָ קִ֑ירָה וְאֶת־ רְצִ֖ין הֵמִֽית׃ ",
        "versenonikud": "וישמע אליו מלך אשור ויעל מלך אשור אל דמשק ויתפשה ויגלה קירה ואת רצין המית "
    },
    {
        "bookchapter": "מלכים ב",
        "chapter": "טז",
        "versechapter": "י",
        "bookseder": "מלכים",
        "seder": "כח",
        "verseseder": "מב",
        "versenikud": "וַיֵּ֣לֶךְ הַמֶּ֣לֶךְ אָחָ֡ז לִ֠קְרַאת תִּגְלַ֨ת פִּלְאֶ֤סֶר מֶֽלֶךְ־ אַשּׁוּר֙ דּוּמֶּ֔שֶׂק וַיַּ֥רְא אֶת־ הַמִּזְבֵּ֖חַ אֲשֶׁ֣ר בְּדַמָּ֑שֶׂק וַיִּשְׁלַח֩ הַמֶּ֨לֶךְ אָחָ֜ז אֶל־ אוּרִיָּ֣ה הַכֹּהֵ֗ן אֶת־ דְּמ֧וּת הַמִּזְבֵּ֛חַ וְאֶת־ תַּבְנִית֖וֹ לְכָֽל־ מַעֲשֵֽׂהוּ׃ ",
        "versenonikud": "וילך המלך אחז לקראת תגלת פלאסר מלך אשור דומשק וירא את המזבח אשר בדמשק וישלח המלך אחז אל אוריה הכהן את דמות המזבח ואת תבניתו לכל מעשהו "
    },
    {
        "bookchapter": "מלכים ב",
        "chapter": "טז",
        "versechapter": "יא",
        "bookseder": "מלכים",
        "seder": "כח",
        "verseseder": "מג",
        "versenikud": "וַיִּ֛בֶן אוּרִיָּ֥ה הַכֹּהֵ֖ן אֶת־ הַמִּזְבֵּ֑חַ כְּכֹ֣ל אֲשֶׁר־ שָׁלַח֩ הַמֶּ֨לֶךְ אָחָ֜ז מִדַּמֶּ֗שֶׂק כֵּ֤ן עָשָׂה֙ אוּרִיָּ֣ה הַכֹּהֵ֔ן עַד־ בּ֥וֹא הַמֶּֽלֶךְ־ אָחָ֖ז מִדַּמָּֽשֶׂק׃ ",
        "versenonikud": "ויבן אוריה הכהן את המזבח ככל אשר שלח המלך אחז מדמשק כן עשה אוריה הכהן עד בוא המלך אחז מדמשק "
    },
    {
        "bookchapter": "מלכים ב",
        "chapter": "טז",
        "versechapter": "יב",
        "bookseder": "מלכים",
        "seder": "כח",
        "verseseder": "מד",
        "versenikud": "וַיָּבֹ֤א הַמֶּ֙לֶךְ֙ מִדַּמֶּ֔שֶׂק וַיַּ֥רְא הַמֶּ֖לֶךְ אֶת־ הַמִּזְבֵּ֑חַ וַיִּקְרַ֥ב הַמֶּ֛לֶךְ עַל־ הַמִּזְבֵּ֖חַ וַיַּ֥עַל עָלָֽיו׃ ",
        "versenonikud": "ויבא המלך מדמשק וירא המלך את המזבח ויקרב המלך על המזבח ויעל עליו "
    },
    {
        "bookchapter": "מלכים ב",
        "chapter": "טז",
        "versechapter": "יג",
        "bookseder": "מלכים",
        "seder": "כח",
        "verseseder": "מה",
        "versenikud": "וַיַּקְטֵ֤ר אֶת־ עֹֽלָתוֹ֙ וְאֶת־ מִנְחָת֔וֹ וַיַּסֵּ֖ךְ אֶת־ נִסְכּ֑וֹ וַיִּזְרֹ֛ק אֶת־ דַּֽם־ הַשְּׁלָמִ֥ים אֲשֶׁר־ ל֖וֹ עַל־ הַמִּזְבֵּֽחַ׃ ",
        "versenonikud": "ויקטר את עלתו ואת מנחתו ויסך את נסכו ויזרק את דם השלמים אשר לו על המזבח "
    },
    {
        "bookchapter": "מלכים ב",
        "chapter": "טז",
        "versechapter": "יד",
        "bookseder": "מלכים",
        "seder": "כח",
        "verseseder": "מו",
        "versenikud": "וְאֵ֨ת הַמִּזְבַּ֣ח הַנְּחֹשֶׁת֮ אֲשֶׁ֣ר לִפְנֵ֣י יְהוָה֒ וַיַּקְרֵ֗ב מֵאֵת֙ פְּנֵ֣י הַבַּ֔יִת מִבֵּין֙ הַמִּזְבֵּ֔חַ וּמִבֵּ֖ין בֵּ֣ית יְהוָ֑ה וַיִּתֵּ֥ן אֹת֛וֹ עַל־ יֶ֥רֶךְ הַמִּזְבֵּ֖חַ צָפֽוֹנָה׃ ",
        "versenonikud": "ואת המזבח הנחשת אשר לפני יהוה ויקרב מאת פני הבית מבין המזבח ומבין בית יהוה ויתן אתו על ירך המזבח צפונה "
    },
    {
        "bookchapter": "מלכים ב",
        "chapter": "טז",
        "versechapter": "טו",
        "bookseder": "מלכים",
        "seder": "כח",
        "verseseder": "מז",
        "versenikud": "ויצוהו וַיְצַוֶּ֣ה הַמֶּֽלֶךְ־ אָ֠חָז אֶת־ אוּרִיָּ֨ה הַכֹּהֵ֜ן לֵאמֹ֗ר עַ֣ל הַמִּזְבֵּ֣חַ הַגָּד֡וֹל הַקְטֵ֣ר אֶת־ עֹֽלַת־ הַבֹּקֶר֩ וְאֶת־ מִנְחַ֨ת הָעֶ֜רֶב וְֽאֶת־ עֹלַ֧ת הַמֶּ֣לֶךְ וְאֶת־ מִנְחָת֗וֹ וְ֠אֵת עֹלַ֞ת כָּל־ עַ֤ם הָאָ֙רֶץ֙ וּמִנְחָתָ֣ם וְנִסְכֵּיהֶ֔ם וְכָל־ דַּ֥ם עֹלָ֛ה וְכָל־ דַּם־ זֶ֖בַח עָלָ֣יו תִּזְרֹ֑ק וּמִזְבַּ֧ח הַנְּחֹ֛שֶׁת יִֽהְיֶה־ לִּ֖י לְבַקֵּֽר׃ ",
        "versenonikud": "ויצוהו ויצוה המלך אחז את אוריה הכהן לאמר על המזבח הגדול הקטר את עלת הבקר ואת מנחת הערב ואת עלת המלך ואת מנחתו ואת עלת כל עם הארץ ומנחתם ונסכיהם וכל דם עלה וכל דם זבח עליו תזרק ומזבח הנחשת יהיה לי לבקר "
    },
    {
        "bookchapter": "מלכים ב",
        "chapter": "טז",
        "versechapter": "טז",
        "bookseder": "מלכים",
        "seder": "כח",
        "verseseder": "מח",
        "versenikud": "וַיַּ֖עַשׂ אוּרִיָּ֣ה הַכֹּהֵ֑ן כְּכֹ֥ל אֲשֶׁר־ צִוָּ֖ה הַמֶּ֥לֶךְ אָחָֽז׃ ",
        "versenonikud": "ויעש אוריה הכהן ככל אשר צוה המלך אחז "
    },
    {
        "bookchapter": "מלכים ב",
        "chapter": "טז",
        "versechapter": "יז",
        "bookseder": "מלכים",
        "seder": "כח",
        "verseseder": "מט",
        "versenikud": "וַיְקַצֵּץ֩ הַמֶּ֨לֶךְ אָחָ֜ז אֶת־ הַמִּסְגְּר֣וֹת הַמְּכֹנ֗וֹת וַיָּ֤סַר מֵֽעֲלֵיהֶם֙ ואת־ אֶת־ הַכִּיֹּ֔ר וְאֶת־ הַיָּ֣ם הוֹרִ֔ד מֵעַ֛ל הַבָּקָ֥ר הַנְּחֹ֖שֶׁת אֲשֶׁ֣ר תַּחְתֶּ֑יהָ וַיִּתֵּ֣ן אֹת֔וֹ עַ֖ל מַרְצֶ֥פֶת אֲבָנִֽים׃ ",
        "versenonikud": "ויקצץ המלך אחז את המסגרות המכנות ויסר מעליהם ואת את הכיר ואת הים הורד מעל הבקר הנחשת אשר תחתיה ויתן אתו על מרצפת אבנים "
    },
    {
        "bookchapter": "מלכים ב",
        "chapter": "טז",
        "versechapter": "יח",
        "bookseder": "מלכים",
        "seder": "כח",
        "verseseder": "נ",
        "versenikud": "וְאֶת־ מיסך מוּסַ֨ךְ הַשַּׁבָּ֜ת אֲשֶׁר־ בָּנ֣וּ בַבַּ֗יִת וְאֶת־ מְב֤וֹא הַמֶּ֙לֶךְ֙ הַֽחִיצ֔וֹנָה הֵסֵ֖ב בֵּ֣ית יְהוָ֑ה מִפְּנֵ֖י מֶ֥לֶךְ אַשּֽׁוּר׃ ",
        "versenonikud": "ואת מיסך מוסך השבת אשר בנו בבית ואת מבוא המלך החיצונה הסב בית יהוה מפני מלך אשור "
    },
    {
        "bookchapter": "מלכים ב",
        "chapter": "טז",
        "versechapter": "יט",
        "bookseder": "מלכים",
        "seder": "כח",
        "verseseder": "נא",
        "versenikud": "וְיֶ֛תֶר דִּבְרֵ֥י אָחָ֖ז אֲשֶׁ֣ר עָשָׂ֑ה הֲלֹא־ הֵ֣ם כְּתוּבִ֗ים עַל־ סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃ ",
        "versenonikud": "ויתר דברי אחז אשר עשה הלא הם כתובים על ספר דברי הימים למלכי יהודה "
    }
]