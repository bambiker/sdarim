[
    {
        "bookchapter": "יחזקאל",
        "chapter": "כב",
        "versechapter": "א",
        "bookseder": "יחזקאל",
        "seder": "יב",
        "verseseder": "מב",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "כב",
        "versechapter": "ב",
        "bookseder": "יחזקאל",
        "seder": "יב",
        "verseseder": "מג",
        "versenikud": "וְאַתָּ֣ה בֶן־ אָדָ֔ם הֲתִשְׁפֹּ֥ט הֲתִשְׁפֹּ֖ט אֶת־ עִ֣יר הַדָּמִ֑ים וְה֣וֹדַעְתָּ֔הּ אֵ֖ת כָּל־ תּוֹעֲבוֹתֶֽיהָ׃ ",
        "versenonikud": "ואתה בן אדם התשפט התשפט את עיר הדמים והודעתה את כל תועבותיה "
    },
    {
        "bookchapter": "יחזקאל",
        "chapter": "כב",
        "versechapter": "ג",
        "bookseder": "יחזקאל",
        "seder": "יב",
        "verseseder": "מד",
        "versenikud": "וְאָמַרְתָּ֗ כֹּ֤ה אָמַר֙ אֲדֹנָ֣י יְהוִ֔ה עִ֣יר שֹׁפֶ֥כֶת דָּ֛ם בְּתוֹכָ֖הּ לָב֣וֹא עִתָּ֑הּ וְעָשְׂתָ֧ה גִלּוּלִ֛ים עָלֶ֖יהָ לְטָמְאָֽה׃ ",
        "versenonikud": "ואמרת כה אמר אדני יהוה עיר שפכת דם בתוכה לבוא עתה ועשתה גלולים עליה לטמאה "
    },
    {
        "bookchapter": "יחזקאל",
        "chapter": "כב",
        "versechapter": "ד",
        "bookseder": "יחזקאל",
        "seder": "יב",
        "verseseder": "מה",
        "versenikud": "בְּדָמֵ֨ךְ אֲשֶׁר־ שָׁפַ֜כְתְּ אָשַׁ֗מְתְּ וּבְגִלּוּלַ֤יִךְ אֲשֶׁר־ עָשִׂית֙ טָמֵ֔את וַתַּקְרִ֣יבִי יָמַ֔יִךְ וַתָּב֖וֹא עַד־ שְׁנוֹתָ֑יִךְ עַל־ כֵּ֗ן נְתַתִּ֤יךְ חֶרְפָּה֙ לַגּוֹיִ֔ם וְקַלָּסָ֖ה לְכָל־ הָאֲרָצֽוֹת׃ ",
        "versenonikud": "בדמך אשר שפכת אשמת ובגלוליך אשר עשית טמאת ותקריבי ימיך ותבוא עד שנותיך על כן נתתיך חרפה לגוים וקלסה לכל הארצות "
    },
    {
        "bookchapter": "יחזקאל",
        "chapter": "כב",
        "versechapter": "ה",
        "bookseder": "יחזקאל",
        "seder": "יב",
        "verseseder": "מו",
        "versenikud": "הַקְּרֹב֛וֹת וְהָרְחֹק֥וֹת מִמֵּ֖ךְ יִתְקַלְּסוּ־ בָ֑ךְ טְמֵאַ֣ת הַשֵּׁ֔ם רַבַּ֖ת הַמְּהוּמָֽה׃ ",
        "versenonikud": "הקרבות והרחקות ממך יתקלסו בך טמאת השם רבת המהומה "
    },
    {
        "bookchapter": "יחזקאל",
        "chapter": "כב",
        "versechapter": "ו",
        "bookseder": "יחזקאל",
        "seder": "יב",
        "verseseder": "מז",
        "versenikud": "הִנֵּה֙ נְשִׂיאֵ֣י יִשְׂרָאֵ֔ל אִ֥ישׁ לִזְרֹע֖וֹ הָ֣יוּ בָ֑ךְ לְמַ֖עַן שְׁפָךְ־ דָּֽם׃ ",
        "versenonikud": "הנה נשיאי ישראל איש לזרעו היו בך למען שפך דם "
    },
    {
        "bookchapter": "יחזקאל",
        "chapter": "כב",
        "versechapter": "ז",
        "bookseder": "יחזקאל",
        "seder": "יב",
        "verseseder": "מח",
        "versenikud": "אָ֤ב וָאֵם֙ הֵקַ֣לּוּ בָ֔ךְ לַגֵּ֛ר עָשׂ֥וּ בַעֹ֖שֶׁק בְּתוֹכֵ֑ךְ יָת֥וֹם וְאַלְמָנָ֖ה ה֥וֹנוּ בָֽךְ׃ ",
        "versenonikud": "אב ואם הקלו בך לגר עשו בעשק בתוכך יתום ואלמנה הונו בך "
    },
    {
        "bookchapter": "יחזקאל",
        "chapter": "כב",
        "versechapter": "ח",
        "bookseder": "יחזקאל",
        "seder": "יב",
        "verseseder": "מט",
        "versenikud": "קָדָשַׁ֖י בָּזִ֑ית וְאֶת־ שַׁבְּתֹתַ֖י חִלָּֽלְתְּ׃ ",
        "versenonikud": "קדשי בזית ואת שבתתי חללת "
    },
    {
        "bookchapter": "יחזקאל",
        "chapter": "כב",
        "versechapter": "ט",
        "bookseder": "יחזקאל",
        "seder": "יב",
        "verseseder": "נ",
        "versenikud": "אַנְשֵׁ֥י רָכִ֛יל הָ֥יוּ בָ֖ךְ לְמַ֣עַן שְׁפָךְ־ דָּ֑ם וְאֶל־ הֶֽהָרִים֙ אָ֣כְלוּ בָ֔ךְ זִמָּ֖ה עָשׂ֥וּ בְתוֹכֵֽךְ׃ ",
        "versenonikud": "אנשי רכיל היו בך למען שפך דם ואל ההרים אכלו בך זמה עשו בתוכך "
    },
    {
        "bookchapter": "יחזקאל",
        "chapter": "כב",
        "versechapter": "י",
        "bookseder": "יחזקאל",
        "seder": "יב",
        "verseseder": "נא",
        "versenikud": "עֶרְוַת־ אָ֖ב גִּלָּה־ בָ֑ךְ טְמֵאַ֥ת הַנִּדָּ֖ה עִנּוּ־ בָֽךְ׃ ",
        "versenonikud": "ערות אב גלה בך טמאת הנדה ענו בך "
    },
    {
        "bookchapter": "יחזקאל",
        "chapter": "כב",
        "versechapter": "יא",
        "bookseder": "יחזקאל",
        "seder": "יב",
        "verseseder": "נב",
        "versenikud": "וְאִ֣ישׁ ׀ אֶת־ אֵ֣שֶׁת רֵעֵ֗הוּ עָשָׂה֙ תּֽוֹעֵבָ֔ה וְאִ֥ישׁ אֶת־ כַּלָּת֖וֹ טִמֵּ֣א בְזִמָּ֑ה וְאִ֛ישׁ אֶת־ אֲחֹת֥וֹ בַת־ אָבִ֖יו עִנָּה־ בָֽךְ׃ ",
        "versenonikud": "ואיש  את אשת רעהו עשה תועבה ואיש את כלתו טמא בזמה ואיש את אחתו בת אביו ענה בך "
    },
    {
        "bookchapter": "יחזקאל",
        "chapter": "כב",
        "versechapter": "יב",
        "bookseder": "יחזקאל",
        "seder": "יב",
        "verseseder": "נג",
        "versenikud": "שֹׁ֥חַד לָֽקְחוּ־ בָ֖ךְ לְמַ֣עַן שְׁפָךְ־ דָּ֑ם נֶ֧שֶׁךְ וְתַרְבִּ֣ית לָקַ֗חַתְּ וַתְּבַצְּעִ֤י רֵעַ֙יִךְ֙ בַּעֹ֔שֶׁק וְאֹתִ֣י שָׁכַ֔חַתְּ נְאֻ֖ם אֲדֹנָ֥י יְהוִֽה׃ ",
        "versenonikud": "שחד לקחו בך למען שפך דם נשך ותרבית לקחת ותבצעי רעיך בעשק ואתי שכחת נאם אדני יהוה "
    },
    {
        "bookchapter": "יחזקאל",
        "chapter": "כב",
        "versechapter": "יג",
        "bookseder": "יחזקאל",
        "seder": "יב",
        "verseseder": "נד",
        "versenikud": "וְהִנֵּה֙ הִכֵּ֣יתִי כַפִּ֔י אֶל־ בִּצְעֵ֖ךְ אֲשֶׁ֣ר עָשִׂ֑ית וְעַ֨ל־ דָּמֵ֔ךְ אֲשֶׁ֥ר הָי֖וּ בְּתוֹכֵֽךְ׃ ",
        "versenonikud": "והנה הכיתי כפי אל בצעך אשר עשית ועל דמך אשר היו בתוכך "
    },
    {
        "bookchapter": "יחזקאל",
        "chapter": "כב",
        "versechapter": "יד",
        "bookseder": "יחזקאל",
        "seder": "יב",
        "verseseder": "נה",
        "versenikud": "הֲיַעֲמֹ֤ד לִבֵּךְ֙ אִם־ תֶּחֱזַ֣קְנָה יָדַ֔יִךְ לַיָּמִ֕ים אֲשֶׁ֥ר אֲנִ֖י עֹשֶׂ֣ה אוֹתָ֑ךְ אֲנִ֥י יְהוָ֖ה דִּבַּ֥רְתִּי וְעָשִֽׂיתִי׃ ",
        "versenonikud": "היעמד לבך אם תחזקנה ידיך לימים אשר אני עשה אותך אני יהוה דברתי ועשיתי "
    },
    {
        "bookchapter": "יחזקאל",
        "chapter": "כב",
        "versechapter": "טו",
        "bookseder": "יחזקאל",
        "seder": "יב",
        "verseseder": "נו",
        "versenikud": "וַהֲפִיצוֹתִ֤י אוֹתָךְ֙ בַּגּוֹיִ֔ם וְזֵרִיתִ֖יךְ בָּאֲרָצ֑וֹת וַהֲתִמֹּתִ֥י טֻמְאָתֵ֖ךְ מִמֵּֽךְ׃ ",
        "versenonikud": "והפיצותי אותך בגוים וזריתיך בארצות והתמתי טמאתך ממך "
    },
    {
        "bookchapter": "יחזקאל",
        "chapter": "כב",
        "versechapter": "טז",
        "bookseder": "יחזקאל",
        "seder": "יג",
        "verseseder": "א",
        "versenikud": "וְנִחַ֥לְתְּ בָּ֖ךְ לְעֵינֵ֣י גוֹיִ֑ם וְיָדַ֖עַתְּ כִּֽי־ אֲנִ֥י יְהוָֽה׃ ",
        "versenonikud": "ונחלת בך לעיני גוים וידעת כי אני יהוה "
    },
    {
        "bookchapter": "יחזקאל",
        "chapter": "כב",
        "versechapter": "יז",
        "bookseder": "יחזקאל",
        "seder": "יג",
        "verseseder": "ב",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "כב",
        "versechapter": "יח",
        "bookseder": "יחזקאל",
        "seder": "יג",
        "verseseder": "ג",
        "versenikud": "בֶּן־ אָדָ֕ם הָיוּ־ לִ֥י בֵֽית־ יִשְׂרָאֵ֖ל לסוג לְסִ֑יג כֻּלָּ֡ם נְ֠חֹשֶׁת וּבְדִ֨יל וּבַרְזֶ֤ל וְעוֹפֶ֙רֶת֙ בְּת֣וֹךְ כּ֔וּר סִגִ֥ים כֶּ֖סֶף הָיֽוּ׃ ",
        "versenonikud": "בן אדם היו לי בית ישראל לסוג לסיג כלם נחשת ובדיל וברזל ועופרת בתוך כור סגים כסף היו "
    },
    {
        "bookchapter": "יחזקאל",
        "chapter": "כב",
        "versechapter": "יט",
        "bookseder": "יחזקאל",
        "seder": "יג",
        "verseseder": "ד",
        "versenikud": "לָכֵ֗ן כֹּ֤ה אָמַר֙ אֲדֹנָ֣י יְהוִ֔ה יַ֛עַן הֱי֥וֹת כֻּלְּכֶ֖ם לְסִגִ֑ים לָכֵן֙ הִנְנִ֣י קֹבֵ֣ץ אֶתְכֶ֔ם אֶל־ תּ֖וֹךְ יְרוּשָׁלִָֽם׃ ",
        "versenonikud": "לכן כה אמר אדני יהוה יען היות כלכם לסגים לכן הנני קבץ אתכם אל תוך ירושלם "
    },
    {
        "bookchapter": "יחזקאל",
        "chapter": "כב",
        "versechapter": "כ",
        "bookseder": "יחזקאל",
        "seder": "יג",
        "verseseder": "ה",
        "versenikud": "קְבֻ֣צַת כֶּ֡סֶף וּ֠נְחֹשֶׁת וּבַרְזֶ֨ל וְעוֹפֶ֤רֶת וּבְדִיל֙ אֶל־ תּ֣וֹךְ כּ֔וּר לָפַֽחַת־ עָלָ֥יו אֵ֖שׁ לְהַנְתִּ֑יךְ כֵּ֤ן אֶקְבֹּץ֙ בְּאַפִּ֣י וּבַחֲמָתִ֔י וְהִנַּחְתִּ֥י וְהִתַּכְתִּ֖י אֶתְכֶֽם׃ ",
        "versenonikud": "קבצת כסף ונחשת וברזל ועופרת ובדיל אל תוך כור לפחת עליו אש להנתיך כן אקבץ באפי ובחמתי והנחתי והתכתי אתכם "
    },
    {
        "bookchapter": "יחזקאל",
        "chapter": "כב",
        "versechapter": "כא",
        "bookseder": "יחזקאל",
        "seder": "יג",
        "verseseder": "ו",
        "versenikud": "וְכִנַּסְתִּ֣י אֶתְכֶ֔ם וְנָפַחְתִּ֥י עֲלֵיכֶ֖ם בְּאֵ֣שׁ עֶבְרָתִ֑י וְנִתַּכְתֶּ֖ם בְּתוֹכָֽהּ׃ ",
        "versenonikud": "וכנסתי אתכם ונפחתי עליכם באש עברתי ונתכתם בתוכה "
    },
    {
        "bookchapter": "יחזקאל",
        "chapter": "כב",
        "versechapter": "כב",
        "bookseder": "יחזקאל",
        "seder": "יג",
        "verseseder": "ז",
        "versenikud": "כְּהִתּ֥וּךְ כֶּ֙סֶף֙ בְּת֣וֹךְ כּ֔וּר כֵּ֖ן תֻּתְּכ֣וּ בְתוֹכָ֑הּ וִֽידַעְתֶּם֙ כִּֽי־ אֲנִ֣י יְהוָ֔ה שָׁפַ֥כְתִּי חֲמָתִ֖י עֲלֵיכֶֽם׃ ",
        "versenonikud": "כהתוך כסף בתוך כור כן תתכו בתוכה וידעתם כי אני יהוה שפכתי חמתי עליכם "
    },
    {
        "bookchapter": "יחזקאל",
        "chapter": "כב",
        "versechapter": "כג",
        "bookseder": "יחזקאל",
        "seder": "יג",
        "verseseder": "ח",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "כב",
        "versechapter": "כד",
        "bookseder": "יחזקאל",
        "seder": "יג",
        "verseseder": "ט",
        "versenikud": "בֶּן־ אָדָ֕ם אֱמָר־ לָ֕הּ אַ֣תְּ אֶ֔רֶץ לֹ֥א מְטֹהָרָ֖ה הִ֑יא לֹ֥א גֻשְׁמָ֖הּ בְּי֥וֹם זָֽעַם׃ ",
        "versenonikud": "בן אדם אמר לה את ארץ לא מטהרה היא לא גשמה ביום זעם "
    },
    {
        "bookchapter": "יחזקאל",
        "chapter": "כב",
        "versechapter": "כה",
        "bookseder": "יחזקאל",
        "seder": "יג",
        "verseseder": "י",
        "versenikud": "קֶ֤שֶׁר נְבִיאֶ֙יהָ֙ בְּתוֹכָ֔הּ כַּאֲרִ֥י שׁוֹאֵ֖ג טֹ֣רֵֽף טָ֑רֶף נֶ֣פֶשׁ אָכָ֗לוּ חֹ֤סֶן וִיקָר֙ יִקָּ֔חוּ אַלְמְנוֹתֶ֖יהָ הִרְבּ֥וּ בְתוֹכָֽהּ׃ ",
        "versenonikud": "קשר נביאיה בתוכה כארי שואג טרף טרף נפש אכלו חסן ויקר יקחו אלמנותיה הרבו בתוכה "
    },
    {
        "bookchapter": "יחזקאל",
        "chapter": "כב",
        "versechapter": "כו",
        "bookseder": "יחזקאל",
        "seder": "יג",
        "verseseder": "יא",
        "versenikud": "כֹּהֲנֶ֜יהָ חָמְס֣וּ תוֹרָתִי֮ וַיְחַלְּל֣וּ קָדָשַׁי֒ בֵּֽין־ קֹ֤דֶשׁ לְחֹל֙ לֹ֣א הִבְדִּ֔ילוּ וּבֵין־ הַטָּמֵ֥א לְטָה֖וֹר לֹ֣א הוֹדִ֑יעוּ וּמִשַׁבְּתוֹתַי֙ הֶעְלִ֣ימוּ עֵֽינֵיהֶ֔ם וָאֵחַ֖ל בְּתוֹכָֽם׃ ",
        "versenonikud": "כהניה חמסו תורתי ויחללו קדשי בין קדש לחל לא הבדילו ובין הטמא לטהור לא הודיעו ומשבתותי העלימו עיניהם ואחל בתוכם "
    },
    {
        "bookchapter": "יחזקאל",
        "chapter": "כב",
        "versechapter": "כז",
        "bookseder": "יחזקאל",
        "seder": "יג",
        "verseseder": "יב",
        "versenikud": "שָׂרֶ֣יהָ בְקִרְבָּ֔הּ כִּזְאֵבִ֖ים טֹ֣רְפֵי טָ֑רֶף לִשְׁפָּךְ־ דָּם֙ לְאַבֵּ֣ד נְפָשׁ֔וֹת לְמַ֖עַן בְּצֹ֥עַ בָּֽצַע׃ ",
        "versenonikud": "שריה בקרבה כזאבים טרפי טרף לשפך דם לאבד נפשות למען בצע בצע "
    },
    {
        "bookchapter": "יחזקאל",
        "chapter": "כב",
        "versechapter": "כח",
        "bookseder": "יחזקאל",
        "seder": "יג",
        "verseseder": "יג",
        "versenikud": "וּנְבִיאֶ֗יהָ טָח֤וּ לָהֶם֙ תָּפֵ֔ל חֹזִ֣ים שָׁ֔וְא וְקֹסְמִ֥ים לָהֶ֖ם כָּזָ֑ב אֹמְרִ֗ים כֹּ֤ה אָמַר֙ אֲדֹנָ֣י יְהוִ֔ה וַֽיהוָ֖ה לֹ֥א דִבֵּֽר׃ ",
        "versenonikud": "ונביאיה טחו להם תפל חזים שוא וקסמים להם כזב אמרים כה אמר אדני יהוה ויהוה לא דבר "
    },
    {
        "bookchapter": "יחזקאל",
        "chapter": "כב",
        "versechapter": "כט",
        "bookseder": "יחזקאל",
        "seder": "יג",
        "verseseder": "יד",
        "versenikud": "עַ֤ם הָאָ֙רֶץ֙ עָ֣שְׁקוּ עֹ֔שֶׁק וְגָזְל֖וּ גָּזֵ֑ל וְעָנִ֤י וְאֶבְיוֹן֙ הוֹנ֔וּ וְאֶת־ הַגֵּ֥ר עָשְׁק֖וּ בְּלֹ֥א מִשְׁפָּֽט׃ ",
        "versenonikud": "עם הארץ עשקו עשק וגזלו גזל ועני ואביון הונו ואת הגר עשקו בלא משפט "
    },
    {
        "bookchapter": "יחזקאל",
        "chapter": "כב",
        "versechapter": "ל",
        "bookseder": "יחזקאל",
        "seder": "יג",
        "verseseder": "טו",
        "versenikud": "וָאֲבַקֵּ֣שׁ מֵהֶ֡ם אִ֣ישׁ גֹּֽדֵר־ גָּדֵר֩ וְעֹמֵ֨ד בַּפֶּ֧רֶץ לְפָנַ֛י בְּעַ֥ד הָאָ֖רֶץ לְבִלְתִּ֣י שַׁחֲתָ֑הּ וְלֹ֖א מָצָֽאתִי׃ ",
        "versenonikud": "ואבקש מהם איש גדר גדר ועמד בפרץ לפני בעד הארץ לבלתי שחתה ולא מצאתי "
    },
    {
        "bookchapter": "יחזקאל",
        "chapter": "כב",
        "versechapter": "לא",
        "bookseder": "יחזקאל",
        "seder": "יג",
        "verseseder": "טז",
        "versenikud": "וָאֶשְׁפֹּ֤ךְ עֲלֵיהֶם֙ זַעְמִ֔י בְּאֵ֥שׁ עֶבְרָתִ֖י כִּלִּיתִ֑ים דַּרְכָּם֙ בְּרֹאשָׁ֣ם נָתַ֔תִּי נְאֻ֖ם אֲדֹנָ֥י יְהֹוִֽה׃ ",
        "versenonikud": "ואשפך עליהם זעמי באש עברתי כליתים דרכם בראשם נתתי נאם אדני יהוה "
    }
]