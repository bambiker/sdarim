[
    {
        "bookchapter": "בראשית",
        "chapter": "לב",
        "versechapter": "ד",
        "bookseder": "בראשית",
        "seder": "ל",
        "verseseder": "א",
        "parasha": "וישלח",
        "versenikud": "וַיִּשְׁלַ֨ח יַעֲקֹ֤ב מַלְאָכִים֙ לְפָנָ֔יו אֶל־ עֵשָׂ֖ו אָחִ֑יו אַ֥רְצָה שֵׂעִ֖יר שְׂדֵ֥ה אֱדֽוֹם׃ ",
        "versenonikud": "וישלח יעקב מלאכים לפניו אל עשו אחיו ארצה שעיר שדה אדום "
    },
    {
        "bookchapter": "בראשית",
        "chapter": "לב",
        "versechapter": "ה",
        "bookseder": "בראשית",
        "seder": "ל",
        "verseseder": "ב",
        "parasha": "וישלח",
        "versenikud": "וַיְצַ֤ו אֹתָם֙ לֵאמֹ֔ר כֹּ֣ה תֹאמְר֔וּן לַֽאדֹנִ֖י לְעֵשָׂ֑ו כֹּ֤ה אָמַר֙ עַבְדְּךָ֣ יַעֲקֹ֔ב עִם־ לָבָ֣ן גַּ֔רְתִּי וָאֵחַ֖ר עַד־ עָֽתָּה׃ ",
        "versenonikud": "ויצו אתם לאמר כה תאמרון לאדני לעשו כה אמר עבדך יעקב עם לבן גרתי ואחר עד עתה "
    },
    {
        "bookchapter": "בראשית",
        "chapter": "לב",
        "versechapter": "ו",
        "bookseder": "בראשית",
        "seder": "ל",
        "verseseder": "ג",
        "parasha": "וישלח",
        "versenikud": "וַֽיְהִי־ לִי֙ שׁ֣וֹר וַחֲמ֔וֹר צֹ֖אן וְעֶ֣בֶד וְשִׁפְחָ֑ה וָֽאֶשְׁלְחָה֙ לְהַגִּ֣יד לַֽאדֹנִ֔י לִמְצֹא־ חֵ֖ן בְּעֵינֶֽיךָ׃ ",
        "versenonikud": "ויהי לי שור וחמור צאן ועבד ושפחה ואשלחה להגיד לאדני למצא חן בעיניך "
    },
    {
        "bookchapter": "בראשית",
        "chapter": "לב",
        "versechapter": "ז",
        "bookseder": "בראשית",
        "seder": "ל",
        "verseseder": "ד",
        "parasha": "וישלח",
        "versenikud": "וַיָּשֻׁ֙בוּ֙ הַמַּלְאָכִ֔ים אֶֽל־ יַעֲקֹ֖ב לֵאמֹ֑ר בָּ֤אנוּ אֶל־ אָחִ֙יךָ֙ אֶל־ עֵשָׂ֔ו וְגַם֙ הֹלֵ֣ךְ לִקְרָֽאתְךָ֔ וְאַרְבַּע־ מֵא֥וֹת אִ֖ישׁ עִמּֽוֹ׃ ",
        "versenonikud": "וישבו המלאכים אל יעקב לאמר באנו אל אחיך אל עשו וגם הלך לקראתך וארבע מאות איש עמו "
    },
    {
        "bookchapter": "בראשית",
        "chapter": "לב",
        "versechapter": "ח",
        "bookseder": "בראשית",
        "seder": "ל",
        "verseseder": "ה",
        "parasha": "וישלח",
        "versenikud": "וַיִּירָ֧א יַעֲקֹ֛ב מְאֹ֖ד וַיֵּ֣צֶר ל֑וֹ וַיַּ֜חַץ אֶת־ הָעָ֣ם אֲשֶׁר־ אִתּ֗וֹ וְאֶת־ הַצֹּ֧אן וְאֶת־ הַבָּקָ֛ר וְהַגְּמַלִּ֖ים לִשְׁנֵ֥י מַחֲנֽוֹת׃ ",
        "versenonikud": "ויירא יעקב מאד ויצר לו ויחץ את העם אשר אתו ואת הצאן ואת הבקר והגמלים לשני מחנות "
    },
    {
        "bookchapter": "בראשית",
        "chapter": "לב",
        "versechapter": "ט",
        "bookseder": "בראשית",
        "seder": "ל",
        "verseseder": "ו",
        "parasha": "וישלח",
        "versenikud": "וַיֹּ֕אמֶר אִם־ יָב֥וֹא עֵשָׂ֛ו אֶל־ הַמַּחֲנֶ֥ה הָאַחַ֖ת וְהִכָּ֑הוּ וְהָיָ֛ה הַמַּחֲנֶ֥ה הַנִּשְׁאָ֖ר לִפְלֵיטָֽה׃ ",
        "versenonikud": "ויאמר אם יבוא עשו אל המחנה האחת והכהו והיה המחנה הנשאר לפליטה "
    },
    {
        "bookchapter": "בראשית",
        "chapter": "לב",
        "versechapter": "י",
        "bookseder": "בראשית",
        "seder": "ל",
        "verseseder": "ז",
        "parasha": "וישלח",
        "versenikud": "וַיֹּאמֶר֮ יַעֲקֹב֒ אֱלֹהֵי֙ אָבִ֣י אַבְרָהָ֔ם וֵאלֹהֵ֖י אָבִ֣י יִצְחָ֑ק יְהוָ֞ה הָאֹמֵ֣ר אֵלַ֗י שׁ֧וּב לְאַרְצְךָ֛ וּלְמוֹלַדְתְּךָ֖ וְאֵיטִ֥יבָה עִמָּֽךְ׃ ",
        "versenonikud": "ויאמר יעקב אלהי אבי אברהם ואלהי אבי יצחק יהוה האמר אלי שוב לארצך ולמולדתך ואיטיבה עמך "
    },
    {
        "bookchapter": "בראשית",
        "chapter": "לב",
        "versechapter": "יא",
        "bookseder": "בראשית",
        "seder": "ל",
        "verseseder": "ח",
        "parasha": "וישלח",
        "versenikud": "קָטֹ֜נְתִּי מִכֹּ֤ל הַחֲסָדִים֙ וּמִכָּל־ הָ֣אֱמֶ֔ת אֲשֶׁ֥ר עָשִׂ֖יתָ אֶת־ עַבְדֶּ֑ךָ כִּ֣י בְמַקְלִ֗י עָבַ֙רְתִּי֙ אֶת־ הַיַּרְדֵּ֣ן הַזֶּ֔ה וְעַתָּ֥ה הָיִ֖יתִי לִשְׁנֵ֥י מַחֲנֽוֹת׃ ",
        "versenonikud": "קטנתי מכל החסדים ומכל האמת אשר עשית את עבדך כי במקלי עברתי את הירדן הזה ועתה הייתי לשני מחנות "
    },
    {
        "bookchapter": "בראשית",
        "chapter": "לב",
        "versechapter": "יב",
        "bookseder": "בראשית",
        "seder": "ל",
        "verseseder": "ט",
        "parasha": "וישלח",
        "versenikud": "הַצִּילֵ֥נִי נָ֛א מִיַּ֥ד אָחִ֖י מִיַּ֣ד עֵשָׂ֑ו כִּֽי־ יָרֵ֤א אָנֹכִי֙ אֹת֔וֹ פֶּן־ יָב֣וֹא וְהִכַּ֔נִי אֵ֖ם עַל־ בָּנִֽים׃ ",
        "versenonikud": "הצילני נא מיד אחי מיד עשו כי ירא אנכי אתו פן יבוא והכני אם על בנים "
    },
    {
        "bookchapter": "בראשית",
        "chapter": "לב",
        "versechapter": "יג",
        "bookseder": "בראשית",
        "seder": "ל",
        "verseseder": "י",
        "parasha": "וישלח",
        "versenikud": "וְאַתָּ֣ה אָמַ֔רְתָּ הֵיטֵ֥ב אֵיטִ֖יב עִמָּ֑ךְ וְשַׂמְתִּ֤י אֶֽת־ זַרְעֲךָ֙ כְּח֣וֹל הַיָּ֔ם אֲשֶׁ֥ר לֹא־ יִסָּפֵ֖ר מֵרֹֽב׃ ",
        "versenonikud": "ואתה אמרת היטב איטיב עמך ושמתי את זרעך כחול הים אשר לא יספר מרב "
    },
    {
        "bookchapter": "בראשית",
        "chapter": "לב",
        "versechapter": "יד",
        "bookseder": "בראשית",
        "seder": "ל",
        "verseseder": "יא",
        "parasha": "וישלח",
        "versenikud": "וַיָּ֥לֶן שָׁ֖ם בַּלַּ֣יְלָה הַה֑וּא וַיִּקַּ֞ח מִן־ הַבָּ֧א בְיָד֛וֹ מִנְחָ֖ה לְעֵשָׂ֥ו אָחִֽיו׃ ",
        "versenonikud": "וילן שם בלילה ההוא ויקח מן הבא בידו מנחה לעשו אחיו "
    },
    {
        "bookchapter": "בראשית",
        "chapter": "לב",
        "versechapter": "טו",
        "bookseder": "בראשית",
        "seder": "ל",
        "verseseder": "יב",
        "parasha": "וישלח",
        "versenikud": "עִזִּ֣ים מָאתַ֔יִם וּתְיָשִׁ֖ים עֶשְׂרִ֑ים רְחֵלִ֥ים מָאתַ֖יִם וְאֵילִ֥ים עֶשְׂרִֽים׃ ",
        "versenonikud": "עזים מאתים ותישים עשרים רחלים מאתים ואילים עשרים "
    },
    {
        "bookchapter": "בראשית",
        "chapter": "לב",
        "versechapter": "טז",
        "bookseder": "בראשית",
        "seder": "ל",
        "verseseder": "יג",
        "parasha": "וישלח",
        "versenikud": "גְּמַלִּ֧ים מֵינִיק֛וֹת וּבְנֵיהֶ֖ם שְׁלֹשִׁ֑ים פָּר֤וֹת אַרְבָּעִים֙ וּפָרִ֣ים עֲשָׂרָ֔ה אֲתֹנֹ֣ת עֶשְׂרִ֔ים וַעְיָרִ֖ם עֲשָׂרָֽה׃ ",
        "versenonikud": "גמלים מיניקות ובניהם שלשים פרות ארבעים ופרים עשרה אתנת עשרים ועירם עשרה "
    },
    {
        "bookchapter": "בראשית",
        "chapter": "לב",
        "versechapter": "יז",
        "bookseder": "בראשית",
        "seder": "ל",
        "verseseder": "יד",
        "parasha": "וישלח",
        "versenikud": "וַיִּתֵּן֙ בְּיַד־ עֲבָדָ֔יו עֵ֥דֶר עֵ֖דֶר לְבַדּ֑וֹ וַ֤יֹּאמֶר אֶל־ עֲבָדָיו֙ עִבְר֣וּ לְפָנַ֔י וְרֶ֣וַח תָּשִׂ֔ימוּ בֵּ֥ין עֵ֖דֶר וּבֵ֥ין עֵֽדֶר׃ ",
        "versenonikud": "ויתן ביד עבדיו עדר עדר לבדו ויאמר אל עבדיו עברו לפני ורוח תשימו בין עדר ובין עדר "
    },
    {
        "bookchapter": "בראשית",
        "chapter": "לב",
        "versechapter": "יח",
        "bookseder": "בראשית",
        "seder": "ל",
        "verseseder": "טו",
        "parasha": "וישלח",
        "versenikud": "וַיְצַ֥ו אֶת־ הָרִאשׁ֖וֹן לֵאמֹ֑ר כִּ֣י יִֽפְגָּשְׁךָ֞ עֵשָׂ֣ו אָחִ֗י וִשְׁאֵֽלְךָ֙ לֵאמֹ֔ר לְמִי־ אַ֙תָּה֙ וְאָ֣נָה תֵלֵ֔ךְ וּלְמִ֖י אֵ֥לֶּה לְפָנֶֽיךָ׃ ",
        "versenonikud": "ויצו את הראשון לאמר כי יפגשך עשו אחי ושאלך לאמר למי אתה ואנה תלך ולמי אלה לפניך "
    },
    {
        "bookchapter": "בראשית",
        "chapter": "לב",
        "versechapter": "יט",
        "bookseder": "בראשית",
        "seder": "ל",
        "verseseder": "טז",
        "parasha": "וישלח",
        "versenikud": "וְאָֽמַרְתָּ֙ לְעַבְדְּךָ֣ לְיַעֲקֹ֔ב מִנְחָ֥ה הִוא֙ שְׁלוּחָ֔ה לַֽאדֹנִ֖י לְעֵשָׂ֑ו וְהִנֵּ֥ה גַם־ ה֖וּא אַחֲרֵֽינוּ׃ ",
        "versenonikud": "ואמרת לעבדך ליעקב מנחה הוא שלוחה לאדני לעשו והנה גם הוא אחרינו "
    },
    {
        "bookchapter": "בראשית",
        "chapter": "לב",
        "versechapter": "כ",
        "bookseder": "בראשית",
        "seder": "ל",
        "verseseder": "יז",
        "parasha": "וישלח",
        "versenikud": "וַיְצַ֞ו גַּ֣ם אֶת־ הַשֵּׁנִ֗י גַּ֚ם אֶת־ הַשְּׁלִישִׁ֔י גַּ֚ם אֶת־ כָּל־ הַהֹ֣לְכִ֔ים אַחֲרֵ֥י הָעֲדָרִ֖ים לֵאמֹ֑ר כַּדָּבָ֤ר הַזֶּה֙ תְּדַבְּר֣וּן אֶל־ עֵשָׂ֔ו בְּמֹצַאֲכֶ֖ם אֹתֽוֹ׃ ",
        "versenonikud": "ויצו גם את השני גם את השלישי גם את כל ההלכים אחרי העדרים לאמר כדבר הזה תדברון אל עשו במצאכם אתו "
    },
    {
        "bookchapter": "בראשית",
        "chapter": "לב",
        "versechapter": "כא",
        "bookseder": "בראשית",
        "seder": "ל",
        "verseseder": "יח",
        "parasha": "וישלח",
        "versenikud": "וַאֲמַרְתֶּ֕ם גַּ֗ם הִנֵּ֛ה עַבְדְּךָ֥ יַעֲקֹ֖ב אַחֲרֵ֑ינוּ כִּֽי־ אָמַ֞ר אֲכַפְּרָ֣ה פָנָ֗יו בַּמִּנְחָה֙ הַהֹלֶ֣כֶת לְפָנָ֔י וְאַחֲרֵי־ כֵן֙ אֶרְאֶ֣ה פָנָ֔יו אוּלַ֖י יִשָּׂ֥א פָנָֽי׃ ",
        "versenonikud": "ואמרתם גם הנה עבדך יעקב אחרינו כי אמר אכפרה פניו במנחה ההלכת לפני ואחרי כן אראה פניו אולי ישא פני "
    },
    {
        "bookchapter": "בראשית",
        "chapter": "לב",
        "versechapter": "כב",
        "bookseder": "בראשית",
        "seder": "ל",
        "verseseder": "יט",
        "parasha": "וישלח",
        "versenikud": "וַתַּעֲבֹ֥ר הַמִּנְחָ֖ה עַל־ פָּנָ֑יו וְה֛וּא לָ֥ן בַּלַּֽיְלָה־ הַה֖וּא בַּֽמַּחֲנֶֽה׃ ",
        "versenonikud": "ותעבר המנחה על פניו והוא לן בלילה ההוא במחנה "
    },
    {
        "bookchapter": "בראשית",
        "chapter": "לב",
        "versechapter": "כג",
        "bookseder": "בראשית",
        "seder": "ל",
        "verseseder": "כ",
        "parasha": "וישלח",
        "versenikud": "וַיָּ֣קָם ׀ בַּלַּ֣יְלָה ה֗וּא וַיִּקַּ֞ח אֶת־ שְׁתֵּ֤י נָשָׁיו֙ וְאֶת־ שְׁתֵּ֣י שִׁפְחֹתָ֔יו וְאֶת־ אַחַ֥ד עָשָׂ֖ר יְלָדָ֑יו וַֽיַּעֲבֹ֔ר אֵ֖ת מַעֲבַ֥ר יַבֹּֽק׃ ",
        "versenonikud": "ויקם  בלילה הוא ויקח את שתי נשיו ואת שתי שפחתיו ואת אחד עשר ילדיו ויעבר את מעבר יבק "
    },
    {
        "bookchapter": "בראשית",
        "chapter": "לב",
        "versechapter": "כד",
        "bookseder": "בראשית",
        "seder": "ל",
        "verseseder": "כא",
        "parasha": "וישלח",
        "versenikud": "וַיִּקָּחֵ֔ם וַיַּֽעֲבִרֵ֖ם אֶת־ הַנָּ֑חַל וַֽיַּעֲבֵ֖ר אֶת־ אֲשֶׁר־ לוֹ׃ ",
        "versenonikud": "ויקחם ויעברם את הנחל ויעבר את אשר לו "
    },
    {
        "bookchapter": "בראשית",
        "chapter": "לב",
        "versechapter": "כה",
        "bookseder": "בראשית",
        "seder": "ל",
        "verseseder": "כב",
        "parasha": "וישלח",
        "versenikud": "וַיִּוָּתֵ֥ר יַעֲקֹ֖ב לְבַדּ֑וֹ וַיֵּאָבֵ֥ק אִישׁ֙ עִמּ֔וֹ עַ֖ד עֲל֥וֹת הַשָּֽׁחַר׃ ",
        "versenonikud": "ויותר יעקב לבדו ויאבק איש עמו עד עלות השחר "
    },
    {
        "bookchapter": "בראשית",
        "chapter": "לב",
        "versechapter": "כו",
        "bookseder": "בראשית",
        "seder": "ל",
        "verseseder": "כג",
        "parasha": "וישלח",
        "versenikud": "וַיַּ֗רְא כִּ֣י לֹ֤א יָכֹל֙ ל֔וֹ וַיִּגַּ֖ע בְּכַף־ יְרֵכ֑וֹ וַתֵּ֙קַע֙ כַּף־ יֶ֣רֶךְ יַעֲקֹ֔ב בְּהֵֽאָבְק֖וֹ עִמּֽוֹ׃ ",
        "versenonikud": "וירא כי לא יכל לו ויגע בכף ירכו ותקע כף ירך יעקב בהאבקו עמו "
    },
    {
        "bookchapter": "בראשית",
        "chapter": "לב",
        "versechapter": "כז",
        "bookseder": "בראשית",
        "seder": "ל",
        "verseseder": "כד",
        "parasha": "וישלח",
        "versenikud": "וַיֹּ֣אמֶר שַׁלְּחֵ֔נִי כִּ֥י עָלָ֖ה הַשָּׁ֑חַר וַיֹּ֙אמֶר֙ לֹ֣א אֲשַֽׁלֵּחֲךָ֔ כִּ֖י אִם־ בֵּרַכְתָּֽנִי׃ ",
        "versenonikud": "ויאמר שלחני כי עלה השחר ויאמר לא אשלחך כי אם ברכתני "
    },
    {
        "bookchapter": "בראשית",
        "chapter": "לב",
        "versechapter": "כח",
        "bookseder": "בראשית",
        "seder": "ל",
        "verseseder": "כה",
        "parasha": "וישלח",
        "versenikud": "וַיֹּ֥אמֶר אֵלָ֖יו מַה־ שְּׁמֶ֑ךָ וַיֹּ֖אמֶר יַעֲקֹֽב׃ ",
        "versenonikud": "ויאמר אליו מה שמך ויאמר יעקב "
    },
    {
        "bookchapter": "בראשית",
        "chapter": "לב",
        "versechapter": "כט",
        "bookseder": "בראשית",
        "seder": "ל",
        "verseseder": "כו",
        "parasha": "וישלח",
        "versenikud": "וַיֹּ֗אמֶר לֹ֤א יַעֲקֹב֙ יֵאָמֵ֥ר עוֹד֙ שִׁמְךָ֔ כִּ֖י אִם־ יִשְׂרָאֵ֑ל כִּֽי־ שָׂרִ֧יתָ עִם־ אֱלֹהִ֛ים וְעִם־ אֲנָשִׁ֖ים וַתּוּכָֽל׃ ",
        "versenonikud": "ויאמר לא יעקב יאמר עוד שמך כי אם ישראל כי שרית עם אלהים ועם אנשים ותוכל "
    },
    {
        "bookchapter": "בראשית",
        "chapter": "לב",
        "versechapter": "ל",
        "bookseder": "בראשית",
        "seder": "ל",
        "verseseder": "כז",
        "parasha": "וישלח",
        "versenikud": "וַיִּשְׁאַ֣ל יַעֲקֹ֗ב וַיֹּ֙אמֶר֙ הַגִּֽידָה־ נָּ֣א שְׁמֶ֔ךָ וַיֹּ֕אמֶר לָ֥מָּה זֶּ֖ה תִּשְׁאַ֣ל לִשְׁמִ֑י וַיְבָ֥רֶךְ אֹת֖וֹ שָֽׁם׃ ",
        "versenonikud": "וישאל יעקב ויאמר הגידה נא שמך ויאמר למה זה תשאל לשמי ויברך אתו שם "
    },
    {
        "bookchapter": "בראשית",
        "chapter": "לב",
        "versechapter": "לא",
        "bookseder": "בראשית",
        "seder": "ל",
        "verseseder": "כח",
        "parasha": "וישלח",
        "versenikud": "וַיִּקְרָ֧א יַעֲקֹ֛ב שֵׁ֥ם הַמָּק֖וֹם פְּנִיאֵ֑ל כִּֽי־ רָאִ֤יתִי אֱלֹהִים֙ פָּנִ֣ים אֶל־ פָּנִ֔ים וַתִּנָּצֵ֖ל נַפְשִֽׁי׃ ",
        "versenonikud": "ויקרא יעקב שם המקום פניאל כי ראיתי אלהים פנים אל פנים ותנצל נפשי "
    },
    {
        "bookchapter": "בראשית",
        "chapter": "לב",
        "versechapter": "לב",
        "bookseder": "בראשית",
        "seder": "ל",
        "verseseder": "כט",
        "parasha": "וישלח",
        "versenikud": "וַיִּֽזְרַֽח־ ל֣וֹ הַשֶּׁ֔מֶשׁ כַּאֲשֶׁ֥ר עָבַ֖ר אֶת־ פְּנוּאֵ֑ל וְה֥וּא צֹלֵ֖עַ עַל־ יְרֵכֽוֹ׃ ",
        "versenonikud": "ויזרח לו השמש כאשר עבר את פנואל והוא צלע על ירכו "
    },
    {
        "bookchapter": "בראשית",
        "chapter": "לב",
        "versechapter": "לג",
        "bookseder": "בראשית",
        "seder": "ל",
        "verseseder": "ל",
        "parasha": "וישלח",
        "versenikud": "עַל־ כֵּ֡ן לֹֽא־ יֹאכְל֨וּ בְנֵֽי־ יִשְׂרָאֵ֜ל אֶת־ גִּ֣יד הַנָּשֶׁ֗ה אֲשֶׁר֙ עַל־ כַּ֣ף הַיָּרֵ֔ךְ עַ֖ד הַיּ֣וֹם הַזֶּ֑ה כִּ֤י נָגַע֙ בְּכַף־ יֶ֣רֶךְ יַעֲקֹ֔ב בְּגִ֖יד הַנָּשֶֽׁה׃ ",
        "versenonikud": "על כן לא יאכלו בני ישראל את גיד הנשה אשר על כף הירך עד היום הזה כי נגע בכף ירך יעקב בגיד הנשה "
    },
    {
        "bookchapter": "בראשית",
        "chapter": "לג",
        "versechapter": "א",
        "bookseder": "בראשית",
        "seder": "ל",
        "verseseder": "לא",
        "parasha": "וישלח",
        "versenikud": "וַיִּשָּׂ֨א יַעֲקֹ֜ב עֵינָ֗יו וַיַּרְא֙ וְהִנֵּ֣ה עֵשָׂ֣ו בָּ֔א וְעִמּ֕וֹ אַרְבַּ֥ע מֵא֖וֹת אִ֑ישׁ וַיַּ֣חַץ אֶת־ הַיְלָדִ֗ים עַל־ לֵאָה֙ וְעַל־ רָחֵ֔ל וְעַ֖ל שְׁתֵּ֥י הַשְּׁפָחֽוֹת׃ ",
        "versenonikud": "וישא יעקב עיניו וירא והנה עשו בא ועמו ארבע מאות איש ויחץ את הילדים על לאה ועל רחל ועל שתי השפחות "
    },
    {
        "bookchapter": "בראשית",
        "chapter": "לג",
        "versechapter": "ב",
        "bookseder": "בראשית",
        "seder": "ל",
        "verseseder": "לב",
        "parasha": "וישלח",
        "versenikud": "וַיָּ֧שֶׂם אֶת־ הַשְּׁפָח֛וֹת וְאֶת־ יַלְדֵיהֶ֖ן רִֽאשֹׁנָ֑ה וְאֶת־ לֵאָ֤ה וִֽילָדֶ֙יהָ֙ אַחֲרֹנִ֔ים וְאֶת־ רָחֵ֥ל וְאֶת־ יוֹסֵ֖ף אַחֲרֹנִֽים׃ ",
        "versenonikud": "וישם את השפחות ואת ילדיהן ראשנה ואת לאה וילדיה אחרנים ואת רחל ואת יוסף אחרנים "
    },
    {
        "bookchapter": "בראשית",
        "chapter": "לג",
        "versechapter": "ג",
        "bookseder": "בראשית",
        "seder": "ל",
        "verseseder": "לג",
        "parasha": "וישלח",
        "versenikud": "וְה֖וּא עָבַ֣ר לִפְנֵיהֶ֑ם וַיִּשְׁתַּ֤חוּ אַ֙רְצָה֙ שֶׁ֣בַע פְּעָמִ֔ים עַד־ גִּשְׁתּ֖וֹ עַד־ אָחִֽיו׃ ",
        "versenonikud": "והוא עבר לפניהם וישתחו ארצה שבע פעמים עד גשתו עד אחיו "
    },
    {
        "bookchapter": "בראשית",
        "chapter": "לג",
        "versechapter": "ד",
        "bookseder": "בראשית",
        "seder": "ל",
        "verseseder": "לד",
        "parasha": "וישלח",
        "versenikud": "וַיָּ֨רָץ עֵשָׂ֤ו לִקְרָאתוֹ֙ וַֽיְחַבְּקֵ֔הוּ וַיִּפֹּ֥ל עַל־ צַוָּארָ֖ו וַׄיִּׄשָּׁׄקֵ֑ׄהׄוּׄ וַיִּבְכּֽוּ׃ ",
        "versenonikud": "וירץ עשו לקראתו ויחבקהו ויפל על צוארו וישקהו ויבכו "
    },
    {
        "bookchapter": "בראשית",
        "chapter": "לג",
        "versechapter": "ה",
        "bookseder": "בראשית",
        "seder": "ל",
        "verseseder": "לה",
        "parasha": "וישלח",
        "versenikud": "וַיִּשָּׂ֣א אֶת־ עֵינָ֗יו וַיַּ֤רְא אֶת־ הַנָּשִׁים֙ וְאֶת־ הַיְלָדִ֔ים וַיֹּ֖אמֶר מִי־ אֵ֣לֶּה לָּ֑ךְ וַיֹּאמַ֕ר הַיְלָדִ֕ים אֲשֶׁר־ חָנַ֥ן אֱלֹהִ֖ים אֶת־ עַבְדֶּֽךָ׃ ",
        "versenonikud": "וישא את עיניו וירא את הנשים ואת הילדים ויאמר מי אלה לך ויאמר הילדים אשר חנן אלהים את עבדך "
    },
    {
        "bookchapter": "בראשית",
        "chapter": "לג",
        "versechapter": "ו",
        "bookseder": "בראשית",
        "seder": "ל",
        "verseseder": "לו",
        "parasha": "וישלח",
        "versenikud": "וַתִּגַּ֧שְׁןָ הַשְּׁפָח֛וֹת הֵ֥נָּה וְיַלְדֵיהֶ֖ן וַתִּֽשְׁתַּחֲוֶֽיןָ׃ ",
        "versenonikud": "ותגשן השפחות הנה וילדיהן ותשתחוין "
    },
    {
        "bookchapter": "בראשית",
        "chapter": "לג",
        "versechapter": "ז",
        "bookseder": "בראשית",
        "seder": "ל",
        "verseseder": "לז",
        "parasha": "וישלח",
        "versenikud": "וַתִּגַּ֧שׁ גַּם־ לֵאָ֛ה וִילָדֶ֖יהָ וַיִּֽשְׁתַּחֲו֑וּ וְאַחַ֗ר נִגַּ֥שׁ יוֹסֵ֛ף וְרָחֵ֖ל וַיִּֽשְׁתַּחֲוֽוּ׃ ",
        "versenonikud": "ותגש גם לאה וילדיה וישתחוו ואחר נגש יוסף ורחל וישתחוו "
    },
    {
        "bookchapter": "בראשית",
        "chapter": "לג",
        "versechapter": "ח",
        "bookseder": "בראשית",
        "seder": "ל",
        "verseseder": "לח",
        "parasha": "וישלח",
        "versenikud": "וַיֹּ֕אמֶר מִ֥י לְךָ֛ כָּל־ הַמַּחֲנֶ֥ה הַזֶּ֖ה אֲשֶׁ֣ר פָּגָ֑שְׁתִּי וַיֹּ֕אמֶר לִמְצֹא־ חֵ֖ן בְּעֵינֵ֥י אֲדֹנִֽי׃ ",
        "versenonikud": "ויאמר מי לך כל המחנה הזה אשר פגשתי ויאמר למצא חן בעיני אדני "
    },
    {
        "bookchapter": "בראשית",
        "chapter": "לג",
        "versechapter": "ט",
        "bookseder": "בראשית",
        "seder": "ל",
        "verseseder": "לט",
        "parasha": "וישלח",
        "versenikud": "וַיֹּ֥אמֶר עֵשָׂ֖ו יֶשׁ־ לִ֣י רָ֑ב אָחִ֕י יְהִ֥י לְךָ֖ אֲשֶׁר־ לָֽךְ׃ ",
        "versenonikud": "ויאמר עשו יש לי רב אחי יהי לך אשר לך "
    },
    {
        "bookchapter": "בראשית",
        "chapter": "לג",
        "versechapter": "י",
        "bookseder": "בראשית",
        "seder": "ל",
        "verseseder": "מ",
        "parasha": "וישלח",
        "versenikud": "וַיֹּ֣אמֶר יַעֲקֹ֗ב אַל־ נָא֙ אִם־ נָ֨א מָצָ֤אתִי חֵן֙ בְּעֵינֶ֔יךָ וְלָקַחְתָּ֥ מִנְחָתִ֖י מִיָּדִ֑י כִּ֣י עַל־ כֵּ֞ן רָאִ֣יתִי פָנֶ֗יךָ כִּרְאֹ֛ת פְּנֵ֥י אֱלֹהִ֖ים וַתִּרְצֵֽנִי׃ ",
        "versenonikud": "ויאמר יעקב אל נא אם נא מצאתי חן בעיניך ולקחת מנחתי מידי כי על כן ראיתי פניך כראת פני אלהים ותרצני "
    },
    {
        "bookchapter": "בראשית",
        "chapter": "לג",
        "versechapter": "יא",
        "bookseder": "בראשית",
        "seder": "ל",
        "verseseder": "מא",
        "parasha": "וישלח",
        "versenikud": "קַח־ נָ֤א אֶת־ בִּרְכָתִי֙ אֲשֶׁ֣ר הֻבָ֣את לָ֔ךְ כִּֽי־ חַנַּ֥נִי אֱלֹהִ֖ים וְכִ֣י יֶשׁ־ לִי־ כֹ֑ל וַיִּפְצַר־ בּ֖וֹ וַיִּקָּֽח׃ ",
        "versenonikud": "קח נא את ברכתי אשר הבאת לך כי חנני אלהים וכי יש לי כל ויפצר בו ויקח "
    },
    {
        "bookchapter": "בראשית",
        "chapter": "לג",
        "versechapter": "יב",
        "bookseder": "בראשית",
        "seder": "ל",
        "verseseder": "מב",
        "parasha": "וישלח",
        "versenikud": "וַיֹּ֖אמֶר נִסְעָ֣ה וְנֵלֵ֑כָה וְאֵלְכָ֖ה לְנֶגְדֶּֽךָ׃ ",
        "versenonikud": "ויאמר נסעה ונלכה ואלכה לנגדך "
    },
    {
        "bookchapter": "בראשית",
        "chapter": "לג",
        "versechapter": "יג",
        "bookseder": "בראשית",
        "seder": "ל",
        "verseseder": "מג",
        "parasha": "וישלח",
        "versenikud": "וַיֹּ֣אמֶר אֵלָ֗יו אֲדֹנִ֤י יֹדֵ֙עַ֙ כִּֽי־ הַיְלָדִ֣ים רַכִּ֔ים וְהַצֹּ֥אן וְהַבָּקָ֖ר עָל֣וֹת עָלָ֑י וּדְפָקוּם֙ י֣וֹם אֶחָ֔ד וָמֵ֖תוּ כָּל־ הַצֹּֽאן׃ ",
        "versenonikud": "ויאמר אליו אדני ידע כי הילדים רכים והצאן והבקר עלות עלי ודפקום יום אחד ומתו כל הצאן "
    },
    {
        "bookchapter": "בראשית",
        "chapter": "לג",
        "versechapter": "יד",
        "bookseder": "בראשית",
        "seder": "ל",
        "verseseder": "מד",
        "parasha": "וישלח",
        "versenikud": "יַעֲבָר־ נָ֥א אֲדֹנִ֖י לִפְנֵ֣י עַבְדּ֑וֹ וַאֲנִ֞י אֶֽתְנָהֲלָ֣ה לְאִטִּ֗י לְרֶ֨גֶל הַמְּלָאכָ֤ה אֲשֶׁר־ לְפָנַי֙ וּלְרֶ֣גֶל הַיְלָדִ֔ים עַ֛ד אֲשֶׁר־ אָבֹ֥א אֶל־ אֲדֹנִ֖י שֵׂעִֽירָה׃ ",
        "versenonikud": "יעבר נא אדני לפני עבדו ואני אתנהלה לאטי לרגל המלאכה אשר לפני ולרגל הילדים עד אשר אבא אל אדני שעירה "
    },
    {
        "bookchapter": "בראשית",
        "chapter": "לג",
        "versechapter": "טו",
        "bookseder": "בראשית",
        "seder": "ל",
        "verseseder": "מה",
        "parasha": "וישלח",
        "versenikud": "וַיֹּ֣אמֶר עֵשָׂ֔ו אַצִּֽיגָה־ נָּ֣א עִמְּךָ֔ מִן־ הָעָ֖ם אֲשֶׁ֣ר אִתִּ֑י וַיֹּ֙אמֶר֙ לָ֣מָּה זֶּ֔ה אֶמְצָא־ חֵ֖ן בְּעֵינֵ֥י אֲדֹנִֽי׃ ",
        "versenonikud": "ויאמר עשו אציגה נא עמך מן העם אשר אתי ויאמר למה זה אמצא חן בעיני אדני "
    },
    {
        "bookchapter": "בראשית",
        "chapter": "לג",
        "versechapter": "טז",
        "bookseder": "בראשית",
        "seder": "ל",
        "verseseder": "מו",
        "parasha": "וישלח",
        "versenikud": "וַיָּשָׁב֩ בַּיּ֨וֹם הַה֥וּא עֵשָׂ֛ו לְדַרְכּ֖וֹ שֵׂעִֽירָה׃ ",
        "versenonikud": "וישב ביום ההוא עשו לדרכו שעירה "
    },
    {
        "bookchapter": "בראשית",
        "chapter": "לג",
        "versechapter": "יז",
        "bookseder": "בראשית",
        "seder": "ל",
        "verseseder": "מז",
        "parasha": "וישלח",
        "versenikud": "וְיַעֲקֹב֙ נָסַ֣ע סֻכֹּ֔תָה וַיִּ֥בֶן ל֖וֹ בָּ֑יִת וּלְמִקְנֵ֙הוּ֙ עָשָׂ֣ה סֻכֹּ֔ת עַל־ כֵּ֛ן קָרָ֥א שֵׁם־ הַמָּק֖וֹם סֻכּֽוֹת׃ {ס}",
        "versenonikud": "ויעקב נסע סכתה ויבן לו בית ולמקנהו עשה סכת על כן קרא שם המקום סכות "
    }
]