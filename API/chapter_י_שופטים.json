[
    {
        "bookchapter": "שופטים",
        "chapter": "י",
        "versechapter": "א",
        "bookseder": "שופטים",
        "seder": "ח",
        "verseseder": "א",
        "versenikud": "וַיָּקָם֩ אַחֲרֵ֨י אֲבִימֶ֜לֶךְ לְהוֹשִׁ֣יעַ אֶת־ יִשְׂרָאֵ֗ל תּוֹלָ֧ע בֶּן־ פּוּאָ֛ה בֶּן־ דּוֹד֖וֹ אִ֣ישׁ יִשָּׂשכָ֑ר וְהֽוּא־ יֹשֵׁ֥ב בְּשָׁמִ֖יר בְּהַ֥ר אֶפְרָֽיִם׃ ",
        "versenonikud": "ויקם אחרי אבימלך להושיע את ישראל תולע בן פואה בן דודו איש יששכר והוא ישב בשמיר בהר אפרים "
    },
    {
        "bookchapter": "שופטים",
        "chapter": "י",
        "versechapter": "ב",
        "bookseder": "שופטים",
        "seder": "ח",
        "verseseder": "ב",
        "versenikud": "וַיִּשְׁפֹּט֙ אֶת־ יִשְׂרָאֵ֔ל עֶשְׂרִ֥ים וְשָׁלֹ֖שׁ שָׁנָ֑ה וַיָּ֖מָת וַיִּקָּבֵ֥ר בְּשָׁמִֽיר׃ ",
        "versenonikud": "וישפט את ישראל עשרים ושלש שנה וימת ויקבר בשמיר "
    },
    {
        "bookchapter": "שופטים",
        "chapter": "י",
        "versechapter": "ג",
        "bookseder": "שופטים",
        "seder": "ח",
        "verseseder": "ג",
        "versenikud": "וַיָּ֣קָם אַחֲרָ֔יו יָאִ֖יר הַגִּלְעָדִ֑י וַיִּשְׁפֹּט֙ אֶת־ יִשְׂרָאֵ֔ל עֶשְׂרִ֥ים וּשְׁתַּ֖יִם שָׁנָֽה׃ ",
        "versenonikud": "ויקם אחריו יאיר הגלעדי וישפט את ישראל עשרים ושתים שנה "
    },
    {
        "bookchapter": "שופטים",
        "chapter": "י",
        "versechapter": "ד",
        "bookseder": "שופטים",
        "seder": "ח",
        "verseseder": "ד",
        "versenikud": "וַֽיְהִי־ ל֞וֹ שְׁלֹשִׁ֣ים בָּנִ֗ים רֹֽכְבִים֙ עַל־ שְׁלֹשִׁ֣ים עֲיָרִ֔ים וּשְׁלֹשִׁ֥ים עֲיָרִ֖ים לָהֶ֑ם לָהֶ֞ם יִקְרְא֣וּ ׀ חַוֺּ֣ת יָאִ֗יר עַ֚ד הַיּ֣וֹם הַזֶּ֔ה אֲשֶׁ֖ר בְּאֶ֥רֶץ הַגִּלְעָֽד׃ ",
        "versenonikud": "ויהי לו שלשים בנים רכבים על שלשים עירים ושלשים עירים להם להם יקראו  חות יאיר עד היום הזה אשר בארץ הגלעד "
    },
    {
        "bookchapter": "שופטים",
        "chapter": "י",
        "versechapter": "ה",
        "bookseder": "שופטים",
        "seder": "ח",
        "verseseder": "ה",
        "versenikud": "וַיָּ֣מָת יָאִ֔יר וַיִּקָּבֵ֖ר בְּקָמֽוֹן׃ ",
        "versenonikud": "וימת יאיר ויקבר בקמון "
    },
    {
        "bookchapter": "שופטים",
        "chapter": "י",
        "versechapter": "ו",
        "bookseder": "שופטים",
        "seder": "ח",
        "verseseder": "ו",
        "versenikud": "וַיֹּסִ֣פוּ ׀ בְּנֵ֣י יִשְׂרָאֵ֗ל לַעֲשׂ֣וֹת הָרַע֮ בְּעֵינֵ֣י יְהוָה֒ וַיַּעַבְד֣וּ אֶת־ הַבְּעָלִ֣ים וְאֶת־ הָעַשְׁתָּר֡וֹת וְאֶת־ אֱלֹהֵ֣י אֲרָם֩ וְאֶת־ אֱלֹהֵ֨י צִיד֜וֹן וְאֵ֣ת ׀ אֱלֹהֵ֣י מוֹאָ֗ב וְאֵת֙ אֱלֹהֵ֣י בְנֵי־ עַמּ֔וֹן וְאֵ֖ת אֱלֹהֵ֣י פְלִשְׁתִּ֑ים וַיַּעַזְב֥וּ אֶת־ יְהוָ֖ה וְלֹ֥א עֲבָדֽוּהוּ׃ ",
        "versenonikud": "ויספו  בני ישראל לעשות הרע בעיני יהוה ויעבדו את הבעלים ואת העשתרות ואת אלהי ארם ואת אלהי צידון ואת  אלהי מואב ואת אלהי בני עמון ואת אלהי פלשתים ויעזבו את יהוה ולא עבדוהו "
    },
    {
        "bookchapter": "שופטים",
        "chapter": "י",
        "versechapter": "ז",
        "bookseder": "שופטים",
        "seder": "ח",
        "verseseder": "ז",
        "versenikud": "וַיִּֽחַר־ אַ֥ף יְהוָ֖ה בְּיִשְׂרָאֵ֑ל וַֽיִּמְכְּרֵם֙ בְּיַד־ פְּלִשְׁתִּ֔ים וּבְיַ֖ד בְּנֵ֥י עַמּֽוֹן׃ ",
        "versenonikud": "ויחר אף יהוה בישראל וימכרם ביד פלשתים וביד בני עמון "
    },
    {
        "bookchapter": "שופטים",
        "chapter": "י",
        "versechapter": "ח",
        "bookseder": "שופטים",
        "seder": "ח",
        "verseseder": "ח",
        "versenikud": "וַֽיִּרְעֲצ֤וּ וַיְרֹֽצְצוּ֙ אֶת־ בְּנֵ֣י יִשְׂרָאֵ֔ל בַּשָּׁנָ֖ה הַהִ֑יא שְׁמֹנֶ֨ה עֶשְׂרֵ֜ה שָׁנָ֗ה אֶֽת־ כָּל־ בְּנֵ֤י יִשְׂרָאֵל֙ אֲשֶׁר֙ בְּעֵ֣בֶר הַיַּרְדֵּ֔ן בְּאֶ֥רֶץ הָאֱמֹרִ֖י אֲשֶׁ֥ר בַּגִּלְעָֽד׃ ",
        "versenonikud": "וירעצו וירצצו את בני ישראל בשנה ההיא שמנה עשרה שנה את כל בני ישראל אשר בעבר הירדן בארץ האמרי אשר בגלעד "
    },
    {
        "bookchapter": "שופטים",
        "chapter": "י",
        "versechapter": "ט",
        "bookseder": "שופטים",
        "seder": "ח",
        "verseseder": "ט",
        "versenikud": "וַיַּעַבְר֤וּ בְנֵֽי־ עַמּוֹן֙ אֶת־ הַיַּרְדֵּ֔ן לְהִלָּחֵ֛ם גַּם־ בִּיהוּדָ֥ה וּבְבִנְיָמִ֖ין וּבְבֵ֣ית אֶפְרָ֑יִם וַתֵּ֥צֶר לְיִשְׂרָאֵ֖ל מְאֹֽד׃ ",
        "versenonikud": "ויעברו בני עמון את הירדן להלחם גם ביהודה ובבנימין ובבית אפרים ותצר לישראל מאד "
    },
    {
        "bookchapter": "שופטים",
        "chapter": "י",
        "versechapter": "י",
        "bookseder": "שופטים",
        "seder": "ח",
        "verseseder": "י",
        "versenikud": "וַֽיִּזְעֲקוּ֙ בְּנֵ֣י יִשְׂרָאֵ֔ל אֶל־ יְהוָ֖ה לֵאמֹ֑ר חָטָ֣אנוּ לָ֔ךְ וְכִ֤י עָזַ֙בְנוּ֙ אֶת־ אֱלֹהֵ֔ינוּ וַֽנַּעֲבֹ֖ד אֶת־ הַבְּעָלִֽים׃ ",
        "versenonikud": "ויזעקו בני ישראל אל יהוה לאמר חטאנו לך וכי עזבנו את אלהינו ונעבד את הבעלים "
    },
    {
        "bookchapter": "שופטים",
        "chapter": "י",
        "versechapter": "יא",
        "bookseder": "שופטים",
        "seder": "ח",
        "verseseder": "יא",
        "versenikud": "וַ֥יֹּאמֶר יְהוָ֖ה אֶל־ בְּנֵ֣י יִשְׂרָאֵ֑ל הֲלֹ֤א מִמִּצְרַ֙יִם֙ וּמִן־ הָ֣אֱמֹרִ֔י וּמִן־ בְּנֵ֥י עַמּ֖וֹן וּמִן־ פְּלִשְׁתִּֽים׃ ",
        "versenonikud": "ויאמר יהוה אל בני ישראל הלא ממצרים ומן האמרי ומן בני עמון ומן פלשתים "
    },
    {
        "bookchapter": "שופטים",
        "chapter": "י",
        "versechapter": "יב",
        "bookseder": "שופטים",
        "seder": "ח",
        "verseseder": "יב",
        "versenikud": "וְצִידוֹנִ֤ים וַֽעֲמָלֵק֙ וּמָע֔וֹן לָחֲצ֖וּ אֶתְכֶ֑ם וַתִּצְעֲק֣וּ אֵלַ֔י וָאוֹשִׁ֥יעָה אֶתְכֶ֖ם מִיָּדָֽם׃ ",
        "versenonikud": "וצידונים ועמלק ומעון לחצו אתכם ותצעקו אלי ואושיעה אתכם מידם "
    },
    {
        "bookchapter": "שופטים",
        "chapter": "י",
        "versechapter": "יג",
        "bookseder": "שופטים",
        "seder": "ח",
        "verseseder": "יג",
        "versenikud": "וְאַתֶּם֙ עֲזַבְתֶּ֣ם אוֹתִ֔י וַתַּעַבְד֖וּ אֱלֹהִ֣ים אֲחֵרִ֑ים לָכֵ֥ן לֹֽא־ אוֹסִ֖יף לְהוֹשִׁ֥יעַ אֶתְכֶֽם׃ ",
        "versenonikud": "ואתם עזבתם אותי ותעבדו אלהים אחרים לכן לא אוסיף להושיע אתכם "
    },
    {
        "bookchapter": "שופטים",
        "chapter": "י",
        "versechapter": "יד",
        "bookseder": "שופטים",
        "seder": "ח",
        "verseseder": "יד",
        "versenikud": "לְכ֗וּ וְזַֽעֲקוּ֙ אֶל־ הָ֣אֱלֹהִ֔ים אֲשֶׁ֥ר בְּחַרְתֶּ֖ם בָּ֑ם הֵ֛מָּה יוֹשִׁ֥יעוּ לָכֶ֖ם בְּעֵ֥ת צָרַתְכֶֽם׃ ",
        "versenonikud": "לכו וזעקו אל האלהים אשר בחרתם בם המה יושיעו לכם בעת צרתכם "
    },
    {
        "bookchapter": "שופטים",
        "chapter": "י",
        "versechapter": "טו",
        "bookseder": "שופטים",
        "seder": "ח",
        "verseseder": "טו",
        "versenikud": "וַיֹּאמְר֨וּ בְנֵי־ יִשְׂרָאֵ֤ל אֶל־ יְהוָה֙ חָטָ֔אנוּ עֲשֵׂה־ אַתָּ֣ה לָ֔נוּ כְּכָל־ הַטּ֖וֹב בְּעֵינֶ֑יךָ אַ֛ךְ הַצִּילֵ֥נוּ נָ֖א הַיּ֥וֹם הַזֶּֽה׃ ",
        "versenonikud": "ויאמרו בני ישראל אל יהוה חטאנו עשה אתה לנו ככל הטוב בעיניך אך הצילנו נא היום הזה "
    },
    {
        "bookchapter": "שופטים",
        "chapter": "י",
        "versechapter": "טז",
        "bookseder": "שופטים",
        "seder": "ח",
        "verseseder": "טז",
        "versenikud": "וַיָּסִ֜ירוּ אֶת־ אֱלֹהֵ֤י הַנֵּכָר֙ מִקִּרְבָּ֔ם וַיַּעַבְד֖וּ אֶת־ יְהוָ֑ה וַתִּקְצַ֥ר נַפְשׁ֖וֹ בַּעֲמַ֥ל יִשְׂרָאֵֽל׃ ",
        "versenonikud": "ויסירו את אלהי הנכר מקרבם ויעבדו את יהוה ותקצר נפשו בעמל ישראל "
    },
    {
        "bookchapter": "שופטים",
        "chapter": "י",
        "versechapter": "יז",
        "bookseder": "שופטים",
        "seder": "ח",
        "verseseder": "יז",
        "versenikud": "וַיִּצָּֽעֲקוּ֙ בְּנֵ֣י עַמּ֔וֹן וַֽיַּחֲנ֖וּ בַּגִּלְעָ֑ד וַיֵּאָֽסְפוּ֙ בְּנֵ֣י יִשְׂרָאֵ֔ל וַֽיַּחֲנ֖וּ בַּמִּצְפָּֽה׃ ",
        "versenonikud": "ויצעקו בני עמון ויחנו בגלעד ויאספו בני ישראל ויחנו במצפה "
    },
    {
        "bookchapter": "שופטים",
        "chapter": "י",
        "versechapter": "יח",
        "bookseder": "שופטים",
        "seder": "ח",
        "verseseder": "יח",
        "versenikud": "וַיֹּאמְר֨וּ הָעָ֜ם שָׂרֵ֤י גִלְעָד֙ אִ֣ישׁ אֶל־ רֵעֵ֔הוּ מִ֣י הָאִ֔ישׁ אֲשֶׁ֣ר יָחֵ֔ל לְהִלָּחֵ֖ם בִּבְנֵ֣י עַמּ֑וֹן יִֽהְיֶ֣ה לְרֹ֔אשׁ לְכֹ֖ל יֹשְׁבֵ֥י גִלְעָֽד׃ ",
        "versenonikud": "ויאמרו העם שרי גלעד איש אל רעהו מי האיש אשר יחל להלחם בבני עמון יהיה לראש לכל ישבי גלעד "
    }
]