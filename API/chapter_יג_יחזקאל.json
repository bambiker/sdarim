[
    {
        "bookchapter": "יחזקאל",
        "chapter": "יג",
        "versechapter": "א",
        "bookseder": "יחזקאל",
        "seder": "ו",
        "verseseder": "לה",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "יג",
        "versechapter": "ב",
        "bookseder": "יחזקאל",
        "seder": "ו",
        "verseseder": "לו",
        "versenikud": "בֶּן־ אָדָ֕ם הִנָּבֵ֛א אֶל־ נְבִיאֵ֥י יִשְׂרָאֵ֖ל הַנִּבָּאִ֑ים וְאָֽמַרְתָּ֙ לִנְבִיאֵ֣י מִלִּבָּ֔ם שִׁמְע֖וּ דְּבַר־ יְהוָֽה׃ ",
        "versenonikud": "בן אדם הנבא אל נביאי ישראל הנבאים ואמרת לנביאי מלבם שמעו דבר יהוה "
    },
    {
        "bookchapter": "יחזקאל",
        "chapter": "יג",
        "versechapter": "ג",
        "bookseder": "יחזקאל",
        "seder": "ו",
        "verseseder": "לז",
        "versenikud": "כֹּ֤ה אָמַר֙ אֲדֹנָ֣י יְהוִ֔ה ה֖וֹי עַל־ הַנְּבִיאִ֣ים הַנְּבָלִ֑ים אֲשֶׁ֥ר הֹלְכִ֛ים אַחַ֥ר רוּחָ֖ם וּלְבִלְתִּ֥י רָאֽוּ׃ ",
        "versenonikud": "כה אמר אדני יהוה הוי על הנביאים הנבלים אשר הלכים אחר רוחם ולבלתי ראו "
    },
    {
        "bookchapter": "יחזקאל",
        "chapter": "יג",
        "versechapter": "ד",
        "bookseder": "יחזקאל",
        "seder": "ו",
        "verseseder": "לח",
        "versenikud": "כְּשֻׁעָלִ֖ים בָּחֳרָב֑וֹת נְבִיאֶ֥יךָ יִשְׂרָאֵ֖ל הָיֽוּ׃ ",
        "versenonikud": "כשעלים בחרבות נביאיך ישראל היו "
    },
    {
        "bookchapter": "יחזקאל",
        "chapter": "יג",
        "versechapter": "ה",
        "bookseder": "יחזקאל",
        "seder": "ו",
        "verseseder": "לט",
        "versenikud": "לֹ֤א עֲלִיתֶם֙ בַּפְּרָצ֔וֹת וַתִּגְדְּר֥וּ גָדֵ֖ר עַל־ בֵּ֣ית יִשְׂרָאֵ֑ל לַעֲמֹ֥ד בַּמִּלְחָמָ֖ה בְּי֥וֹם יְהוָֽה׃ ",
        "versenonikud": "לא עליתם בפרצות ותגדרו גדר על בית ישראל לעמד במלחמה ביום יהוה "
    },
    {
        "bookchapter": "יחזקאל",
        "chapter": "יג",
        "versechapter": "ו",
        "bookseder": "יחזקאל",
        "seder": "ו",
        "verseseder": "מ",
        "versenikud": "חָ֤זוּ שָׁוְא֙ וְקֶ֣סֶם כָּזָ֔ב הָאֹֽמְרִים֙ נְאֻם־ יְהוָ֔ה וַֽיהוָ֖ה לֹ֣א שְׁלָחָ֑ם וְיִֽחֲל֖וּ לְקַיֵּ֥ם דָּבָֽר׃ ",
        "versenonikud": "חזו שוא וקסם כזב האמרים נאם יהוה ויהוה לא שלחם ויחלו לקים דבר "
    },
    {
        "bookchapter": "יחזקאל",
        "chapter": "יג",
        "versechapter": "ז",
        "bookseder": "יחזקאל",
        "seder": "ו",
        "verseseder": "מא",
        "versenikud": "הֲל֤וֹא מַֽחֲזֵה־ שָׁוְא֙ חֲזִיתֶ֔ם וּמִקְסַ֥ם כָּזָ֖ב אֲמַרְתֶּ֑ם וְאֹֽמְרִים֙ נְאֻם־ יְהוָ֔ה וַאֲנִ֖י לֹ֥א דִבַּֽרְתִּי׃ ",
        "versenonikud": "הלוא מחזה שוא חזיתם ומקסם כזב אמרתם ואמרים נאם יהוה ואני לא דברתי "
    },
    {
        "bookchapter": "יחזקאל",
        "chapter": "יג",
        "versechapter": "ח",
        "bookseder": "יחזקאל",
        "seder": "ו",
        "verseseder": "מב",
        "versenikud": "לָכֵ֗ן כֹּ֤ה אָמַר֙ אֲדֹנָ֣י יְהוִ֔ה יַ֚עַן דַּבֶּרְכֶ֣ם שָׁ֔וְא וַחֲזִיתֶ֖ם כָּזָ֑ב לָכֵן֙ הִנְנִ֣י אֲלֵיכֶ֔ם נְאֻ֖ם אֲדֹנָ֥י יְהוִֽה׃ ",
        "versenonikud": "לכן כה אמר אדני יהוה יען דברכם שוא וחזיתם כזב לכן הנני אליכם נאם אדני יהוה "
    },
    {
        "bookchapter": "יחזקאל",
        "chapter": "יג",
        "versechapter": "ט",
        "bookseder": "יחזקאל",
        "seder": "ו",
        "verseseder": "מג",
        "versenikud": "וְהָיְתָ֣ה יָדִ֗י אֶֽל־ הַנְּבִיאִ֞ים הַחֹזִ֣ים שָׁוְא֮ וְהַקֹּסְמִ֣ים כָּזָב֒ בְּס֧וֹד עַמִּ֣י לֹֽא־ יִהְי֗וּ וּבִכְתָ֤ב בֵּֽית־ יִשְׂרָאֵל֙ לֹ֣א יִכָּתֵ֔בוּ וְאֶל־ אַדְמַ֥ת יִשְׂרָאֵ֖ל לֹ֣א יָבֹ֑אוּ וִידַעְתֶּ֕ם כִּ֥י אֲנִ֖י אֲדֹנָ֥י יְהוִֽה׃ ",
        "versenonikud": "והיתה ידי אל הנביאים החזים שוא והקסמים כזב בסוד עמי לא יהיו ובכתב בית ישראל לא יכתבו ואל אדמת ישראל לא יבאו וידעתם כי אני אדני יהוה "
    },
    {
        "bookchapter": "יחזקאל",
        "chapter": "יג",
        "versechapter": "י",
        "bookseder": "יחזקאל",
        "seder": "ו",
        "verseseder": "מד",
        "versenikud": "יַ֣עַן וּבְיַ֜עַן הִטְע֧וּ אֶת־ עַמִּ֛י לֵאמֹ֥ר שָׁל֖וֹם וְאֵ֣ין שָׁל֑וֹם וְהוּא֙ בֹּ֣נֶה חַ֔יִץ וְהִנָּ֛ם טָחִ֥ים אֹת֖וֹ תָּפֵֽל׃ ",
        "versenonikud": "יען וביען הטעו את עמי לאמר שלום ואין שלום והוא בנה חיץ והנם טחים אתו תפל "
    },
    {
        "bookchapter": "יחזקאל",
        "chapter": "יג",
        "versechapter": "יא",
        "bookseder": "יחזקאל",
        "seder": "ו",
        "verseseder": "מה",
        "versenikud": "אֱמֹ֛ר אֶל־ טָחֵ֥י תָפֵ֖ל וְיִפֹּ֑ל הָיָ֣ה ׀ גֶּ֣שֶׁם שׁוֹטֵ֗ף וְאַתֵּ֜נָה אַבְנֵ֤י אֶלְגָּבִישׁ֙ תִּפֹּ֔לְנָה וְר֥וּחַ סְעָר֖וֹת תְּבַקֵּֽעַ׃ ",
        "versenonikud": "אמר אל טחי תפל ויפל היה  גשם שוטף ואתנה אבני אלגביש תפלנה ורוח סערות תבקע "
    },
    {
        "bookchapter": "יחזקאל",
        "chapter": "יג",
        "versechapter": "יב",
        "bookseder": "יחזקאל",
        "seder": "ו",
        "verseseder": "מו",
        "versenikud": "וְהִנֵּ֖ה נָפַ֣ל הַקִּ֑יר הֲלוֹא֙ יֵאָמֵ֣ר אֲלֵיכֶ֔ם אַיֵּ֥ה הַטִּ֖יחַ אֲשֶׁ֥ר טַחְתֶּֽם׃ ",
        "versenonikud": "והנה נפל הקיר הלוא יאמר אליכם איה הטיח אשר טחתם "
    },
    {
        "bookchapter": "יחזקאל",
        "chapter": "יג",
        "versechapter": "יג",
        "bookseder": "יחזקאל",
        "seder": "ו",
        "verseseder": "מז",
        "versenikud": "לָכֵ֗ן כֹּ֤ה אָמַר֙ אֲדֹנָ֣י יְהוִ֔ה וּבִקַּעְתִּ֥י רֽוּחַ־ סְעָר֖וֹת בַּֽחֲמָתִ֑י וְגֶ֤שֶׁם שֹׁטֵף֙ בְּאַפִּ֣י יִֽהְיֶ֔ה וְאַבְנֵ֥י אֶלְגָּבִ֖ישׁ בְּחֵמָ֥ה לְכָלָֽה׃ ",
        "versenonikud": "לכן כה אמר אדני יהוה ובקעתי רוח סערות בחמתי וגשם שטף באפי יהיה ואבני אלגביש בחמה לכלה "
    },
    {
        "bookchapter": "יחזקאל",
        "chapter": "יג",
        "versechapter": "יד",
        "bookseder": "יחזקאל",
        "seder": "ו",
        "verseseder": "מח",
        "versenikud": "וְהָ֨רַסְתִּ֜י אֶת־ הַקִּ֨יר אֲשֶׁר־ טַחְתֶּ֥ם תָּפֵ֛ל וְהִגַּעְתִּ֥יהוּ אֶל־ הָאָ֖רֶץ וְנִגְלָ֣ה יְסֹד֑וֹ וְנָֽפְלָה֙ וּכְלִיתֶ֣ם בְּתוֹכָ֔הּ וִֽידַעְתֶּ֖ם כִּֽי־ אֲנִ֥י יְהוָֽה׃ ",
        "versenonikud": "והרסתי את הקיר אשר טחתם תפל והגעתיהו אל הארץ ונגלה יסדו ונפלה וכליתם בתוכה וידעתם כי אני יהוה "
    },
    {
        "bookchapter": "יחזקאל",
        "chapter": "יג",
        "versechapter": "טו",
        "bookseder": "יחזקאל",
        "seder": "ו",
        "verseseder": "מט",
        "versenikud": "וְכִלֵּיתִ֤י אֶת־ חֲמָתִי֙ בַּקִּ֔יר וּבַטָּחִ֥ים אֹת֖וֹ תָּפֵ֑ל וְאֹמַ֤ר לָכֶם֙ אֵ֣ין הַקִּ֔יר וְאֵ֖ין הַטָּחִ֥ים אֹתֽוֹ׃ ",
        "versenonikud": "וכליתי את חמתי בקיר ובטחים אתו תפל ואמר לכם אין הקיר ואין הטחים אתו "
    },
    {
        "bookchapter": "יחזקאל",
        "chapter": "יג",
        "versechapter": "טז",
        "bookseder": "יחזקאל",
        "seder": "ו",
        "verseseder": "נ",
        "versenikud": "נְבִיאֵ֣י יִשְׂרָאֵ֗ל הַֽנִבְּאִים֙ אֶל־ יְר֣וּשָׁלִַ֔ם וְהַחֹזִ֥ים לָ֖הּ חֲז֣וֹן שָׁלֹ֑ם וְאֵ֣ין שָׁלֹ֔ם נְאֻ֖ם אֲדֹנָ֥י יְהֹוִֽה׃ ",
        "versenonikud": "נביאי ישראל הנבאים אל ירושלם והחזים לה חזון שלם ואין שלם נאם אדני יהוה "
    },
    {
        "bookchapter": "יחזקאל",
        "chapter": "יג",
        "versechapter": "יז",
        "bookseder": "יחזקאל",
        "seder": "ו",
        "verseseder": "נא",
        "versenikud": "וְאַתָּ֣ה בֶן־ אָדָ֗ם שִׂ֤ים פָּנֶ֙יךָ֙ אֶל־ בְּנ֣וֹת עַמְּךָ֔ הַמִּֽתְנַבְּא֖וֹת מִֽלִּבְּהֶ֑ן וְהִנָּבֵ֖א עֲלֵיהֶֽן׃ ",
        "versenonikud": "ואתה בן אדם שים פניך אל בנות עמך המתנבאות מלבהן והנבא עליהן "
    },
    {
        "bookchapter": "יחזקאל",
        "chapter": "יג",
        "versechapter": "יח",
        "bookseder": "יחזקאל",
        "seder": "ו",
        "verseseder": "נב",
        "versenikud": "וְאָמַרְתָּ֞ כֹּה־ אָמַ֣ר ׀ אֲדֹנָ֣י יְהוִ֗ה הוֹי֩ לִֽמְתַפְּר֨וֹת כְּסָת֜וֹת עַ֣ל ׀ כָּל־ אַצִּילֵ֣י יָדַ֗י וְעֹשׂ֧וֹת הַמִּסְפָּח֛וֹת עַל־ רֹ֥אשׁ כָּל־ קוֹמָ֖ה לְצוֹדֵ֣ד נְפָשׁ֑וֹת הַנְּפָשׁוֹת֙ תְּצוֹדֵ֣דְנָה לְעַמִּ֔י וּנְפָשׁ֖וֹת לָכֶ֥נָה תְחַיֶּֽינָה׃ ",
        "versenonikud": "ואמרת כה אמר  אדני יהוה הוי למתפרות כסתות על  כל אצילי ידי ועשות המספחות על ראש כל קומה לצודד נפשות הנפשות תצודדנה לעמי ונפשות לכנה תחיינה "
    },
    {
        "bookchapter": "יחזקאל",
        "chapter": "יג",
        "versechapter": "יט",
        "bookseder": "יחזקאל",
        "seder": "ו",
        "verseseder": "נג",
        "versenikud": "וַתְּחַלֶּלְ֨נָה אֹתִ֜י אֶל־ עַמִּ֗י בְּשַׁעֲלֵ֣י שְׂעֹרִים֮ וּבִפְת֣וֹתֵי לֶחֶם֒ לְהָמִ֤ית נְפָשׁוֹת֙ אֲשֶׁ֣ר לֹֽא־ תְמוּתֶ֔נָה וּלְחַיּ֥וֹת נְפָשׁ֖וֹת אֲשֶׁ֣ר לֹא־ תִֽחְיֶ֑ינָה בְּכַ֨זֶּבְכֶ֔ם לְעַמִּ֖י שֹׁמְעֵ֥י כָזָֽב׃ ",
        "versenonikud": "ותחללנה אתי אל עמי בשעלי שערים ובפתותי לחם להמית נפשות אשר לא תמותנה ולחיות נפשות אשר לא תחיינה בכזבכם לעמי שמעי כזב "
    },
    {
        "bookchapter": "יחזקאל",
        "chapter": "יג",
        "versechapter": "כ",
        "bookseder": "יחזקאל",
        "seder": "ו",
        "verseseder": "נד",
        "versenikud": "לָכֵ֞ן כֹּה־ אָמַ֣ר ׀ אֲדֹנָ֣י יְהוִ֗ה הִנְנִ֤י אֶל־ כִּסְּתוֹתֵיכֶ֙נָה֙ אֲשֶׁ֣ר אַ֠תֵּנָה מְצֹדְד֨וֹת שָׁ֤ם אֶת־ הַנְּפָשׁוֹת֙ לְפֹ֣רְח֔וֹת וְקָרַעְתִּ֣י אֹתָ֔ם מֵעַ֖ל זְרוֹעֹֽתֵיכֶ֑ם וְשִׁלַּחְתִּי֙ אֶת־ הַנְּפָשׁ֔וֹת אֲשֶׁ֥ר אַתֶּ֛ם מְצֹדְד֥וֹת אֶת־ נְפָשִׁ֖ים לְפֹרְחֹֽת׃ ",
        "versenonikud": "לכן כה אמר  אדני יהוה הנני אל כסתותיכנה אשר אתנה מצדדות שם את הנפשות לפרחות וקרעתי אתם מעל זרועתיכם ושלחתי את הנפשות אשר אתם מצדדות את נפשים לפרחת "
    },
    {
        "bookchapter": "יחזקאל",
        "chapter": "יג",
        "versechapter": "כא",
        "bookseder": "יחזקאל",
        "seder": "ו",
        "verseseder": "נה",
        "versenikud": "וְקָרַעְתִּ֞י אֶת־ מִסְפְּחֹֽתֵיכֶ֗ם וְהִצַּלְתִּ֤י אֶת־ עַמִּי֙ מִיֶּדְכֶ֔ן וְלֹֽא־ יִהְי֥וּ ע֛וֹד בְּיֶדְכֶ֖ן לִמְצוּדָ֑ה וִֽידַעְתֶּ֖ן כִּֽי־ אֲנִ֥י יְהוָֽה׃ ",
        "versenonikud": "וקרעתי את מספחתיכם והצלתי את עמי מידכן ולא יהיו עוד בידכן למצודה וידעתן כי אני יהוה "
    },
    {
        "bookchapter": "יחזקאל",
        "chapter": "יג",
        "versechapter": "כב",
        "bookseder": "יחזקאל",
        "seder": "ו",
        "verseseder": "נו",
        "versenikud": "יַ֣עַן הַכְא֤וֹת לֵב־ צַדִּיק֙ שֶׁ֔קֶר וַאֲנִ֖י לֹ֣א הִכְאַבְתִּ֑יו וּלְחַזֵּק֙ יְדֵ֣י רָשָׁ֔ע לְבִלְתִּי־ שׁ֛וּב מִדַּרְכּ֥וֹ הָרָ֖ע לְהַחֲיֹתֽוֹ׃ ",
        "versenonikud": "יען הכאות לב צדיק שקר ואני לא הכאבתיו ולחזק ידי רשע לבלתי שוב מדרכו הרע להחיתו "
    },
    {
        "bookchapter": "יחזקאל",
        "chapter": "יג",
        "versechapter": "כג",
        "bookseder": "יחזקאל",
        "seder": "ו",
        "verseseder": "נז",
        "versenikud": "לָכֵ֗ן שָׁ֚וְא לֹ֣א תֶחֱזֶ֔ינָה וְקֶ֖סֶם לֹא־ תִקְסַ֣מְנָה ע֑וֹד וְהִצַּלְתִּ֤י אֶת־ עַמִּי֙ מִיֶּדְכֶ֔ן וִֽידַעְתֶּ֖ן כִּֽי־ אֲנִ֥י יְהוָֽה׃ ",
        "versenonikud": "לכן שוא לא תחזינה וקסם לא תקסמנה עוד והצלתי את עמי מידכן וידעתן כי אני יהוה "
    }
]