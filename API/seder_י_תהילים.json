[
    {
        "bookchapter": "תהילים",
        "chapter": "עב",
        "versechapter": "כ",
        "bookseder": "תהילים",
        "seder": "י",
        "verseseder": "א",
        "versenikud": "כָּלּ֥וּ תְפִלּ֑וֹת דָּ֝וִ֗ד בֶּן־ יִשָֽׁי׃ ",
        "versenonikud": "כלו תפלות דוד בן ישי "
    },
    {
        "bookchapter": "תהילים",
        "chapter": "עג",
        "versechapter": "א",
        "bookseder": "תהילים",
        "seder": "י",
        "verseseder": "ב",
        "versenikud": "מִזְמ֗וֹר לְאָ֫סָ֥ף אַ֤ךְ ט֭וֹב לְיִשְׂרָאֵ֥ל אֱלֹהִ֗ים לְבָרֵ֥י לֵבָֽב׃ ",
        "versenonikud": "מזמור לאסף אך טוב לישראל אלהים לברי לבב "
    },
    {
        "bookchapter": "תהילים",
        "chapter": "עג",
        "versechapter": "ב",
        "bookseder": "תהילים",
        "seder": "י",
        "verseseder": "ג",
        "versenikud": "וַאֲנִ֗י כִּ֭מְעַט נטוי נָטָ֣יוּ רַגְלָ֑י כְּ֝אַ֗יִן שפכה שֻׁפְּכ֥וּ אֲשֻׁרָֽי׃ ",
        "versenonikud": "ואני כמעט נטוי נטיו רגלי כאין שפכה שפכו אשרי "
    },
    {
        "bookchapter": "תהילים",
        "chapter": "עג",
        "versechapter": "ג",
        "bookseder": "תהילים",
        "seder": "י",
        "verseseder": "ד",
        "versenikud": "כִּֽי־ קִ֭נֵּאתִי בַּֽהוֹלְלִ֑ים שְׁל֖וֹם רְשָׁעִ֣ים אֶרְאֶֽה׃ ",
        "versenonikud": "כי קנאתי בהוללים שלום רשעים אראה "
    },
    {
        "bookchapter": "תהילים",
        "chapter": "עג",
        "versechapter": "ד",
        "bookseder": "תהילים",
        "seder": "י",
        "verseseder": "ה",
        "versenikud": "כִּ֤י אֵ֖ין חַרְצֻבּ֥וֹת לְמוֹתָ֗ם וּבָרִ֥יא אוּלָֽם׃ ",
        "versenonikud": "כי אין חרצבות למותם ובריא אולם "
    },
    {
        "bookchapter": "תהילים",
        "chapter": "עג",
        "versechapter": "ה",
        "bookseder": "תהילים",
        "seder": "י",
        "verseseder": "ו",
        "versenikud": "בַּעֲמַ֣ל אֱנ֣וֹשׁ אֵינֵ֑מוֹ וְעִם־ אָ֝דָ֗ם לֹ֣א יְנֻגָּֽעוּ׃ ",
        "versenonikud": "בעמל אנוש אינמו ועם אדם לא ינגעו "
    },
    {
        "bookchapter": "תהילים",
        "chapter": "עג",
        "versechapter": "ו",
        "bookseder": "תהילים",
        "seder": "י",
        "verseseder": "ז",
        "versenikud": "לָ֭כֵן עֲנָקַ֣תְמוֹ גַאֲוָ֑ה יַעֲטָף־ שִׁ֝֗ית חָמָ֥ס לָֽמוֹ׃ ",
        "versenonikud": "לכן ענקתמו גאוה יעטף שית חמס למו "
    },
    {
        "bookchapter": "תהילים",
        "chapter": "עג",
        "versechapter": "ז",
        "bookseder": "תהילים",
        "seder": "י",
        "verseseder": "ח",
        "versenikud": "יָ֭צָא מֵחֵ֣לֶב עֵינֵ֑מוֹ עָ֝בְר֗וּ מַשְׂכִּיּ֥וֹת לֵבָֽב׃ ",
        "versenonikud": "יצא מחלב עינמו עברו משכיות לבב "
    },
    {
        "bookchapter": "תהילים",
        "chapter": "עג",
        "versechapter": "ח",
        "bookseder": "תהילים",
        "seder": "י",
        "verseseder": "ט",
        "versenikud": "יָמִ֤יקוּ ׀ וִידַבְּר֣וּ בְרָ֣ע עֹ֑שֶׁק מִמָּר֥וֹם יְדַבֵּֽרוּ׃ ",
        "versenonikud": "ימיקו  וידברו ברע עשק ממרום ידברו "
    },
    {
        "bookchapter": "תהילים",
        "chapter": "עג",
        "versechapter": "ט",
        "bookseder": "תהילים",
        "seder": "י",
        "verseseder": "י",
        "versenikud": "שַׁתּ֣וּ בַשָּׁמַ֣יִם פִּיהֶ֑ם וּ֝לְשׁוֹנָ֗ם תִּֽהֲלַ֥ךְ בָּאָֽרֶץ׃ ",
        "versenonikud": "שתו בשמים פיהם ולשונם תהלך בארץ "
    },
    {
        "bookchapter": "תהילים",
        "chapter": "עג",
        "versechapter": "י",
        "bookseder": "תהילים",
        "seder": "י",
        "verseseder": "יא",
        "versenikud": "לָכֵ֤ן ׀ ישיב יָשׁ֣וּב עַמּ֣וֹ הֲלֹ֑ם וּמֵ֥י מָ֝לֵ֗א יִמָּ֥צוּ לָֽמוֹ׃ ",
        "versenonikud": "לכן  ישיב ישוב עמו הלם ומי מלא ימצו למו "
    },
    {
        "bookchapter": "תהילים",
        "chapter": "עג",
        "versechapter": "יא",
        "bookseder": "תהילים",
        "seder": "י",
        "verseseder": "יב",
        "versenikud": "וְֽאָמְר֗וּ אֵיכָ֥ה יָדַֽע־ אֵ֑ל וְיֵ֖שׁ דֵּעָ֣ה בְעֶלְיֽוֹן׃ ",
        "versenonikud": "ואמרו איכה ידע אל ויש דעה בעליון "
    },
    {
        "bookchapter": "תהילים",
        "chapter": "עג",
        "versechapter": "יב",
        "bookseder": "תהילים",
        "seder": "י",
        "verseseder": "יג",
        "versenikud": "הִנֵּה־ אֵ֥לֶּה רְשָׁעִ֑ים וְשַׁלְוֵ֥י ע֝וֹלָ֗ם הִשְׂגּוּ־ חָֽיִל׃ ",
        "versenonikud": "הנה אלה רשעים ושלוי עולם השגו חיל "
    },
    {
        "bookchapter": "תהילים",
        "chapter": "עג",
        "versechapter": "יג",
        "bookseder": "תהילים",
        "seder": "י",
        "verseseder": "יד",
        "versenikud": "אַךְ־ רִ֭יק זִכִּ֣יתִי לְבָבִ֑י וָאֶרְחַ֖ץ בְּנִקָּי֣וֹן כַּפָּֽי׃ ",
        "versenonikud": "אך ריק זכיתי לבבי וארחץ בנקיון כפי "
    },
    {
        "bookchapter": "תהילים",
        "chapter": "עג",
        "versechapter": "יד",
        "bookseder": "תהילים",
        "seder": "י",
        "verseseder": "טו",
        "versenikud": "וָאֱהִ֣י נָ֭גוּעַ כָּל־ הַיּ֑וֹם וְ֝תוֹכַחְתִּ֗י לַבְּקָרִֽים׃ ",
        "versenonikud": "ואהי נגוע כל היום ותוכחתי לבקרים "
    },
    {
        "bookchapter": "תהילים",
        "chapter": "עג",
        "versechapter": "טו",
        "bookseder": "תהילים",
        "seder": "י",
        "verseseder": "טז",
        "versenikud": "אִם־ אָ֭מַרְתִּי אֲסַפְּרָ֥ה כְמ֑וֹ הִנֵּ֤ה ד֭וֹר בָּנֶ֣יךָ בָגָֽדְתִּי׃ ",
        "versenonikud": "אם אמרתי אספרה כמו הנה דור בניך בגדתי "
    },
    {
        "bookchapter": "תהילים",
        "chapter": "עג",
        "versechapter": "טז",
        "bookseder": "תהילים",
        "seder": "י",
        "verseseder": "יז",
        "versenikud": "וָֽ֭אֲחַשְּׁבָה לָדַ֣עַת זֹ֑את עָמָ֖ל היא ה֣וּא בְעֵינָֽי׃ ",
        "versenonikud": "ואחשבה לדעת זאת עמל היא הוא בעיני "
    },
    {
        "bookchapter": "תהילים",
        "chapter": "עג",
        "versechapter": "יז",
        "bookseder": "תהילים",
        "seder": "י",
        "verseseder": "יח",
        "versenikud": "עַד־ אָ֭בוֹא אֶל־ מִקְדְּשֵׁי־ אֵ֑ל אָ֝בִ֗ינָה לְאַחֲרִיתָֽם׃ ",
        "versenonikud": "עד אבוא אל מקדשי אל אבינה לאחריתם "
    },
    {
        "bookchapter": "תהילים",
        "chapter": "עג",
        "versechapter": "יח",
        "bookseder": "תהילים",
        "seder": "י",
        "verseseder": "יט",
        "versenikud": "אַ֣ךְ בַּ֭חֲלָקוֹת תָּשִׁ֣ית לָ֑מוֹ הִ֝פַּלְתָּ֗ם לְמַשּׁוּאֽוֹת׃ ",
        "versenonikud": "אך בחלקות תשית למו הפלתם למשואות "
    },
    {
        "bookchapter": "תהילים",
        "chapter": "עג",
        "versechapter": "יט",
        "bookseder": "תהילים",
        "seder": "י",
        "verseseder": "כ",
        "versenikud": "אֵ֤יךְ הָי֣וּ לְשַׁמָּ֣ה כְרָ֑גַע סָ֥פוּ תַ֝֗מּוּ מִן־ בַּלָּהֽוֹת׃ ",
        "versenonikud": "איך היו לשמה כרגע ספו תמו מן בלהות "
    },
    {
        "bookchapter": "תהילים",
        "chapter": "עג",
        "versechapter": "כ",
        "bookseder": "תהילים",
        "seder": "י",
        "verseseder": "כא",
        "versenikud": "כַּחֲל֥וֹם מֵהָקִ֑יץ אֲ֝דֹנָי בָּעִ֤יר ׀ צַלְמָ֬ם תִּבְזֶֽה׃ ",
        "versenonikud": "כחלום מהקיץ אדני בעיר  צלמם תבזה "
    },
    {
        "bookchapter": "תהילים",
        "chapter": "עג",
        "versechapter": "כא",
        "bookseder": "תהילים",
        "seder": "י",
        "verseseder": "כב",
        "versenikud": "כִּ֭י יִתְחַמֵּ֣ץ לְבָבִ֑י וְ֝כִלְיוֹתַ֗י אֶשְׁתּוֹנָֽן׃ ",
        "versenonikud": "כי יתחמץ לבבי וכליותי אשתונן "
    },
    {
        "bookchapter": "תהילים",
        "chapter": "עג",
        "versechapter": "כב",
        "bookseder": "תהילים",
        "seder": "י",
        "verseseder": "כג",
        "versenikud": "וַאֲנִי־ בַ֭עַר וְלֹ֣א אֵדָ֑ע בְּ֝הֵמ֗וֹת הָיִ֥יתִי עִמָּֽךְ׃ ",
        "versenonikud": "ואני בער ולא אדע בהמות הייתי עמך "
    },
    {
        "bookchapter": "תהילים",
        "chapter": "עג",
        "versechapter": "כג",
        "bookseder": "תהילים",
        "seder": "י",
        "verseseder": "כד",
        "versenikud": "וַאֲנִ֣י תָמִ֣יד עִמָּ֑ךְ אָ֝חַ֗זְתָּ בְּיַד־ יְמִינִֽי׃ ",
        "versenonikud": "ואני תמיד עמך אחזת ביד ימיני "
    },
    {
        "bookchapter": "תהילים",
        "chapter": "עג",
        "versechapter": "כד",
        "bookseder": "תהילים",
        "seder": "י",
        "verseseder": "כה",
        "versenikud": "בַּעֲצָתְךָ֥ תַנְחֵ֑נִי וְ֝אַחַ֗ר כָּב֥וֹד תִּקָּחֵֽנִי׃ ",
        "versenonikud": "בעצתך תנחני ואחר כבוד תקחני "
    },
    {
        "bookchapter": "תהילים",
        "chapter": "עג",
        "versechapter": "כה",
        "bookseder": "תהילים",
        "seder": "י",
        "verseseder": "כו",
        "versenikud": "מִי־ לִ֥י בַשָּׁמָ֑יִם וְ֝עִמְּךָ֗ לֹא־ חָפַ֥צְתִּי בָאָֽרֶץ׃ ",
        "versenonikud": "מי לי בשמים ועמך לא חפצתי בארץ "
    },
    {
        "bookchapter": "תהילים",
        "chapter": "עג",
        "versechapter": "כו",
        "bookseder": "תהילים",
        "seder": "י",
        "verseseder": "כז",
        "versenikud": "כָּלָ֥ה שְׁאֵרִ֗י וּלְבָ֫בִ֥י צוּר־ לְבָבִ֥י וְחֶלְקִ֗י אֱלֹהִ֥ים לְעוֹלָֽם׃ ",
        "versenonikud": "כלה שארי ולבבי צור לבבי וחלקי אלהים לעולם "
    },
    {
        "bookchapter": "תהילים",
        "chapter": "עג",
        "versechapter": "כז",
        "bookseder": "תהילים",
        "seder": "י",
        "verseseder": "כח",
        "versenikud": "כִּֽי־ הִנֵּ֣ה רְחֵקֶ֣יךָ יֹאבֵ֑דוּ הִ֝צְמַ֗תָּה כָּל־ זוֹנֶ֥ה מִמֶּֽךָּ׃ ",
        "versenonikud": "כי הנה רחקיך יאבדו הצמתה כל זונה ממך "
    },
    {
        "bookchapter": "תהילים",
        "chapter": "עג",
        "versechapter": "כח",
        "bookseder": "תהילים",
        "seder": "י",
        "verseseder": "כט",
        "versenikud": "וַאֲנִ֤י ׀ קִֽרֲבַ֥ת אֱלֹהִ֗ים לִ֫י־ ט֥וֹב שַׁתִּ֤י ׀ בַּאדֹנָ֣י יְהֹוִ֣ה מַחְסִ֑י לְ֝סַפֵּ֗ר כָּל־ מַלְאֲכוֹתֶֽיךָ׃ ",
        "versenonikud": "ואני  קרבת אלהים לי טוב שתי  באדני יהוה מחסי לספר כל מלאכותיך "
    },
    {
        "bookchapter": "תהילים",
        "chapter": "עד",
        "versechapter": "א",
        "bookseder": "תהילים",
        "seder": "י",
        "verseseder": "ל",
        "versenikud": "מַשְׂכִּ֗יל לְאָ֫סָ֥ף לָמָ֣ה אֱ֭לֹהִים זָנַ֣חְתָּ לָנֶ֑צַח יֶעְשַׁ֥ן אַ֝פְּךָ֗ בְּצֹ֣אן מַרְעִיתֶֽךָ׃ ",
        "versenonikud": "משכיל לאסף למה אלהים זנחת לנצח יעשן אפך בצאן מרעיתך "
    },
    {
        "bookchapter": "תהילים",
        "chapter": "עד",
        "versechapter": "ב",
        "bookseder": "תהילים",
        "seder": "י",
        "verseseder": "לא",
        "versenikud": "זְכֹ֤ר עֲדָתְךָ֨ ׀ קָ֘נִ֤יתָ קֶּ֗דֶם גָּ֭אַלְתָּ שֵׁ֣בֶט נַחֲלָתֶ֑ךָ הַר־ צִ֝יּ֗וֹן זֶ֤ה ׀ שָׁכַ֬נְתָּ בּֽוֹ׃ ",
        "versenonikud": "זכר עדתך  קנית קדם גאלת שבט נחלתך הר ציון זה  שכנת בו "
    },
    {
        "bookchapter": "תהילים",
        "chapter": "עד",
        "versechapter": "ג",
        "bookseder": "תהילים",
        "seder": "י",
        "verseseder": "לב",
        "versenikud": "הָרִ֣ימָה פְ֭עָמֶיךָ לְמַשֻּׁא֣וֹת נֶ֑צַח כָּל־ הֵרַ֖ע אוֹיֵ֣ב בַּקֹּֽדֶשׁ׃ ",
        "versenonikud": "הרימה פעמיך למשאות נצח כל הרע אויב בקדש "
    },
    {
        "bookchapter": "תהילים",
        "chapter": "עד",
        "versechapter": "ד",
        "bookseder": "תהילים",
        "seder": "י",
        "verseseder": "לג",
        "versenikud": "שָׁאֲג֣וּ צֹ֭רְרֶיךָ בְּקֶ֣רֶב מוֹעֲדֶ֑ךָ שָׂ֖מוּ אוֹתֹתָ֣ם אֹתֽוֹת׃ ",
        "versenonikud": "שאגו צרריך בקרב מועדך שמו אותתם אתות "
    },
    {
        "bookchapter": "תהילים",
        "chapter": "עד",
        "versechapter": "ה",
        "bookseder": "תהילים",
        "seder": "י",
        "verseseder": "לד",
        "versenikud": "יִ֭וָּדַע כְּמֵבִ֣יא לְמָ֑עְלָה בִּֽסֲבָךְ־ עֵ֝֗ץ קַרְדֻּמּֽוֹת׃ ",
        "versenonikud": "יודע כמביא למעלה בסבך עץ קרדמות "
    },
    {
        "bookchapter": "תהילים",
        "chapter": "עד",
        "versechapter": "ו",
        "bookseder": "תהילים",
        "seder": "י",
        "verseseder": "לה",
        "versenikud": "ועת וְ֭עַתָּה פִּתּוּחֶ֣יהָ יָּ֑חַד בְּכַשִּׁ֥יל וְ֝כֵֽילַפֹּ֗ת יַהֲלֹמֽוּן׃ ",
        "versenonikud": "ועת ועתה פתוחיה יחד בכשיל וכילפת יהלמון "
    },
    {
        "bookchapter": "תהילים",
        "chapter": "עד",
        "versechapter": "ז",
        "bookseder": "תהילים",
        "seder": "י",
        "verseseder": "לו",
        "versenikud": "שִׁלְח֣וּ בָ֭אֵשׁ מִקְדָּשֶׁ֑ךָ לָ֝אָ֗רֶץ חִלְּל֥וּ מִֽשְׁכַּן־ שְׁמֶֽךָ׃ ",
        "versenonikud": "שלחו באש מקדשך לארץ חללו משכן שמך "
    },
    {
        "bookchapter": "תהילים",
        "chapter": "עד",
        "versechapter": "ח",
        "bookseder": "תהילים",
        "seder": "י",
        "verseseder": "לז",
        "versenikud": "אָמְר֣וּ בְ֭לִבָּם נִינָ֣ם יָ֑חַד שָׂרְפ֖וּ כָל־ מוֹעֲדֵי־ אֵ֣ל בָּאָֽרֶץ׃ ",
        "versenonikud": "אמרו בלבם נינם יחד שרפו כל מועדי אל בארץ "
    },
    {
        "bookchapter": "תהילים",
        "chapter": "עד",
        "versechapter": "ט",
        "bookseder": "תהילים",
        "seder": "י",
        "verseseder": "לח",
        "versenikud": "אֽוֹתֹתֵ֗ינוּ לֹ֥א רָ֫אִ֥ינוּ אֵֽין־ ע֥וֹד נָבִ֑יא וְלֹֽא־ אִ֝תָּ֗נוּ יֹדֵ֥עַ עַד־ מָֽה׃ ",
        "versenonikud": "אותתינו לא ראינו אין עוד נביא ולא אתנו ידע עד מה "
    },
    {
        "bookchapter": "תהילים",
        "chapter": "עד",
        "versechapter": "י",
        "bookseder": "תהילים",
        "seder": "י",
        "verseseder": "לט",
        "versenikud": "עַד־ מָתַ֣י אֱ֭לֹהִים יְחָ֣רֶף צָ֑ר יְנָ֘אֵ֤ץ אוֹיֵ֖ב שִׁמְךָ֣ לָנֶֽצַח׃ ",
        "versenonikud": "עד מתי אלהים יחרף צר ינאץ אויב שמך לנצח "
    },
    {
        "bookchapter": "תהילים",
        "chapter": "עד",
        "versechapter": "יא",
        "bookseder": "תהילים",
        "seder": "י",
        "verseseder": "מ",
        "versenikud": "לָ֤מָּה תָשִׁ֣יב יָ֭דְךָ וִֽימִינֶ֑ךָ מִקֶּ֖רֶב חוקך חֵֽיקְךָ֣ כַלֵּֽה׃ ",
        "versenonikud": "למה תשיב ידך וימינך מקרב חוקך חיקך כלה "
    },
    {
        "bookchapter": "תהילים",
        "chapter": "עד",
        "versechapter": "יב",
        "bookseder": "תהילים",
        "seder": "י",
        "verseseder": "מא",
        "versenikud": "וֵ֭אלֹהִים מַלְכִּ֣י מִקֶּ֑דֶם פֹּעֵ֥ל יְ֝שׁוּע֗וֹת בְּקֶ֣רֶב הָאָֽרֶץ׃ ",
        "versenonikud": "ואלהים מלכי מקדם פעל ישועות בקרב הארץ "
    },
    {
        "bookchapter": "תהילים",
        "chapter": "עד",
        "versechapter": "יג",
        "bookseder": "תהילים",
        "seder": "י",
        "verseseder": "מב",
        "versenikud": "אַתָּ֤ה פוֹרַ֣רְתָּ בְעָזְּךָ֣ יָ֑ם שִׁבַּ֖רְתָּ רָאשֵׁ֥י תַ֝נִּינִ֗ים עַל־ הַמָּֽיִם׃ ",
        "versenonikud": "אתה פוררת בעזך ים שברת ראשי תנינים על המים "
    },
    {
        "bookchapter": "תהילים",
        "chapter": "עד",
        "versechapter": "יד",
        "bookseder": "תהילים",
        "seder": "י",
        "verseseder": "מג",
        "versenikud": "אַתָּ֣ה רִ֭צַּצְתָּ רָאשֵׁ֣י לִוְיָתָ֑ן תִּתְּנֶ֥נּוּ מַ֝אֲכָ֗ל לְעָ֣ם לְצִיִּֽים׃ ",
        "versenonikud": "אתה רצצת ראשי לויתן תתננו מאכל לעם לציים "
    },
    {
        "bookchapter": "תהילים",
        "chapter": "עד",
        "versechapter": "טו",
        "bookseder": "תהילים",
        "seder": "י",
        "verseseder": "מד",
        "versenikud": "אַתָּ֣ה בָ֭קַעְתָּ מַעְיָ֣ן וָנָ֑חַל אַתָּ֥ה ה֝וֹבַ֗שְׁתָּ נַהֲר֥וֹת אֵיתָֽן׃ ",
        "versenonikud": "אתה בקעת מעין ונחל אתה הובשת נהרות איתן "
    },
    {
        "bookchapter": "תהילים",
        "chapter": "עד",
        "versechapter": "טז",
        "bookseder": "תהילים",
        "seder": "י",
        "verseseder": "מה",
        "versenikud": "לְךָ֣ י֭וֹם אַף־ לְךָ֥ לָ֑יְלָה אַתָּ֥ה הֲ֝כִינ֗וֹתָ מָא֥וֹר וָשָֽׁמֶשׁ׃ ",
        "versenonikud": "לך יום אף לך לילה אתה הכינות מאור ושמש "
    },
    {
        "bookchapter": "תהילים",
        "chapter": "עד",
        "versechapter": "יז",
        "bookseder": "תהילים",
        "seder": "י",
        "verseseder": "מו",
        "versenikud": "אַתָּ֣ה הִ֭צַּבְתָּ כָּל־ גְּבוּל֣וֹת אָ֑רֶץ קַ֥יִץ וָ֝חֹ֗רֶף אַתָּ֥ה יְצַרְתָּם׃ ",
        "versenonikud": "אתה הצבת כל גבולות ארץ קיץ וחרף אתה יצרתם "
    },
    {
        "bookchapter": "תהילים",
        "chapter": "עד",
        "versechapter": "יח",
        "bookseder": "תהילים",
        "seder": "י",
        "verseseder": "מז",
        "versenikud": "זְכָר־ זֹ֗את א֭וֹיֵב חֵרֵ֣ף ׀ יְהוָ֑ה וְעַ֥ם נָ֝בָ֗ל נִֽאֲצ֥וּ שְׁמֶֽךָ׃ ",
        "versenonikud": "זכר זאת אויב חרף  יהוה ועם נבל נאצו שמך "
    },
    {
        "bookchapter": "תהילים",
        "chapter": "עד",
        "versechapter": "יט",
        "bookseder": "תהילים",
        "seder": "י",
        "verseseder": "מח",
        "versenikud": "אַל־ תִּתֵּ֣ן לְ֭חַיַּת נֶ֣פֶשׁ תּוֹרֶ֑ךָ חַיַּ֥ת עֲ֝נִיֶּ֗יךָ אַל־ תִּשְׁכַּ֥ח לָנֶֽצַח׃ ",
        "versenonikud": "אל תתן לחית נפש תורך חית ענייך אל תשכח לנצח "
    },
    {
        "bookchapter": "תהילים",
        "chapter": "עד",
        "versechapter": "כ",
        "bookseder": "תהילים",
        "seder": "י",
        "verseseder": "מט",
        "versenikud": "הַבֵּ֥ט לַבְּרִ֑ית כִּ֥י מָלְא֥וּ מַחֲשַׁכֵּי־ אֶ֝֗רֶץ נְא֣וֹת חָמָֽס׃ ",
        "versenonikud": "הבט לברית כי מלאו מחשכי ארץ נאות חמס "
    },
    {
        "bookchapter": "תהילים",
        "chapter": "עד",
        "versechapter": "כא",
        "bookseder": "תהילים",
        "seder": "י",
        "verseseder": "נ",
        "versenikud": "אַל־ יָשֹׁ֣ב דַּ֣ךְ נִכְלָ֑ם עָנִ֥י וְ֝אֶבְי֗וֹן יְֽהַלְל֥וּ שְׁמֶֽךָ׃ ",
        "versenonikud": "אל ישב דך נכלם עני ואביון יהללו שמך "
    },
    {
        "bookchapter": "תהילים",
        "chapter": "עד",
        "versechapter": "כב",
        "bookseder": "תהילים",
        "seder": "י",
        "verseseder": "נא",
        "versenikud": "קוּמָ֣ה אֱ֭לֹהִים רִיבָ֣ה רִיבֶ֑ךָ זְכֹ֥ר חֶרְפָּתְךָ֥ מִנִּי־ נָ֝בָ֗ל כָּל־ הַיּֽוֹם׃ ",
        "versenonikud": "קומה אלהים ריבה ריבך זכר חרפתך מני נבל כל היום "
    },
    {
        "bookchapter": "תהילים",
        "chapter": "עד",
        "versechapter": "כג",
        "bookseder": "תהילים",
        "seder": "י",
        "verseseder": "נב",
        "versenikud": "אַל־ תִּ֭שְׁכַּח ק֣וֹל צֹרְרֶ֑יךָ שְׁא֥וֹן קָ֝מֶ֗יךָ עֹלֶ֥ה תָמִֽיד׃ ",
        "versenonikud": "אל תשכח קול צרריך שאון קמיך עלה תמיד "
    },
    {
        "bookchapter": "תהילים",
        "chapter": "עה",
        "versechapter": "א",
        "bookseder": "תהילים",
        "seder": "י",
        "verseseder": "נג",
        "versenikud": "לַמְנַצֵּ֥חַ אַל־ תַּשְׁחֵ֑ת מִזְמ֖וֹר לְאָסָ֣ף שִֽׁיר׃ ",
        "versenonikud": "למנצח אל תשחת מזמור לאסף שיר "
    },
    {
        "bookchapter": "תהילים",
        "chapter": "עה",
        "versechapter": "ב",
        "bookseder": "תהילים",
        "seder": "י",
        "verseseder": "נד",
        "versenikud": "ה֘וֹדִ֤ינוּ לְּךָ֨ ׀ אֱ‍ֽלֹהִ֗ים ה֭וֹדִינוּ וְקָר֣וֹב שְׁמֶ֑ךָ סִ֝פְּר֗וּ נִפְלְאוֹתֶֽיךָ׃ ",
        "versenonikud": "הודינו לך  אלהים הודינו וקרוב שמך ספרו נפלאותיך "
    },
    {
        "bookchapter": "תהילים",
        "chapter": "עה",
        "versechapter": "ג",
        "bookseder": "תהילים",
        "seder": "י",
        "verseseder": "נה",
        "versenikud": "כִּ֭י אֶקַּ֣ח מוֹעֵ֑ד אֲ֝נִ֗י מֵישָׁרִ֥ים אֶשְׁפֹּֽט׃ ",
        "versenonikud": "כי אקח מועד אני מישרים אשפט "
    },
    {
        "bookchapter": "תהילים",
        "chapter": "עה",
        "versechapter": "ד",
        "bookseder": "תהילים",
        "seder": "י",
        "verseseder": "נו",
        "versenikud": "נְֽמֹגִ֗ים אֶ֥רֶץ וְכָל־ יֹשְׁבֶ֑יהָ אָנֹכִ֨י תִכַּ֖נְתִּי עַמּוּדֶ֣יהָ סֶּֽלָה׃ ",
        "versenonikud": "נמגים ארץ וכל ישביה אנכי תכנתי עמודיה סלה "
    },
    {
        "bookchapter": "תהילים",
        "chapter": "עה",
        "versechapter": "ה",
        "bookseder": "תהילים",
        "seder": "י",
        "verseseder": "נז",
        "versenikud": "אָמַ֣רְתִּי לַֽ֭הוֹלְלִים אַל־ תָּהֹ֑לּוּ וְ֝לָרְשָׁעִ֗ים אַל־ תָּרִ֥ימוּ קָֽרֶן׃ ",
        "versenonikud": "אמרתי להוללים אל תהלו ולרשעים אל תרימו קרן "
    },
    {
        "bookchapter": "תהילים",
        "chapter": "עה",
        "versechapter": "ו",
        "bookseder": "תהילים",
        "seder": "י",
        "verseseder": "נח",
        "versenikud": "אַל־ תָּרִ֣ימוּ לַמָּר֣וֹם קַרְנְכֶ֑ם תְּדַבְּר֖וּ בְצַוָּ֣אר עָתָֽק׃ ",
        "versenonikud": "אל תרימו למרום קרנכם תדברו בצואר עתק "
    },
    {
        "bookchapter": "תהילים",
        "chapter": "עה",
        "versechapter": "ז",
        "bookseder": "תהילים",
        "seder": "י",
        "verseseder": "נט",
        "versenikud": "כִּ֤י לֹ֣א מִ֭מּוֹצָא וּמִֽמַּעֲרָ֑ב וְ֝לֹ֗א מִמִּדְבַּ֥ר הָרִֽים׃ ",
        "versenonikud": "כי לא ממוצא וממערב ולא ממדבר הרים "
    },
    {
        "bookchapter": "תהילים",
        "chapter": "עה",
        "versechapter": "ח",
        "bookseder": "תהילים",
        "seder": "י",
        "verseseder": "ס",
        "versenikud": "כִּֽי־ אֱלֹהִ֥ים שֹׁפֵ֑ט זֶ֥ה יַ֝שְׁפִּ֗יל וְזֶ֣ה יָרִֽים׃ ",
        "versenonikud": "כי אלהים שפט זה ישפיל וזה ירים "
    },
    {
        "bookchapter": "תהילים",
        "chapter": "עה",
        "versechapter": "ט",
        "bookseder": "תהילים",
        "seder": "י",
        "verseseder": "סא",
        "versenikud": "כִּ֤י כ֪וֹס בְּֽיַד־ יְהוָ֡ה וְיַ֤יִן חָמַ֨ר ׀ מָ֥לֵא מֶסֶךְ֮ וַיַּגֵּ֪ר מִ֫זֶּ֥ה אַךְ־ שְׁ֭מָרֶיהָ יִמְצ֣וּ יִשְׁתּ֑וּ כֹּ֝֗ל רִשְׁעֵי־ אָֽרֶץ׃ ",
        "versenonikud": "כי כוס ביד יהוה ויין חמר  מלא מסך ויגר מזה אך שמריה ימצו ישתו כל רשעי ארץ "
    },
    {
        "bookchapter": "תהילים",
        "chapter": "עה",
        "versechapter": "י",
        "bookseder": "תהילים",
        "seder": "י",
        "verseseder": "סב",
        "versenikud": "וַ֭אֲנִי אַגִּ֣יד לְעֹלָ֑ם אֲ֝זַמְּרָ֗ה לֵאלֹהֵ֥י יַעֲקֹֽב׃ ",
        "versenonikud": "ואני אגיד לעלם אזמרה לאלהי יעקב "
    },
    {
        "bookchapter": "תהילים",
        "chapter": "עה",
        "versechapter": "יא",
        "bookseder": "תהילים",
        "seder": "י",
        "verseseder": "סג",
        "versenikud": "וְכָל־ קַרְנֵ֣י רְשָׁעִ֣ים אֲגַדֵּ֑עַ תְּ֝רוֹמַ֗מְנָה קַֽרְנ֥וֹת צַדִּֽיק׃ ",
        "versenonikud": "וכל קרני רשעים אגדע תרוממנה קרנות צדיק "
    },
    {
        "bookchapter": "תהילים",
        "chapter": "עו",
        "versechapter": "א",
        "bookseder": "תהילים",
        "seder": "י",
        "verseseder": "סד",
        "versenikud": "לַמְנַצֵּ֥חַ בִּנְגִינֹ֑ת מִזְמ֖וֹר לְאָסָ֣ף שִֽׁיר׃ ",
        "versenonikud": "למנצח בנגינת מזמור לאסף שיר "
    },
    {
        "bookchapter": "תהילים",
        "chapter": "עו",
        "versechapter": "ב",
        "bookseder": "תהילים",
        "seder": "י",
        "verseseder": "סה",
        "versenikud": "נוֹדָ֣ע בִּֽיהוּדָ֣ה אֱלֹהִ֑ים בְּ֝יִשְׂרָאֵ֗ל גָּד֥וֹל שְׁמֽוֹ׃ ",
        "versenonikud": "נודע ביהודה אלהים בישראל גדול שמו "
    },
    {
        "bookchapter": "תהילים",
        "chapter": "עו",
        "versechapter": "ג",
        "bookseder": "תהילים",
        "seder": "י",
        "verseseder": "סו",
        "versenikud": "וַיְהִ֣י בְשָׁלֵ֣ם סֻכּ֑וֹ וּמְע֖וֹנָת֣וֹ בְצִיּֽוֹן׃ ",
        "versenonikud": "ויהי בשלם סכו ומעונתו בציון "
    },
    {
        "bookchapter": "תהילים",
        "chapter": "עו",
        "versechapter": "ד",
        "bookseder": "תהילים",
        "seder": "י",
        "verseseder": "סז",
        "versenikud": "שָׁ֭מָּה שִׁבַּ֣ר רִשְׁפֵי־ קָ֑שֶׁת מָגֵ֬ן וְחֶ֖רֶב וּמִלְחָמָ֣ה סֶֽלָה׃ ",
        "versenonikud": "שמה שבר רשפי קשת מגן וחרב ומלחמה סלה "
    },
    {
        "bookchapter": "תהילים",
        "chapter": "עו",
        "versechapter": "ה",
        "bookseder": "תהילים",
        "seder": "י",
        "verseseder": "סח",
        "versenikud": "נָ֭אוֹר אַתָּ֥ה אַדִּ֗יר מֵֽהַרְרֵי־ טָֽרֶף׃ ",
        "versenonikud": "נאור אתה אדיר מהררי טרף "
    },
    {
        "bookchapter": "תהילים",
        "chapter": "עו",
        "versechapter": "ו",
        "bookseder": "תהילים",
        "seder": "י",
        "verseseder": "סט",
        "versenikud": "אֶשְׁתּוֹלְל֨וּ ׀ אַבִּ֣ירֵי לֵ֭ב נָמ֣וּ שְׁנָתָ֑ם וְלֹא־ מָצְא֖וּ כָל־ אַנְשֵׁי־ חַ֣יִל יְדֵיהֶֽם׃ ",
        "versenonikud": "אשתוללו  אבירי לב נמו שנתם ולא מצאו כל אנשי חיל ידיהם "
    },
    {
        "bookchapter": "תהילים",
        "chapter": "עו",
        "versechapter": "ז",
        "bookseder": "תהילים",
        "seder": "י",
        "verseseder": "ע",
        "versenikud": "מִ֭גַּעֲרָ֣תְךָ אֱלֹהֵ֣י יַעֲקֹ֑ב נִ֝רְדָּ֗ם וְרֶ֣כֶב וָסֽוּס׃ ",
        "versenonikud": "מגערתך אלהי יעקב נרדם ורכב וסוס "
    },
    {
        "bookchapter": "תהילים",
        "chapter": "עו",
        "versechapter": "ח",
        "bookseder": "תהילים",
        "seder": "י",
        "verseseder": "עא",
        "versenikud": "אַתָּ֤ה ׀ נ֥וֹרָא אַ֗תָּה וּמִֽי־ יַעֲמֹ֥ד לְפָנֶ֗יךָ מֵאָ֥ז אַפֶּֽךָ׃ ",
        "versenonikud": "אתה  נורא אתה ומי יעמד לפניך מאז אפך "
    },
    {
        "bookchapter": "תהילים",
        "chapter": "עו",
        "versechapter": "ט",
        "bookseder": "תהילים",
        "seder": "י",
        "verseseder": "עב",
        "versenikud": "מִ֭שָּׁמַיִם הִשְׁמַ֣עְתָּ דִּ֑ין אֶ֖רֶץ יָֽרְאָ֣ה וְשָׁקָֽטָה׃ ",
        "versenonikud": "משמים השמעת דין ארץ יראה ושקטה "
    },
    {
        "bookchapter": "תהילים",
        "chapter": "עו",
        "versechapter": "י",
        "bookseder": "תהילים",
        "seder": "י",
        "verseseder": "עג",
        "versenikud": "בְּקוּם־ לַמִּשְׁפָּ֥ט אֱלֹהִ֑ים לְהוֹשִׁ֖יעַ כָּל־ עַנְוֵי־ אֶ֣רֶץ סֶֽלָה׃ ",
        "versenonikud": "בקום למשפט אלהים להושיע כל ענוי ארץ סלה "
    },
    {
        "bookchapter": "תהילים",
        "chapter": "עו",
        "versechapter": "יא",
        "bookseder": "תהילים",
        "seder": "י",
        "verseseder": "עד",
        "versenikud": "כִּֽי־ חֲמַ֣ת אָדָ֣ם תּוֹדֶ֑ךָּ שְׁאֵרִ֖ית חֵמֹ֣ת תַּחְגֹּֽר׃ ",
        "versenonikud": "כי חמת אדם תודך שארית חמת תחגר "
    },
    {
        "bookchapter": "תהילים",
        "chapter": "עו",
        "versechapter": "יב",
        "bookseder": "תהילים",
        "seder": "י",
        "verseseder": "עה",
        "versenikud": "נִֽדֲר֣וּ וְשַׁלְּמוּ֮ לַיהוָ֪ה אֱ‍ֽלֹהֵ֫יכֶ֥ם כָּל־ סְבִיבָ֑יו יוֹבִ֥ילוּ שַׁ֝֗י לַמּוֹרָֽא׃ ",
        "versenonikud": "נדרו ושלמו ליהוה אלהיכם כל סביביו יובילו שי למורא "
    },
    {
        "bookchapter": "תהילים",
        "chapter": "עו",
        "versechapter": "יג",
        "bookseder": "תהילים",
        "seder": "י",
        "verseseder": "עו",
        "versenikud": "יִ֭בְצֹר ר֣וּחַ נְגִידִ֑ים נ֝וֹרָ֗א לְמַלְכֵי־ אָֽרֶץ׃ ",
        "versenonikud": "יבצר רוח נגידים נורא למלכי ארץ "
    },
    {
        "bookchapter": "תהילים",
        "chapter": "עז",
        "versechapter": "א",
        "bookseder": "תהילים",
        "seder": "י",
        "verseseder": "עז",
        "versenikud": "לַמְנַצֵּ֥חַ עַֽל־ ידיתון יְדוּת֗וּן לְאָסָ֥ף מִזְמֽוֹר׃ ",
        "versenonikud": "למנצח על ידיתון ידותון לאסף מזמור "
    },
    {
        "bookchapter": "תהילים",
        "chapter": "עז",
        "versechapter": "ב",
        "bookseder": "תהילים",
        "seder": "י",
        "verseseder": "עח",
        "versenikud": "קוֹלִ֣י אֶל־ אֱלֹהִ֣ים וְאֶצְעָ֑קָה קוֹלִ֥י אֶל־ אֱ֝לֹהִ֗ים וְהַאֲזִ֥ין אֵלָֽי׃ ",
        "versenonikud": "קולי אל אלהים ואצעקה קולי אל אלהים והאזין אלי "
    },
    {
        "bookchapter": "תהילים",
        "chapter": "עז",
        "versechapter": "ג",
        "bookseder": "תהילים",
        "seder": "י",
        "verseseder": "עט",
        "versenikud": "בְּי֥וֹם צָרָתִי֮ אֲדֹנָ֪י דָּ֫רָ֥שְׁתִּי יָדִ֤י ׀ לַ֣יְלָה נִ֭גְּרָה וְלֹ֣א תָפ֑וּג מֵאֲנָ֖ה הִנָּחֵ֣ם נַפְשִֽׁי׃ ",
        "versenonikud": "ביום צרתי אדני דרשתי ידי  לילה נגרה ולא תפוג מאנה הנחם נפשי "
    },
    {
        "bookchapter": "תהילים",
        "chapter": "עז",
        "versechapter": "ד",
        "bookseder": "תהילים",
        "seder": "י",
        "verseseder": "פ",
        "versenikud": "אֶזְכְּרָ֣ה אֱלֹהִ֣ים וְאֶֽהֱמָיָ֑ה אָשִׂ֓יחָה ׀ וְתִתְעַטֵּ֖ף רוּחִ֣י סֶֽלָה׃ ",
        "versenonikud": "אזכרה אלהים ואהמיה אשיחה  ותתעטף רוחי סלה "
    },
    {
        "bookchapter": "תהילים",
        "chapter": "עז",
        "versechapter": "ה",
        "bookseder": "תהילים",
        "seder": "י",
        "verseseder": "פא",
        "versenikud": "אָ֭חַזְתָּ שְׁמֻר֣וֹת עֵינָ֑י נִ֝פְעַ֗מְתִּי וְלֹ֣א אֲדַבֵּֽר׃ ",
        "versenonikud": "אחזת שמרות עיני נפעמתי ולא אדבר "
    },
    {
        "bookchapter": "תהילים",
        "chapter": "עז",
        "versechapter": "ו",
        "bookseder": "תהילים",
        "seder": "י",
        "verseseder": "פב",
        "versenikud": "חִשַּׁ֣בְתִּי יָמִ֣ים מִקֶּ֑דֶם שְׁ֝נ֗וֹת עוֹלָמִֽים׃ ",
        "versenonikud": "חשבתי ימים מקדם שנות עולמים "
    },
    {
        "bookchapter": "תהילים",
        "chapter": "עז",
        "versechapter": "ז",
        "bookseder": "תהילים",
        "seder": "י",
        "verseseder": "פג",
        "versenikud": "אֶֽזְכְּרָ֥ה נְגִינָתִ֗י בַּ֫לָּ֥יְלָה עִם־ לְבָבִ֥י אָשִׂ֑יחָה וַיְחַפֵּ֥שׂ רוּחִֽי׃ ",
        "versenonikud": "אזכרה נגינתי בלילה עם לבבי אשיחה ויחפש רוחי "
    },
    {
        "bookchapter": "תהילים",
        "chapter": "עז",
        "versechapter": "ח",
        "bookseder": "תהילים",
        "seder": "י",
        "verseseder": "פד",
        "versenikud": "הַֽ֭לְעוֹלָמִים יִזְנַ֥ח ׀ אֲדֹנָ֑י וְלֹֽא־ יֹסִ֖יף לִרְצ֣וֹת עֽוֹד׃ ",
        "versenonikud": "הלעולמים יזנח  אדני ולא יסיף לרצות עוד "
    },
    {
        "bookchapter": "תהילים",
        "chapter": "עז",
        "versechapter": "ט",
        "bookseder": "תהילים",
        "seder": "י",
        "verseseder": "פה",
        "versenikud": "הֶאָפֵ֣ס לָנֶ֣צַח חַסְדּ֑וֹ גָּ֥מַר אֹ֝֗מֶר לְדֹ֣ר וָדֹֽר׃ ",
        "versenonikud": "האפס לנצח חסדו גמר אמר לדר ודר "
    },
    {
        "bookchapter": "תהילים",
        "chapter": "עז",
        "versechapter": "י",
        "bookseder": "תהילים",
        "seder": "י",
        "verseseder": "פו",
        "versenikud": "הֲשָׁכַ֣ח חַנּ֣וֹת אֵ֑ל אִם־ קָפַ֥ץ בְּ֝אַ֗ף רַחֲמָ֥יו סֶֽלָה׃ ",
        "versenonikud": "השכח חנות אל אם קפץ באף רחמיו סלה "
    },
    {
        "bookchapter": "תהילים",
        "chapter": "עז",
        "versechapter": "יא",
        "bookseder": "תהילים",
        "seder": "י",
        "verseseder": "פז",
        "versenikud": "וָ֭אֹמַר חַלּ֣וֹתִי הִ֑יא שְׁ֝נ֗וֹת יְמִ֣ין עֶלְיֽוֹן׃ ",
        "versenonikud": "ואמר חלותי היא שנות ימין עליון "
    },
    {
        "bookchapter": "תהילים",
        "chapter": "עז",
        "versechapter": "יב",
        "bookseder": "תהילים",
        "seder": "י",
        "verseseder": "פח",
        "versenikud": "אזכיר אֶזְכּ֥וֹר מַֽעַלְלֵי־ יָ֑הּ כִּֽי־ אֶזְכְּרָ֖ה מִקֶּ֣דֶם פִּלְאֶֽךָ׃ ",
        "versenonikud": "אזכיר אזכור מעללי יה כי אזכרה מקדם פלאך "
    },
    {
        "bookchapter": "תהילים",
        "chapter": "עז",
        "versechapter": "יג",
        "bookseder": "תהילים",
        "seder": "י",
        "verseseder": "פט",
        "versenikud": "וְהָגִ֥יתִי בְכָל־ פָּעֳלֶ֑ךָ וּֽבַעֲלִ֖ילוֹתֶ֣יךָ אָשִֽׂיחָה׃ ",
        "versenonikud": "והגיתי בכל פעלך ובעלילותיך אשיחה "
    },
    {
        "bookchapter": "תהילים",
        "chapter": "עז",
        "versechapter": "יד",
        "bookseder": "תהילים",
        "seder": "י",
        "verseseder": "צ",
        "versenikud": "אֱ֭לֹהִים בַּקֹּ֣דֶשׁ דַּרְכֶּ֑ךָ מִי־ אֵ֥ל גָּ֝ד֗וֹל כֵּֽאלֹהִֽים׃ ",
        "versenonikud": "אלהים בקדש דרכך מי אל גדול כאלהים "
    },
    {
        "bookchapter": "תהילים",
        "chapter": "עז",
        "versechapter": "טו",
        "bookseder": "תהילים",
        "seder": "י",
        "verseseder": "צא",
        "versenikud": "אַתָּ֣ה הָ֭אֵל עֹ֣שֵׂה פֶ֑לֶא הוֹדַ֖עְתָּ בָעַמִּ֣ים עֻזֶּֽךָ׃ ",
        "versenonikud": "אתה האל עשה פלא הודעת בעמים עזך "
    },
    {
        "bookchapter": "תהילים",
        "chapter": "עז",
        "versechapter": "טז",
        "bookseder": "תהילים",
        "seder": "י",
        "verseseder": "צב",
        "versenikud": "גָּאַ֣לְתָּ בִּזְר֣וֹעַ עַמֶּ֑ךָ בְּנֵי־ יַעֲקֹ֖ב וְיוֹסֵ֣ף סֶֽלָה׃ ",
        "versenonikud": "גאלת בזרוע עמך בני יעקב ויוסף סלה "
    },
    {
        "bookchapter": "תהילים",
        "chapter": "עז",
        "versechapter": "יז",
        "bookseder": "תהילים",
        "seder": "י",
        "verseseder": "צג",
        "versenikud": "רָ֘א֤וּךָ מַּ֨יִם ׀ אֱ‍ֽלֹהִ֗ים רָא֣וּךָ מַּ֣יִם יָחִ֑ילוּ אַ֝֗ף יִרְגְּז֥וּ תְהֹמֽוֹת׃ ",
        "versenonikud": "ראוך מים  אלהים ראוך מים יחילו אף ירגזו תהמות "
    },
    {
        "bookchapter": "תהילים",
        "chapter": "עז",
        "versechapter": "יח",
        "bookseder": "תהילים",
        "seder": "י",
        "verseseder": "צד",
        "versenikud": "זֹ֤רְמוּ מַ֨יִם ׀ עָב֗וֹת ק֭וֹל נָתְנ֣וּ שְׁחָקִ֑ים אַף־ חֲ֝צָצֶ֗יךָ יִתְהַלָּֽכוּ׃ ",
        "versenonikud": "זרמו מים  עבות קול נתנו שחקים אף חצציך יתהלכו "
    },
    {
        "bookchapter": "תהילים",
        "chapter": "עז",
        "versechapter": "יט",
        "bookseder": "תהילים",
        "seder": "י",
        "verseseder": "צה",
        "versenikud": "ק֤וֹל רַעַמְךָ֨ ׀ בַּגַּלְגַּ֗ל הֵאִ֣ירוּ בְרָקִ֣ים תֵּבֵ֑ל רָגְזָ֖ה וַתִּרְעַ֣שׁ הָאָֽרֶץ׃ ",
        "versenonikud": "קול רעמך  בגלגל האירו ברקים תבל רגזה ותרעש הארץ "
    },
    {
        "bookchapter": "תהילים",
        "chapter": "עז",
        "versechapter": "כ",
        "bookseder": "תהילים",
        "seder": "י",
        "verseseder": "צו",
        "versenikud": "בַּיָּ֤ם דַּרְכֶּ֗ךָ ושביליך וּֽ֭שְׁבִֽילְךָ בְּמַ֣יִם רַבִּ֑ים וְ֝עִקְּבוֹתֶ֗יךָ לֹ֣א נֹדָֽעוּ׃ ",
        "versenonikud": "בים דרכך ושביליך ושבילך במים רבים ועקבותיך לא נדעו "
    },
    {
        "bookchapter": "תהילים",
        "chapter": "עז",
        "versechapter": "כא",
        "bookseder": "תהילים",
        "seder": "י",
        "verseseder": "צז",
        "versenikud": "נָחִ֣יתָ כַצֹּ֣אן עַמֶּ֑ךָ בְּֽיַד־ מֹשֶׁ֥ה וְאַהֲרֹֽן׃ ",
        "versenonikud": "נחית כצאן עמך ביד משה ואהרן "
    },
    {
        "bookchapter": "תהילים",
        "chapter": "עח",
        "versechapter": "א",
        "bookseder": "תהילים",
        "seder": "י",
        "verseseder": "צח",
        "versenikud": "מַשְׂכִּ֗יל לְאָ֫סָ֥ף הַאֲזִ֣ינָה עַ֭מִּי תּוֹרָתִ֑י הַטּ֥וּ אָ֝זְנְכֶ֗ם לְאִמְרֵי־ פִֽי׃ ",
        "versenonikud": "משכיל לאסף האזינה עמי תורתי הטו אזנכם לאמרי פי "
    },
    {
        "bookchapter": "תהילים",
        "chapter": "עח",
        "versechapter": "ב",
        "bookseder": "תהילים",
        "seder": "י",
        "verseseder": "צט",
        "versenikud": "אֶפְתְּחָ֣ה בְמָשָׁ֣ל פִּ֑י אַבִּ֥יעָה חִ֝יד֗וֹת מִנִּי־ קֶֽדֶם׃ ",
        "versenonikud": "אפתחה במשל פי אביעה חידות מני קדם "
    },
    {
        "bookchapter": "תהילים",
        "chapter": "עח",
        "versechapter": "ג",
        "bookseder": "תהילים",
        "seder": "י",
        "verseseder": "ק",
        "versenikud": "אֲשֶׁ֣ר שָׁ֭מַעְנוּ וַנֵּדָעֵ֑ם וַ֝אֲבוֹתֵ֗ינוּ סִפְּרוּ־ לָֽנוּ׃ ",
        "versenonikud": "אשר שמענו ונדעם ואבותינו ספרו לנו "
    },
    {
        "bookchapter": "תהילים",
        "chapter": "עח",
        "versechapter": "ד",
        "bookseder": "תהילים",
        "seder": "י",
        "verseseder": "קא",
        "versenikud": "לֹ֤א נְכַחֵ֨ד ׀ מִבְּנֵיהֶ֗ם לְד֥וֹר אַחֲר֗וֹן מְֽ֭סַפְּרִים תְּהִלּ֣וֹת יְהוָ֑ה וֶעֱזוּז֥וֹ וְ֝נִפְלְאוֹתָ֗יו אֲשֶׁ֣ר עָשָֽׂה׃ ",
        "versenonikud": "לא נכחד  מבניהם לדור אחרון מספרים תהלות יהוה ועזוזו ונפלאותיו אשר עשה "
    },
    {
        "bookchapter": "תהילים",
        "chapter": "עח",
        "versechapter": "ה",
        "bookseder": "תהילים",
        "seder": "י",
        "verseseder": "קב",
        "versenikud": "וַיָּ֤קֶם עֵד֨וּת ׀ בְּֽיַעֲקֹ֗ב וְתוֹרָה֮ שָׂ֤ם בְּיִשְׂרָ֫אֵ֥ל אֲשֶׁ֣ר צִ֭וָּה אֶת־ אֲבוֹתֵ֑ינוּ לְ֝הוֹדִיעָ֗ם לִבְנֵיהֶֽם׃ ",
        "versenonikud": "ויקם עדות  ביעקב ותורה שם בישראל אשר צוה את אבותינו להודיעם לבניהם "
    },
    {
        "bookchapter": "תהילים",
        "chapter": "עח",
        "versechapter": "ו",
        "bookseder": "תהילים",
        "seder": "י",
        "verseseder": "קג",
        "versenikud": "לְמַ֤עַן יֵדְע֨וּ ׀ דּ֣וֹר אַ֭חֲרוֹן בָּנִ֣ים יִוָּלֵ֑דוּ יָ֝קֻ֗מוּ וִֽיסַפְּר֥וּ לִבְנֵיהֶֽם׃ ",
        "versenonikud": "למען ידעו  דור אחרון בנים יולדו יקמו ויספרו לבניהם "
    },
    {
        "bookchapter": "תהילים",
        "chapter": "עח",
        "versechapter": "ז",
        "bookseder": "תהילים",
        "seder": "י",
        "verseseder": "קד",
        "versenikud": "וְיָשִׂ֥ימוּ בֵֽאלֹהִ֗ים כִּ֫סְלָ֥ם וְלֹ֣א יִ֭שְׁכְּחוּ מַֽעַלְלֵי־ אֵ֑ל וּמִצְוֺתָ֥יו יִנְצֹֽרוּ׃ ",
        "versenonikud": "וישימו באלהים כסלם ולא ישכחו מעללי אל ומצותיו ינצרו "
    },
    {
        "bookchapter": "תהילים",
        "chapter": "עח",
        "versechapter": "ח",
        "bookseder": "תהילים",
        "seder": "י",
        "verseseder": "קה",
        "versenikud": "וְלֹ֤א יִהְי֨וּ ׀ כַּאֲבוֹתָ֗ם דּוֹר֮ סוֹרֵ֪ר וּמֹ֫רֶ֥ה דּ֭וֹר לֹא־ הֵכִ֣ין לִבּ֑וֹ וְלֹא־ נֶאֶמְנָ֖ה אֶת־ אֵ֣ל רוּחֽוֹ׃ ",
        "versenonikud": "ולא יהיו  כאבותם דור סורר ומרה דור לא הכין לבו ולא נאמנה את אל רוחו "
    },
    {
        "bookchapter": "תהילים",
        "chapter": "עח",
        "versechapter": "ט",
        "bookseder": "תהילים",
        "seder": "י",
        "verseseder": "קו",
        "versenikud": "בְּֽנֵי־ אֶפְרַ֗יִם נוֹשְׁקֵ֥י רוֹמֵי־ קָ֑שֶׁת הָ֝פְכ֗וּ בְּי֣וֹם קְרָֽב׃ ",
        "versenonikud": "בני אפרים נושקי רומי קשת הפכו ביום קרב "
    },
    {
        "bookchapter": "תהילים",
        "chapter": "עח",
        "versechapter": "י",
        "bookseder": "תהילים",
        "seder": "י",
        "verseseder": "קז",
        "versenikud": "לֹ֣א שָׁ֭מְרוּ בְּרִ֣ית אֱלֹהִ֑ים וּ֝בְתוֹרָת֗וֹ מֵאֲנ֥וּ לָלֶֽכֶת׃ ",
        "versenonikud": "לא שמרו ברית אלהים ובתורתו מאנו ללכת "
    },
    {
        "bookchapter": "תהילים",
        "chapter": "עח",
        "versechapter": "יא",
        "bookseder": "תהילים",
        "seder": "י",
        "verseseder": "קח",
        "versenikud": "וַיִּשְׁכְּח֥וּ עֲלִילוֹתָ֑יו וְ֝נִפְלְאוֹתָ֗יו אֲשֶׁ֣ר הֶרְאָֽם׃ ",
        "versenonikud": "וישכחו עלילותיו ונפלאותיו אשר הראם "
    },
    {
        "bookchapter": "תהילים",
        "chapter": "עח",
        "versechapter": "יב",
        "bookseder": "תהילים",
        "seder": "י",
        "verseseder": "קט",
        "versenikud": "נֶ֣גֶד אֲ֭בוֹתָם עָ֣שָׂה פֶ֑לֶא בְּאֶ֖רֶץ מִצְרַ֣יִם שְׂדֵה־ צֹֽעַן׃ ",
        "versenonikud": "נגד אבותם עשה פלא בארץ מצרים שדה צען "
    },
    {
        "bookchapter": "תהילים",
        "chapter": "עח",
        "versechapter": "יג",
        "bookseder": "תהילים",
        "seder": "י",
        "verseseder": "קי",
        "versenikud": "בָּ֣קַע יָ֭ם וַיַּֽעֲבִירֵ֑ם וַֽיַּצֶּב־ מַ֥יִם כְּמוֹ־ נֵֽד׃ ",
        "versenonikud": "בקע ים ויעבירם ויצב מים כמו נד "
    },
    {
        "bookchapter": "תהילים",
        "chapter": "עח",
        "versechapter": "יד",
        "bookseder": "תהילים",
        "seder": "י",
        "verseseder": "קיא",
        "versenikud": "וַיַּנְחֵ֣ם בֶּעָנָ֣ן יוֹמָ֑ם וְכָל־ הַ֝לַּ֗יְלָה בְּא֣וֹר אֵֽשׁ׃ ",
        "versenonikud": "וינחם בענן יומם וכל הלילה באור אש "
    },
    {
        "bookchapter": "תהילים",
        "chapter": "עח",
        "versechapter": "טו",
        "bookseder": "תהילים",
        "seder": "י",
        "verseseder": "קיב",
        "versenikud": "יְבַקַּ֣ע צֻ֭רִים בַּמִּדְבָּ֑ר וַ֝יַּ֗שְׁקְ כִּתְהֹמ֥וֹת רַבָּֽה׃ ",
        "versenonikud": "יבקע צרים במדבר וישק כתהמות רבה "
    },
    {
        "bookchapter": "תהילים",
        "chapter": "עח",
        "versechapter": "טז",
        "bookseder": "תהילים",
        "seder": "י",
        "verseseder": "קיג",
        "versenikud": "וַיּוֹצִ֣א נוֹזְלִ֣ים מִסָּ֑לַע וַיּ֖וֹרֶד כַּנְּהָר֣וֹת מָֽיִם׃ ",
        "versenonikud": "ויוצא נוזלים מסלע ויורד כנהרות מים "
    },
    {
        "bookchapter": "תהילים",
        "chapter": "עח",
        "versechapter": "יז",
        "bookseder": "תהילים",
        "seder": "י",
        "verseseder": "קיד",
        "versenikud": "וַיּוֹסִ֣יפוּ ע֭וֹד לַחֲטֹא־ ל֑וֹ לַֽמְר֥וֹת עֶ֝לְי֗וֹן בַּצִּיָּֽה׃ ",
        "versenonikud": "ויוסיפו עוד לחטא לו למרות עליון בציה "
    },
    {
        "bookchapter": "תהילים",
        "chapter": "עח",
        "versechapter": "יח",
        "bookseder": "תהילים",
        "seder": "י",
        "verseseder": "קטו",
        "versenikud": "וַיְנַסּוּ־ אֵ֥ל בִּלְבָבָ֑ם לִֽשְׁאָל־ אֹ֥כֶל לְנַפְשָֽׁם׃ ",
        "versenonikud": "וינסו אל בלבבם לשאל אכל לנפשם "
    },
    {
        "bookchapter": "תהילים",
        "chapter": "עח",
        "versechapter": "יט",
        "bookseder": "תהילים",
        "seder": "י",
        "verseseder": "קטז",
        "versenikud": "וַֽיְדַבְּר֗וּ בֵּֽאלֹ֫הִ֥ים אָ֭מְרוּ הֲי֣וּכַל אֵ֑ל לַעֲרֹ֥ךְ שֻׁ֝לְחָ֗ן בַּמִּדְבָּֽר׃ ",
        "versenonikud": "וידברו באלהים אמרו היוכל אל לערך שלחן במדבר "
    },
    {
        "bookchapter": "תהילים",
        "chapter": "עח",
        "versechapter": "כ",
        "bookseder": "תהילים",
        "seder": "י",
        "verseseder": "קיז",
        "versenikud": "הֵ֤ן הִכָּה־ צ֨וּר ׀ וַיָּז֣וּבוּ מַיִם֮ וּנְחָלִ֪ים יִ֫שְׁטֹ֥פוּ הֲגַם־ לֶ֭חֶם י֣וּכַל תֵּ֑ת אִם־ יָכִ֖ין שְׁאֵ֣ר לְעַמּֽוֹ׃ ",
        "versenonikud": "הן הכה צור  ויזובו מים ונחלים ישטפו הגם לחם יוכל תת אם יכין שאר לעמו "
    },
    {
        "bookchapter": "תהילים",
        "chapter": "עח",
        "versechapter": "כא",
        "bookseder": "תהילים",
        "seder": "י",
        "verseseder": "קיח",
        "versenikud": "לָכֵ֤ן ׀ שָׁמַ֥ע יְהוָ֗ה וַֽיִּתְעַבָּ֥ר וְ֭אֵשׁ נִשְּׂקָ֣ה בְיַעֲקֹ֑ב וְגַם־ אַ֝֗ף עָלָ֥ה בְיִשְׂרָאֵֽל׃ ",
        "versenonikud": "לכן  שמע יהוה ויתעבר ואש נשקה ביעקב וגם אף עלה בישראל "
    },
    {
        "bookchapter": "תהילים",
        "chapter": "עח",
        "versechapter": "כב",
        "bookseder": "תהילים",
        "seder": "י",
        "verseseder": "קיט",
        "versenikud": "כִּ֤י לֹ֣א הֶ֭אֱמִינוּ בֵּאלֹהִ֑ים וְלֹ֥א בָ֝טְח֗וּ בִּֽישׁוּעָתֽוֹ׃ ",
        "versenonikud": "כי לא האמינו באלהים ולא בטחו בישועתו "
    },
    {
        "bookchapter": "תהילים",
        "chapter": "עח",
        "versechapter": "כג",
        "bookseder": "תהילים",
        "seder": "י",
        "verseseder": "קכ",
        "versenikud": "וַיְצַ֣ו שְׁחָקִ֣ים מִמָּ֑עַל וְדַלְתֵ֖י שָׁמַ֣יִם פָּתָֽח׃ ",
        "versenonikud": "ויצו שחקים ממעל ודלתי שמים פתח "
    },
    {
        "bookchapter": "תהילים",
        "chapter": "עח",
        "versechapter": "כד",
        "bookseder": "תהילים",
        "seder": "י",
        "verseseder": "קכא",
        "versenikud": "וַיַּמְטֵ֬ר עֲלֵיהֶ֣ם מָ֣ן לֶאֱכֹ֑ל וּדְגַן־ שָׁ֝מַ֗יִם נָ֣תַן לָֽמוֹ׃ ",
        "versenonikud": "וימטר עליהם מן לאכל ודגן שמים נתן למו "
    },
    {
        "bookchapter": "תהילים",
        "chapter": "עח",
        "versechapter": "כה",
        "bookseder": "תהילים",
        "seder": "י",
        "verseseder": "קכב",
        "versenikud": "לֶ֣חֶם אַ֭בִּירִים אָ֣כַל אִ֑ישׁ צֵידָ֬ה שָׁלַ֖ח לָהֶ֣ם לָשֹֽׂבַע׃ ",
        "versenonikud": "לחם אבירים אכל איש צידה שלח להם לשבע "
    },
    {
        "bookchapter": "תהילים",
        "chapter": "עח",
        "versechapter": "כו",
        "bookseder": "תהילים",
        "seder": "י",
        "verseseder": "קכג",
        "versenikud": "יַסַּ֣ע קָ֭דִים בַּשָּׁמָ֑יִם וַיְנַהֵ֖ג בְּעֻזּ֣וֹ תֵימָֽן׃ ",
        "versenonikud": "יסע קדים בשמים וינהג בעזו תימן "
    },
    {
        "bookchapter": "תהילים",
        "chapter": "עח",
        "versechapter": "כז",
        "bookseder": "תהילים",
        "seder": "י",
        "verseseder": "קכד",
        "versenikud": "וַיַּמְטֵ֬ר עֲלֵיהֶ֣ם כֶּעָפָ֣ר שְׁאֵ֑ר וּֽכְח֥וֹל יַ֝מִּ֗ים ע֣וֹף כָּנָֽף׃ ",
        "versenonikud": "וימטר עליהם כעפר שאר וכחול ימים עוף כנף "
    },
    {
        "bookchapter": "תהילים",
        "chapter": "עח",
        "versechapter": "כח",
        "bookseder": "תהילים",
        "seder": "י",
        "verseseder": "קכה",
        "versenikud": "וַ֭יַּפֵּל בְּקֶ֣רֶב מַחֲנֵ֑הוּ סָ֝בִ֗יב לְמִשְׁכְּנֹתָֽיו׃ ",
        "versenonikud": "ויפל בקרב מחנהו סביב למשכנתיו "
    },
    {
        "bookchapter": "תהילים",
        "chapter": "עח",
        "versechapter": "כט",
        "bookseder": "תהילים",
        "seder": "י",
        "verseseder": "קכו",
        "versenikud": "וַיֹּאכְל֣וּ וַיִּשְׂבְּע֣וּ מְאֹ֑ד וְ֝תַֽאֲוָתָ֗ם יָבִ֥א לָהֶֽם׃ ",
        "versenonikud": "ויאכלו וישבעו מאד ותאותם יבא להם "
    },
    {
        "bookchapter": "תהילים",
        "chapter": "עח",
        "versechapter": "ל",
        "bookseder": "תהילים",
        "seder": "י",
        "verseseder": "קכז",
        "versenikud": "לֹא־ זָר֥וּ מִתַּאֲוָתָ֑ם ע֝֗וֹד אָכְלָ֥ם בְּפִיהֶֽם׃ ",
        "versenonikud": "לא זרו מתאותם עוד אכלם בפיהם "
    },
    {
        "bookchapter": "תהילים",
        "chapter": "עח",
        "versechapter": "לא",
        "bookseder": "תהילים",
        "seder": "י",
        "verseseder": "קכח",
        "versenikud": "וְאַ֤ף אֱלֹהִ֨ים ׀ עָ֘לָ֤ה בָהֶ֗ם וַֽ֭יַּהֲרֹג בְּמִשְׁמַנֵּיהֶ֑ם וּבַחוּרֵ֖י יִשְׂרָאֵ֣ל הִכְרִֽיעַ׃ ",
        "versenonikud": "ואף אלהים  עלה בהם ויהרג במשמניהם ובחורי ישראל הכריע "
    },
    {
        "bookchapter": "תהילים",
        "chapter": "עח",
        "versechapter": "לב",
        "bookseder": "תהילים",
        "seder": "י",
        "verseseder": "קכט",
        "versenikud": "בְּכָל־ זֹ֭את חָֽטְאוּ־ ע֑וֹד וְלֹֽא־ הֶ֝אֱמִ֗ינוּ בְּנִפְלְאוֹתָֽיו׃ ",
        "versenonikud": "בכל זאת חטאו עוד ולא האמינו בנפלאותיו "
    },
    {
        "bookchapter": "תהילים",
        "chapter": "עח",
        "versechapter": "לג",
        "bookseder": "תהילים",
        "seder": "י",
        "verseseder": "קל",
        "versenikud": "וַיְכַל־ בַּהֶ֥בֶל יְמֵיהֶ֑ם וּ֝שְׁנוֹתָ֗ם בַּבֶּהָלָֽה׃ ",
        "versenonikud": "ויכל בהבל ימיהם ושנותם בבהלה "
    },
    {
        "bookchapter": "תהילים",
        "chapter": "עח",
        "versechapter": "לד",
        "bookseder": "תהילים",
        "seder": "י",
        "verseseder": "קלא",
        "versenikud": "אִם־ הֲרָגָ֥ם וּדְרָשׁ֑וּהוּ וְ֝שָׁ֗בוּ וְשִֽׁחֲרוּ־ אֵֽל׃ ",
        "versenonikud": "אם הרגם ודרשוהו ושבו ושחרו אל "
    },
    {
        "bookchapter": "תהילים",
        "chapter": "עח",
        "versechapter": "לה",
        "bookseder": "תהילים",
        "seder": "י",
        "verseseder": "קלב",
        "versenikud": "וַֽ֭יִּזְכְּרוּ כִּֽי־ אֱלֹהִ֣ים צוּרָ֑ם וְאֵ֥ל עֶ֝לְיוֹן גֹּאֲלָֽם׃ ",
        "versenonikud": "ויזכרו כי אלהים צורם ואל עליון גאלם "
    },
    {
        "bookchapter": "תהילים",
        "chapter": "עח",
        "versechapter": "לו",
        "bookseder": "תהילים",
        "seder": "י",
        "verseseder": "קלג",
        "versenikud": "וַיְפַתּ֥וּהוּ בְּפִיהֶ֑ם וּ֝בִלְשׁוֹנָ֗ם יְכַזְּבוּ־ לֽוֹ׃ ",
        "versenonikud": "ויפתוהו בפיהם ובלשונם יכזבו לו "
    },
    {
        "bookchapter": "תהילים",
        "chapter": "עח",
        "versechapter": "לז",
        "bookseder": "תהילים",
        "seder": "י",
        "verseseder": "קלד",
        "versenikud": "וְ֭לִבָּם לֹא־ נָכ֣וֹן עִמּ֑וֹ וְלֹ֥א נֶ֝אֶמְנ֗וּ בִּבְרִיתֽוֹ׃ ",
        "versenonikud": "ולבם לא נכון עמו ולא נאמנו בבריתו "
    }
]