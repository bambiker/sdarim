[
    {
        "bookchapter": "שמואל ב",
        "chapter": "כב",
        "versechapter": "נא",
        "bookseder": "שמואל",
        "seder": "לד",
        "verseseder": "א",
        "versenikud": "מגדיל מִגְדּ֖וֹל יְשׁוּע֣וֹת מַלְכּ֑וֹ וְעֹֽשֶׂה־ חֶ֧סֶד לִמְשִׁיח֛וֹ לְדָוִ֥ד וּלְזַרְע֖וֹ עַד־ עוֹלָֽם׃ ",
        "versenonikud": "מגדיל מגדול ישועות מלכו ועשה חסד למשיחו לדוד ולזרעו עד עולם "
    },
    {
        "bookchapter": "שמואל ב",
        "chapter": "כג",
        "versechapter": "א",
        "bookseder": "שמואל",
        "seder": "לד",
        "verseseder": "ב",
        "versenikud": "וְאֵ֛לֶּה דִּבְרֵ֥י דָוִ֖ד הָאַֽחֲרֹנִ֑ים נְאֻ֧ם דָּוִ֣ד בֶּן־ יִשַׁ֗י וּנְאֻ֤ם הַגֶּ֙בֶר֙ הֻ֣קַם עָ֔ל מְשִׁ֙יחַ֙ אֱלֹהֵ֣י יַֽעֲקֹ֔ב וּנְעִ֖ים זְמִר֥וֹת יִשְׂרָאֵֽל׃ ",
        "versenonikud": "ואלה דברי דוד האחרנים נאם דוד בן ישי ונאם הגבר הקם על משיח אלהי יעקב ונעים זמרות ישראל "
    },
    {
        "bookchapter": "שמואל ב",
        "chapter": "כג",
        "versechapter": "ב",
        "bookseder": "שמואל",
        "seder": "לד",
        "verseseder": "ג",
        "versenikud": "ר֥וּחַ יְהוָ֖ה דִּבֶּר־ בִּ֑י וּמִלָּת֖וֹ עַל־ לְשׁוֹנִֽי׃ ",
        "versenonikud": "רוח יהוה דבר בי ומלתו על לשוני "
    },
    {
        "bookchapter": "שמואל ב",
        "chapter": "כג",
        "versechapter": "ג",
        "bookseder": "שמואל",
        "seder": "לד",
        "verseseder": "ד",
        "versenikud": "אָמַר֙ אֱלֹהֵ֣י יִשְׂרָאֵ֔ל לִ֥י דִבֶּ֖ר צ֣וּר יִשְׂרָאֵ֑ל מוֹשֵׁל֙ בָּאָדָ֔ם צַדִּ֕יק מוֹשֵׁ֖ל יִרְאַ֥ת אֱלֹהִֽים׃ ",
        "versenonikud": "אמר אלהי ישראל לי דבר צור ישראל מושל באדם צדיק מושל יראת אלהים "
    },
    {
        "bookchapter": "שמואל ב",
        "chapter": "כג",
        "versechapter": "ד",
        "bookseder": "שמואל",
        "seder": "לד",
        "verseseder": "ה",
        "versenikud": "וּכְא֥וֹר בֹּ֖קֶר יִזְרַח־ שָׁ֑מֶשׁ בֹּ֚קֶר לֹ֣א עָב֔וֹת מִנֹּ֥גַהּ מִמָּטָ֖ר דֶּ֥שֶׁא מֵאָֽרֶץ׃ ",
        "versenonikud": "וכאור בקר יזרח שמש בקר לא עבות מנגה ממטר דשא מארץ "
    },
    {
        "bookchapter": "שמואל ב",
        "chapter": "כג",
        "versechapter": "ה",
        "bookseder": "שמואל",
        "seder": "לד",
        "verseseder": "ו",
        "versenikud": "כִּֽי־ לֹא־ כֵ֥ן בֵּיתִ֖י עִם־ אֵ֑ל כִּי֩ בְרִ֨ית עוֹלָ֜ם שָׂ֣ם לִ֗י עֲרוּכָ֤ה בַכֹּל֙ וּשְׁמֻרָ֔ה כִּֽי־ כָל־ יִשְׁעִ֥י וְכָל־ חֵ֖פֶץ כִּֽי־ לֹ֥א יַצְמִֽיחַ׃ ",
        "versenonikud": "כי לא כן ביתי עם אל כי ברית עולם שם לי ערוכה בכל ושמרה כי כל ישעי וכל חפץ כי לא יצמיח "
    },
    {
        "bookchapter": "שמואל ב",
        "chapter": "כג",
        "versechapter": "ו",
        "bookseder": "שמואל",
        "seder": "לד",
        "verseseder": "ז",
        "versenikud": "וּבְלִיַּ֕עַל כְּק֥וֹץ מֻנָ֖ד כֻּלָּ֑הַם כִּֽי־ לֹ֥א בְיָ֖ד יִקָּֽחוּ׃ ",
        "versenonikud": "ובליעל כקוץ מנד כלהם כי לא ביד יקחו "
    },
    {
        "bookchapter": "שמואל ב",
        "chapter": "כג",
        "versechapter": "ז",
        "bookseder": "שמואל",
        "seder": "לד",
        "verseseder": "ח",
        "versenikud": "וְאִישׁ֙ יִגַּ֣ע בָּהֶ֔ם יִמָּלֵ֥א בַרְזֶ֖ל וְעֵ֣ץ חֲנִ֑ית וּבָאֵ֕שׁ שָׂר֥וֹף יִשָּׂרְפ֖וּ בַּשָּֽׁבֶת׃ ",
        "versenonikud": "ואיש יגע בהם ימלא ברזל ועץ חנית ובאש שרוף ישרפו בשבת "
    },
    {
        "bookchapter": "שמואל ב",
        "chapter": "כג",
        "versechapter": "ח",
        "bookseder": "שמואל",
        "seder": "לד",
        "verseseder": "ט",
        "versenikud": "אֵ֛לֶּה שְׁמ֥וֹת הַגִּבֹּרִ֖ים אֲשֶׁ֣ר לְדָוִ֑ד יֹשֵׁ֨ב בַּשֶּׁ֜בֶת תַּחְכְּמֹנִ֣י ׀ רֹ֣אשׁ הַשָּׁלִשִׁ֗י ה֚וּא עֲדִינ֣וֹ העצנו הָֽעֶצְנִ֔י עַל־ שְׁמֹנֶ֥ה מֵא֛וֹת חָלָ֖ל בְּפַ֥עַם אחד אֶחָֽת׃ ",
        "versenonikud": "אלה שמות הגברים אשר לדוד ישב בשבת תחכמני  ראש השלשי הוא עדינו העצנו העצני על שמנה מאות חלל בפעם אחד אחת "
    },
    {
        "bookchapter": "שמואל ב",
        "chapter": "כג",
        "versechapter": "ט",
        "bookseder": "שמואל",
        "seder": "לד",
        "verseseder": "י",
        "versenikud": "ואחרו וְאַחֲרָ֛יו אֶלְעָזָ֥ר בֶּן־ דדי דֹּד֖וֹ בֶּן־ אֲחֹחִ֑י בִּשְׁלֹשָׁ֨ה גברים הַגִּבֹּרִ֜ים עִם־ דָּוִ֗ד בְּחָֽרְפָ֤ם בַּפְּלִשְׁתִּים נֶאֶסְפוּ־ שָׁ֣ם לַמִּלְחָמָ֔ה וַֽיַּעֲל֖וּ אִ֥ישׁ יִשְׂרָאֵֽל׃ ",
        "versenonikud": "ואחרו ואחריו אלעזר בן דדי דדו בן אחחי בשלשה גברים הגברים עם דוד בחרפם בפלשתים נאספו שם למלחמה ויעלו איש ישראל "
    },
    {
        "bookchapter": "שמואל ב",
        "chapter": "כג",
        "versechapter": "י",
        "bookseder": "שמואל",
        "seder": "לד",
        "verseseder": "יא",
        "versenikud": "ה֣וּא קָם֩ וַיַּ֨ךְ בַּפְּלִשְׁתִּ֜ים עַ֣ד ׀ כִּֽי־ יָגְעָ֣ה יָד֗וֹ וַתִּדְבַּ֤ק יָדוֹ֙ אֶל־ הַחֶ֔רֶב וַיַּ֧עַשׂ יְהוָ֛ה תְּשׁוּעָ֥ה גְדוֹלָ֖ה בַּיּ֣וֹם הַה֑וּא וְהָעָ֛ם יָשֻׁ֥בוּ אַחֲרָ֖יו אַךְ־ לְפַשֵּֽׁט׃ ",
        "versenonikud": "הוא קם ויך בפלשתים עד  כי יגעה ידו ותדבק ידו אל החרב ויעש יהוה תשועה גדולה ביום ההוא והעם ישבו אחריו אך לפשט "
    },
    {
        "bookchapter": "שמואל ב",
        "chapter": "כג",
        "versechapter": "יא",
        "bookseder": "שמואל",
        "seder": "לד",
        "verseseder": "יב",
        "versenikud": "וְאַחֲרָ֛יו שַׁמָּ֥א בֶן־ אָגֵ֖א הָרָרִ֑י וַיֵּאָסְפ֨וּ פְלִשְׁתִּ֜ים לַחַיָּ֗ה וַתְּהִי־ שָׁ֞ם חֶלְקַ֤ת הַשָּׂדֶה֙ מְלֵאָ֣ה עֲדָשִׁ֔ים וְהָעָ֥ם נָ֖ס מִפְּנֵ֥י פְלִשְׁתִּֽים׃ ",
        "versenonikud": "ואחריו שמא בן אגא הררי ויאספו פלשתים לחיה ותהי שם חלקת השדה מלאה עדשים והעם נס מפני פלשתים "
    },
    {
        "bookchapter": "שמואל ב",
        "chapter": "כג",
        "versechapter": "יב",
        "bookseder": "שמואל",
        "seder": "לד",
        "verseseder": "יג",
        "versenikud": "וַיִּתְיַצֵּ֤ב בְּתוֹךְ־ הַֽחֶלְקָה֙ וַיַּצִּילֶ֔הָ וַיַּ֖ךְ אֶת־ פְּלִשְׁתִּ֑ים וַיַּ֥עַשׂ יְהוָ֖ה תְּשׁוּעָ֥ה גְדוֹלָֽה׃ ",
        "versenonikud": "ויתיצב בתוך החלקה ויצילה ויך את פלשתים ויעש יהוה תשועה גדולה "
    },
    {
        "bookchapter": "שמואל ב",
        "chapter": "כג",
        "versechapter": "יג",
        "bookseder": "שמואל",
        "seder": "לד",
        "verseseder": "יד",
        "versenikud": "וַיֵּרְד֨וּ שלשים שְׁלֹשָׁ֜ה מֵהַשְּׁלֹשִׁ֣ים רֹ֗אשׁ וַיָּבֹ֤אוּ אֶל־ קָצִיר֙ אֶל־ דָּוִ֔ד אֶל־ מְעָרַ֖ת עֲדֻלָּ֑ם וְחַיַּ֣ת פְּלִשְׁתִּ֔ים חֹנָ֖ה בְּעֵ֥מֶק רְפָאִֽים׃ ",
        "versenonikud": "וירדו שלשים שלשה מהשלשים ראש ויבאו אל קציר אל דוד אל מערת עדלם וחית פלשתים חנה בעמק רפאים "
    },
    {
        "bookchapter": "שמואל ב",
        "chapter": "כג",
        "versechapter": "יד",
        "bookseder": "שמואל",
        "seder": "לד",
        "verseseder": "טו",
        "versenikud": "וְדָוִ֖ד אָ֣ז בַּמְּצוּדָ֑ה וּמַצַּ֣ב פְּלִשְׁתִּ֔ים אָ֖ז בֵּ֥ית לָֽחֶם׃ ",
        "versenonikud": "ודוד אז במצודה ומצב פלשתים אז בית לחם "
    },
    {
        "bookchapter": "שמואל ב",
        "chapter": "כג",
        "versechapter": "טו",
        "bookseder": "שמואל",
        "seder": "לד",
        "verseseder": "טז",
        "versenikud": "וַיִּתְאַוֶּ֥ה דָוִ֖ד וַיֹּאמַ֑ר מִ֚י יַשְׁקֵ֣נִי מַ֔יִם מִבֹּ֥אר בֵּֽית־ לֶ֖חֶם אֲשֶׁ֥ר בַּשָּֽׁעַר׃ ",
        "versenonikud": "ויתאוה דוד ויאמר מי ישקני מים מבאר בית לחם אשר בשער "
    },
    {
        "bookchapter": "שמואל ב",
        "chapter": "כג",
        "versechapter": "טז",
        "bookseder": "שמואל",
        "seder": "לד",
        "verseseder": "יז",
        "versenikud": "וַיִּבְקְעוּ֩ שְׁלֹ֨שֶׁת הַגִּבֹּרִ֜ים בְּמַחֲנֵ֣ה פְלִשְׁתִּ֗ים וַיִּֽשְׁאֲבוּ־ מַ֙יִם֙ מִבֹּ֤אר בֵּֽית־ לֶ֙חֶם֙ אֲשֶׁ֣ר בַּשַּׁ֔עַר וַיִּשְׂא֖וּ וַיָּבִ֣אוּ אֶל־ דָּוִ֑ד וְלֹ֤א אָבָה֙ לִשְׁתּוֹתָ֔ם וַיַּסֵּ֥ךְ אֹתָ֖ם לַֽיהוָֽה׃ ",
        "versenonikud": "ויבקעו שלשת הגברים במחנה פלשתים וישאבו מים מבאר בית לחם אשר בשער וישאו ויבאו אל דוד ולא אבה לשתותם ויסך אתם ליהוה "
    },
    {
        "bookchapter": "שמואל ב",
        "chapter": "כג",
        "versechapter": "יז",
        "bookseder": "שמואל",
        "seder": "לד",
        "verseseder": "יח",
        "versenikud": "וַיֹּ֡אמֶר חָלִילָה֩ לִּ֨י יְהוָ֜ה מֵעֲשֹׂ֣תִי זֹ֗את הֲדַ֤ם הָֽאֲנָשִׁים֙ הַהֹלְכִ֣ים בְּנַפְשׁוֹתָ֔ם וְלֹ֥א אָבָ֖ה לִשְׁתּוֹתָ֑ם אֵ֣לֶּה עָשׂ֔וּ שְׁלֹ֖שֶׁת הַגִּבֹּרִֽים׃ ",
        "versenonikud": "ויאמר חלילה לי יהוה מעשתי זאת הדם האנשים ההלכים בנפשותם ולא אבה לשתותם אלה עשו שלשת הגברים "
    },
    {
        "bookchapter": "שמואל ב",
        "chapter": "כג",
        "versechapter": "יח",
        "bookseder": "שמואל",
        "seder": "לד",
        "verseseder": "יט",
        "versenikud": "וַאֲבִישַׁ֞י אֲחִ֣י ׀ יוֹאָ֣ב בֶּן־ צְרוּיָ֗ה ה֚וּא רֹ֣אשׁ השלשי הַשְּׁלֹשָׁ֔ה וְהוּא֙ עוֹרֵ֣ר אֶת־ חֲנִית֔וֹ עַל־ שְׁלֹ֥שׁ מֵא֖וֹת חָלָ֑ל וְלוֹ־ שֵׁ֖ם בַּשְּׁלֹשָֽׁה׃ ",
        "versenonikud": "ואבישי אחי  יואב בן צרויה הוא ראש השלשי השלשה והוא עורר את חניתו על שלש מאות חלל ולו שם בשלשה "
    },
    {
        "bookchapter": "שמואל ב",
        "chapter": "כג",
        "versechapter": "יט",
        "bookseder": "שמואל",
        "seder": "לד",
        "verseseder": "כ",
        "versenikud": "מִן־ הַשְּׁלֹשָׁה֙ הֲכִ֣י נִכְבָּ֔ד וַיְהִ֥י לָהֶ֖ם לְשָׂ֑ר וְעַד־ הַשְּׁלֹשָׁ֖ה לֹא־ בָֽא׃ ",
        "versenonikud": "מן השלשה הכי נכבד ויהי להם לשר ועד השלשה לא בא "
    },
    {
        "bookchapter": "שמואל ב",
        "chapter": "כג",
        "versechapter": "כ",
        "bookseder": "שמואל",
        "seder": "לד",
        "verseseder": "כא",
        "versenikud": "וּבְנָיָ֨הוּ בֶן־ יְהוֹיָדָ֧ע בֶּן־ אִֽישׁ־ חי חַ֛יִל רַב־ פְּעָלִ֖ים מִֽקַּבְצְאֵ֑ל ה֣וּא הִכָּ֗ה אֵ֣ת שְׁנֵ֤י אֲרִאֵל֙ מוֹאָ֔ב וְ֠הוּא יָרַ֞ד וְהִכָּ֧ה אֶֽת־ האריה הָאֲרִ֛י בְּת֥וֹךְ הַבֹּ֖אר בְּי֥וֹם הַשָּֽׁלֶג׃ ",
        "versenonikud": "ובניהו בן יהוידע בן איש חי חיל רב פעלים מקבצאל הוא הכה את שני אראל מואב והוא ירד והכה את האריה הארי בתוך הבאר ביום השלג "
    },
    {
        "bookchapter": "שמואל ב",
        "chapter": "כג",
        "versechapter": "כא",
        "bookseder": "שמואל",
        "seder": "לד",
        "verseseder": "כב",
        "versenikud": "וְהוּא־ הִכָּה֩ אֶת־ אִ֨ישׁ מִצְרִ֜י אשר אִ֣ישׁ מַרְאֶ֗ה וּבְיַ֤ד הַמִּצְרִי֙ חֲנִ֔ית וַיֵּ֥רֶד אֵלָ֖יו בַּשָּׁ֑בֶט וַיִּגְזֹ֤ל אֶֽת־ הַחֲנִית֙ מִיַּ֣ד הַמִּצְרִ֔י וַיַּהַרְגֵ֖הוּ בַּחֲנִיתֽוֹ׃ ",
        "versenonikud": "והוא הכה את איש מצרי אשר איש מראה וביד המצרי חנית וירד אליו בשבט ויגזל את החנית מיד המצרי ויהרגהו בחניתו "
    },
    {
        "bookchapter": "שמואל ב",
        "chapter": "כג",
        "versechapter": "כב",
        "bookseder": "שמואל",
        "seder": "לד",
        "verseseder": "כג",
        "versenikud": "אֵ֣לֶּה עָשָׂ֔ה בְּנָיָ֖הוּ בֶּן־ יְהוֹיָדָ֑ע וְלוֹ־ שֵׁ֖ם בִּשְׁלֹשָׁ֥ה הַגִּבֹּרִֽים׃ ",
        "versenonikud": "אלה עשה בניהו בן יהוידע ולו שם בשלשה הגברים "
    },
    {
        "bookchapter": "שמואל ב",
        "chapter": "כג",
        "versechapter": "כג",
        "bookseder": "שמואל",
        "seder": "לד",
        "verseseder": "כד",
        "versenikud": "מִן־ הַשְּׁלֹשִׁ֣ים נִכְבָּ֔ד וְאֶל־ הַשְּׁלֹשָׁ֖ה לֹא־ בָ֑א וַיְשִׂמֵ֥הוּ דָוִ֖ד אֶל־ מִשְׁמַעְתּֽוֹ׃ ",
        "versenonikud": "מן השלשים נכבד ואל השלשה לא בא וישמהו דוד אל משמעתו "
    },
    {
        "bookchapter": "שמואל ב",
        "chapter": "כג",
        "versechapter": "כד",
        "bookseder": "שמואל",
        "seder": "לד",
        "verseseder": "כה",
        "versenikud": "עֲשָׂה־ אֵ֥ל אֲחִֽי־ יוֹאָ֖ב בַּשְּׁלֹשִׁ֑ים אֶלְחָנָ֥ן בֶּן־ דֹּד֖וֹ בֵּ֥ית לָֽחֶם׃ ",
        "versenonikud": "עשה אל אחי יואב בשלשים אלחנן בן דדו בית לחם "
    },
    {
        "bookchapter": "שמואל ב",
        "chapter": "כג",
        "versechapter": "כה",
        "bookseder": "שמואל",
        "seder": "לד",
        "verseseder": "כו",
        "versenikud": "שַׁמָּה֙ הַֽחֲרֹדִ֔י אֱלִיקָ֖א הַחֲרֹדִֽי׃ ",
        "versenonikud": "שמה החרדי אליקא החרדי "
    },
    {
        "bookchapter": "שמואל ב",
        "chapter": "כג",
        "versechapter": "כו",
        "bookseder": "שמואל",
        "seder": "לד",
        "verseseder": "כז",
        "versenikud": "חֶ֚לֶץ הַפַּלְטִ֔י עִירָ֥א בֶן־ עִקֵּ֖שׁ הַתְּקוֹעִֽי׃ ",
        "versenonikud": "חלץ הפלטי עירא בן עקש התקועי "
    },
    {
        "bookchapter": "שמואל ב",
        "chapter": "כג",
        "versechapter": "כז",
        "bookseder": "שמואל",
        "seder": "לד",
        "verseseder": "כח",
        "versenikud": "אֲבִיעֶ֙זֶר֙ הָֽעַנְּתֹתִ֔י מְבֻנַּ֖י הַחֻשָׁתִֽי׃ ",
        "versenonikud": "אביעזר הענתתי מבני החשתי "
    },
    {
        "bookchapter": "שמואל ב",
        "chapter": "כג",
        "versechapter": "כח",
        "bookseder": "שמואל",
        "seder": "לד",
        "verseseder": "כט",
        "versenikud": "צַלְמוֹן֙ הָֽאֲחֹחִ֔י מַהְרַ֖י הַנְּטֹפָתִֽי׃ ",
        "versenonikud": "צלמון האחחי מהרי הנטפתי "
    },
    {
        "bookchapter": "שמואל ב",
        "chapter": "כג",
        "versechapter": "כט",
        "bookseder": "שמואל",
        "seder": "לד",
        "verseseder": "ל",
        "versenikud": "חֵ֥לֶב בֶּֽן־ בַּעֲנָ֖ה הַנְּטֹפָתִ֑י אִתַּי֙ בֶּן־ רִיבַ֔י מִגִּבְעַ֖ת בְּנֵ֥י בִנְיָמִֽן׃ ",
        "versenonikud": "חלב בן בענה הנטפתי אתי בן ריבי מגבעת בני בנימן "
    },
    {
        "bookchapter": "שמואל ב",
        "chapter": "כג",
        "versechapter": "ל",
        "bookseder": "שמואל",
        "seder": "לד",
        "verseseder": "לא",
        "versenikud": "בְּנָיָ֙הוּ֙ פִּרְעָ֣תֹנִ֔י הִדַּ֖י מִנַּ֥חֲלֵי גָֽעַשׁ׃ ",
        "versenonikud": "בניהו פרעתני הדי מנחלי געש "
    },
    {
        "bookchapter": "שמואל ב",
        "chapter": "כג",
        "versechapter": "לא",
        "bookseder": "שמואל",
        "seder": "לד",
        "verseseder": "לב",
        "versenikud": "אֲבִֽי־ עַלְבוֹן֙ הָֽעַרְבָתִ֔י עַזְמָ֖וֶת הַבַּרְחֻמִֽי׃ ",
        "versenonikud": "אבי עלבון הערבתי עזמות הברחמי "
    },
    {
        "bookchapter": "שמואל ב",
        "chapter": "כג",
        "versechapter": "לב",
        "bookseder": "שמואל",
        "seder": "לד",
        "verseseder": "לג",
        "versenikud": "אֶלְיַחְבָּא֙ הַשַּׁ֣עַלְבֹנִ֔י בְּנֵ֥י יָשֵׁ֖ן יְהוֹנָתָֽן׃ ",
        "versenonikud": "אליחבא השעלבני בני ישן יהונתן "
    },
    {
        "bookchapter": "שמואל ב",
        "chapter": "כג",
        "versechapter": "לג",
        "bookseder": "שמואל",
        "seder": "לד",
        "verseseder": "לד",
        "versenikud": "שַׁמָּה֙ הַֽהֲרָרִ֔י אֲחִיאָ֥ם בֶּן־ שָׁרָ֖ר הָארָרִֽי׃ ",
        "versenonikud": "שמה ההררי אחיאם בן שרר האררי "
    },
    {
        "bookchapter": "שמואל ב",
        "chapter": "כג",
        "versechapter": "לד",
        "bookseder": "שמואל",
        "seder": "לד",
        "verseseder": "לה",
        "versenikud": "אֱלִיפֶ֥לֶט בֶּן־ אֲחַסְבַּ֖י בֶּן־ הַמַּֽעֲכָתִ֑י אֱלִיעָ֥ם בֶּן־ אֲחִיתֹ֖פֶל הַגִּלֹנִֽי׃ ",
        "versenonikud": "אליפלט בן אחסבי בן המעכתי אליעם בן אחיתפל הגלני "
    },
    {
        "bookchapter": "שמואל ב",
        "chapter": "כג",
        "versechapter": "לה",
        "bookseder": "שמואל",
        "seder": "לד",
        "verseseder": "לו",
        "versenikud": "חצרו חֶצְרַי֙ הַֽכַּרְמְלִ֔י פַּעֲרַ֖י הָאַרְבִּֽי׃ ",
        "versenonikud": "חצרו חצרי הכרמלי פערי הארבי "
    },
    {
        "bookchapter": "שמואל ב",
        "chapter": "כג",
        "versechapter": "לו",
        "bookseder": "שמואל",
        "seder": "לד",
        "verseseder": "לז",
        "versenikud": "יִגְאָ֤ל בֶּן־ נָתָן֙ מִצֹּבָ֔ה בָּנִ֖י הַגָּדִֽי׃ ",
        "versenonikud": "יגאל בן נתן מצבה בני הגדי "
    },
    {
        "bookchapter": "שמואל ב",
        "chapter": "כג",
        "versechapter": "לז",
        "bookseder": "שמואל",
        "seder": "לד",
        "verseseder": "לח",
        "versenikud": "צֶ֖לֶק הָעַמֹּנִ֑י נַחְרַי֙ הַבְּאֵ֣רֹתִ֔י נשאי נֹשֵׂ֕א כְּלֵ֖י יוֹאָ֥ב בֶּן־ צְרֻיָֽה׃ ",
        "versenonikud": "צלק העמני נחרי הבארתי נשאי נשא כלי יואב בן צריה "
    },
    {
        "bookchapter": "שמואל ב",
        "chapter": "כג",
        "versechapter": "לח",
        "bookseder": "שמואל",
        "seder": "לד",
        "verseseder": "לט",
        "versenikud": "עִירָא֙ הַיִּתְרִ֔י גָּרֵ֖ב הַיִּתְרִֽי׃ ",
        "versenonikud": "עירא היתרי גרב היתרי "
    },
    {
        "bookchapter": "שמואל ב",
        "chapter": "כג",
        "versechapter": "לט",
        "bookseder": "שמואל",
        "seder": "לד",
        "verseseder": "מ",
        "versenikud": "אֽוּרִיָּה֙ הַֽחִתִּ֔י כֹּ֖ל שְׁלֹשִׁ֥ים וְשִׁבְעָֽה׃ ",
        "versenonikud": "אוריה החתי כל שלשים ושבעה "
    },
    {
        "bookchapter": "שמואל ב",
        "chapter": "כד",
        "versechapter": "א",
        "bookseder": "שמואל",
        "seder": "לד",
        "verseseder": "מא",
        "versenikud": "וַיֹּ֙סֶף֙ אַף־ יְהוָ֔ה לַחֲר֖וֹת בְּיִשְׂרָאֵ֑ל וַיָּ֨סֶת אֶת־ דָּוִ֤ד בָּהֶם֙ לֵאמֹ֔ר לֵ֛ךְ מְנֵ֥ה אֶת־ יִשְׂרָאֵ֖ל וְאֶת־ יְהוּדָֽה׃ ",
        "versenonikud": "ויסף אף יהוה לחרות בישראל ויסת את דוד בהם לאמר לך מנה את ישראל ואת יהודה "
    },
    {
        "bookchapter": "שמואל ב",
        "chapter": "כד",
        "versechapter": "ב",
        "bookseder": "שמואל",
        "seder": "לד",
        "verseseder": "מב",
        "versenikud": "וַיֹּ֨אמֶר הַמֶּ֜לֶךְ אֶל־ יוֹאָ֣ב ׀ שַׂר־ הַחַ֣יִל אֲשֶׁר־ אִתּ֗וֹ שֽׁוּט־ נָ֞א בְּכָל־ שִׁבְטֵ֤י יִשְׂרָאֵל֙ מִדָּן֙ וְעַד־ בְּאֵ֣ר שֶׁ֔בַע וּפִקְד֖וּ אֶת־ הָעָ֑ם וְיָ֣דַעְתִּ֔י אֵ֖ת מִסְפַּ֥ר הָעָֽם׃ ",
        "versenonikud": "ויאמר המלך אל יואב  שר החיל אשר אתו שוט נא בכל שבטי ישראל מדן ועד באר שבע ופקדו את העם וידעתי את מספר העם "
    },
    {
        "bookchapter": "שמואל ב",
        "chapter": "כד",
        "versechapter": "ג",
        "bookseder": "שמואל",
        "seder": "לד",
        "verseseder": "מג",
        "versenikud": "וַיֹּ֨אמֶר יוֹאָ֜ב אֶל־ הַמֶּ֗לֶךְ וְיוֹסֵ֣ף יְהוָה֩ אֱלֹהֶ֨יךָ אֶל־ הָעָ֜ם כָּהֵ֤ם ׀ וְכָהֵם֙ מֵאָ֣ה פְעָמִ֔ים וְעֵינֵ֥י אֲדֹנִֽי־ הַמֶּ֖לֶךְ רֹא֑וֹת וַאדֹנִ֣י הַמֶּ֔לֶךְ לָ֥מָּה חָפֵ֖ץ בַּדָּבָ֥ר הַזֶּֽה׃ ",
        "versenonikud": "ויאמר יואב אל המלך ויוסף יהוה אלהיך אל העם כהם  וכהם מאה פעמים ועיני אדני המלך ראות ואדני המלך למה חפץ בדבר הזה "
    },
    {
        "bookchapter": "שמואל ב",
        "chapter": "כד",
        "versechapter": "ד",
        "bookseder": "שמואל",
        "seder": "לד",
        "verseseder": "מד",
        "versenikud": "וַיֶּחֱזַ֤ק דְּבַר־ הַמֶּ֙לֶךְ֙ אֶל־ יוֹאָ֔ב וְעַ֖ל שָׂרֵ֣י הֶחָ֑יִל וַיֵּצֵ֨א יוֹאָ֜ב וְשָׂרֵ֤י הַחַ֙יִל֙ לִפְנֵ֣י הַמֶּ֔לֶךְ לִפְקֹ֥ד אֶת־ הָעָ֖ם אֶת־ יִשְׂרָאֵֽל׃ ",
        "versenonikud": "ויחזק דבר המלך אל יואב ועל שרי החיל ויצא יואב ושרי החיל לפני המלך לפקד את העם את ישראל "
    },
    {
        "bookchapter": "שמואל ב",
        "chapter": "כד",
        "versechapter": "ה",
        "bookseder": "שמואל",
        "seder": "לד",
        "verseseder": "מה",
        "versenikud": "וַיַּעַבְר֖וּ אֶת־ הַיַּרְדֵּ֑ן וַיַּחֲנ֣וּ בַעֲרוֹעֵ֗ר יְמִ֥ין הָעִ֛יר אֲשֶׁ֛ר בְּתוֹךְ־ הַנַּ֥חַל הַגָּ֖ד וְאֶל־ יַעְזֵֽר׃ ",
        "versenonikud": "ויעברו את הירדן ויחנו בערוער ימין העיר אשר בתוך הנחל הגד ואל יעזר "
    },
    {
        "bookchapter": "שמואל ב",
        "chapter": "כד",
        "versechapter": "ו",
        "bookseder": "שמואל",
        "seder": "לד",
        "verseseder": "מו",
        "versenikud": "וַיָּבֹ֙אוּ֙ הַגִּלְעָ֔דָה וְאֶל־ אֶ֥רֶץ תַּחְתִּ֖ים חָדְשִׁ֑י וַיָּבֹ֙אוּ֙ דָּ֣נָה יַּ֔עַן וְסָבִ֖יב אֶל־ צִידֽוֹן׃ ",
        "versenonikud": "ויבאו הגלעדה ואל ארץ תחתים חדשי ויבאו דנה יען וסביב אל צידון "
    },
    {
        "bookchapter": "שמואל ב",
        "chapter": "כד",
        "versechapter": "ז",
        "bookseder": "שמואל",
        "seder": "לד",
        "verseseder": "מז",
        "versenikud": "וַיָּבֹ֙אוּ֙ מִבְצַר־ צֹ֔ר וְכָל־ עָרֵ֥י הַחִוִּ֖י וְהַֽכְּנַעֲנִ֑י וַיֵּֽצְא֛וּ אֶל־ נֶ֥גֶב יְהוּדָ֖ה בְּאֵ֥ר שָֽׁבַע׃ ",
        "versenonikud": "ויבאו מבצר צר וכל ערי החוי והכנעני ויצאו אל נגב יהודה באר שבע "
    },
    {
        "bookchapter": "שמואל ב",
        "chapter": "כד",
        "versechapter": "ח",
        "bookseder": "שמואל",
        "seder": "לד",
        "verseseder": "מח",
        "versenikud": "וַיָּשֻׁ֖טוּ בְּכָל־ הָאָ֑רֶץ וַיָּבֹ֜אוּ מִקְצֵ֨ה תִשְׁעָ֧ה חֳדָשִׁ֛ים וְעֶשְׂרִ֥ים י֖וֹם יְרוּשָׁלִָֽם׃ ",
        "versenonikud": "וישטו בכל הארץ ויבאו מקצה תשעה חדשים ועשרים יום ירושלם "
    },
    {
        "bookchapter": "שמואל ב",
        "chapter": "כד",
        "versechapter": "ט",
        "bookseder": "שמואל",
        "seder": "לד",
        "verseseder": "מט",
        "versenikud": "וַיִּתֵּ֥ן יוֹאָ֛ב אֶת־ מִסְפַּ֥ר מִפְקַד־ הָעָ֖ם אֶל־ הַמֶּ֑לֶךְ וַתְּהִ֣י יִשְׂרָאֵ֡ל שְׁמֹנֶה֩ מֵא֨וֹת אֶ֤לֶף אִֽישׁ־ חַ֙יִל֙ שֹׁ֣לֵֽף חֶ֔רֶב וְאִ֣ישׁ יְהוּדָ֔ה חֲמֵשׁ־ מֵא֥וֹת אֶ֖לֶף אִֽישׁ׃ ",
        "versenonikud": "ויתן יואב את מספר מפקד העם אל המלך ותהי ישראל שמנה מאות אלף איש חיל שלף חרב ואיש יהודה חמש מאות אלף איש "
    },
    {
        "bookchapter": "שמואל ב",
        "chapter": "כד",
        "versechapter": "י",
        "bookseder": "שמואל",
        "seder": "לד",
        "verseseder": "נ",
        "versenikud": "וַיַּ֤ךְ לֵב־ דָּוִד֙ אֹת֔וֹ אַחֲרֵי־ כֵ֖ן סָפַ֣ר אֶת־ הָעָ֑ם וַיֹּ֨אמֶר דָּוִ֜ד אֶל־ יְהוָ֗ה חָטָ֤אתִי מְאֹד֙ אֲשֶׁ֣ר עָשִׂ֔יתִי וְעַתָּ֣ה יְהוָ֔ה הַֽעֲבֶר־ נָא֙ אֶת־ עֲוֺ֣ן עַבְדְּךָ֔ כִּ֥י נִסְכַּ֖לְתִּי מְאֹֽד׃ ",
        "versenonikud": "ויך לב דוד אתו אחרי כן ספר את העם ויאמר דוד אל יהוה חטאתי מאד אשר עשיתי ועתה יהוה העבר נא את עון עבדך כי נסכלתי מאד "
    },
    {
        "bookchapter": "שמואל ב",
        "chapter": "כד",
        "versechapter": "יא",
        "bookseder": "שמואל",
        "seder": "לד",
        "verseseder": "נא",
        "versenikud": "וַיָּ֥קָם דָּוִ֖ד בַּבֹּ֑קֶר וּדְבַר־ יְהוָ֗ה הָיָה֙ אֶל־ גָּ֣ד הַנָּבִ֔יא חֹזֵ֥ה דָוִ֖ד לֵאמֹֽר׃ ",
        "versenonikud": "ויקם דוד בבקר ודבר יהוה היה אל גד הנביא חזה דוד לאמר "
    },
    {
        "bookchapter": "שמואל ב",
        "chapter": "כד",
        "versechapter": "יב",
        "bookseder": "שמואל",
        "seder": "לד",
        "verseseder": "נב",
        "versenikud": "הָל֞וֹךְ וְדִבַּרְתָּ֣ אֶל־ דָּוִ֗ד כֹּ֚ה אָמַ֣ר יְהוָ֔ה שָׁלֹ֕שׁ אָנֹכִ֖י נוֹטֵ֣ל עָלֶ֑יךָ בְּחַר־ לְךָ֥ אַֽחַת־ מֵהֶ֖ם וְאֶֽעֱשֶׂה־ לָּֽךְ׃ ",
        "versenonikud": "הלוך ודברת אל דוד כה אמר יהוה שלש אנכי נוטל עליך בחר לך אחת מהם ואעשה לך "
    },
    {
        "bookchapter": "שמואל ב",
        "chapter": "כד",
        "versechapter": "יג",
        "bookseder": "שמואל",
        "seder": "לד",
        "verseseder": "נג",
        "versenikud": "וַיָּבֹא־ גָ֥ד אֶל־ דָּוִ֖ד וַיַּגֶּד־ ל֑וֹ וַיֹּ֣אמֶר ל֡וֹ הֲתָב֣וֹא לְךָ֣ שֶֽׁבַע שָׁנִ֣ים ׀ רָעָ֣ב ׀ בְּאַרְצֶ֡ךָ אִם־ שְׁלֹשָׁ֣ה חֳ֠דָשִׁים נֻסְךָ֨ לִפְנֵֽי־ צָרֶ֜יךָ וְה֣וּא רֹדְפֶ֗ךָ וְאִם־ הֱ֠יוֹת שְׁלֹ֨שֶׁת יָמִ֥ים דֶּ֙בֶר֙ בְּאַרְצֶ֔ךָ עַתָּה֙ דַּ֣ע וּרְאֵ֔ה מָה־ אָשִׁ֥יב שֹׁלְחִ֖י דָּבָֽר׃ ",
        "versenonikud": "ויבא גד אל דוד ויגד לו ויאמר לו התבוא לך שבע שנים  רעב  בארצך אם שלשה חדשים נסך לפני צריך והוא רדפך ואם היות שלשת ימים דבר בארצך עתה דע וראה מה אשיב שלחי דבר "
    },
    {
        "bookchapter": "שמואל ב",
        "chapter": "כד",
        "versechapter": "יד",
        "bookseder": "שמואל",
        "seder": "לד",
        "verseseder": "נד",
        "versenikud": "וַיֹּ֧אמֶר דָּוִ֛ד אֶל־ גָּ֖ד צַר־ לִ֣י מְאֹ֑ד נִפְּלָה־ נָּ֤א בְיַד־ יְהוָה֙ כִּֽי־ רַבִּ֣ים רחמו רַֽחֲמָ֔יו וּבְיַד־ אָדָ֖ם אַל־ אֶפֹּֽלָה׃ ",
        "versenonikud": "ויאמר דוד אל גד צר לי מאד נפלה נא ביד יהוה כי רבים רחמו רחמיו וביד אדם אל אפלה "
    },
    {
        "bookchapter": "שמואל ב",
        "chapter": "כד",
        "versechapter": "טו",
        "bookseder": "שמואל",
        "seder": "לד",
        "verseseder": "נה",
        "versenikud": "וַיִּתֵּ֨ן יְהוָ֥ה דֶּ֙בֶר֙ בְּיִשְׂרָאֵ֔ל מֵהַבֹּ֖קֶר וְעַד־ עֵ֣ת מוֹעֵ֑ד וַיָּ֣מָת מִן־ הָעָ֗ם מִדָּן֙ וְעַד־ בְּאֵ֣ר שֶׁ֔בַע שִׁבְעִ֥ים אֶ֖לֶף אִֽישׁ׃ ",
        "versenonikud": "ויתן יהוה דבר בישראל מהבקר ועד עת מועד וימת מן העם מדן ועד באר שבע שבעים אלף איש "
    },
    {
        "bookchapter": "שמואל ב",
        "chapter": "כד",
        "versechapter": "טז",
        "bookseder": "שמואל",
        "seder": "לד",
        "verseseder": "נו",
        "versenikud": "וַיִּשְׁלַח֩ יָד֨וֹ הַמַּלְאָ֥ךְ ׀ יְרֽוּשָׁלִַם֮ לְשַׁחֲתָהּ֒ וַיִּנָּ֤חֶם יְהוָה֙ אֶל־ הָ֣רָעָ֔ה וַ֠יֹּאמֶר לַמַּלְאָ֞ךְ הַמַּשְׁחִ֤ית בָּעָם֙ רַ֔ב עַתָּ֖ה הֶ֣רֶף יָדֶ֑ךָ וּמַלְאַ֤ךְ יְהוָה֙ הָיָ֔ה עִם־ גֹּ֖רֶן האורנה הָאֲרַ֥וְנָה הַיְבֻסִֽי׃ ",
        "versenonikud": "וישלח ידו המלאך  ירושלם לשחתה וינחם יהוה אל הרעה ויאמר למלאך המשחית בעם רב עתה הרף ידך ומלאך יהוה היה עם גרן האורנה הארונה היבסי "
    },
    {
        "bookchapter": "שמואל ב",
        "chapter": "כד",
        "versechapter": "יז",
        "bookseder": "שמואל",
        "seder": "לד",
        "verseseder": "נז",
        "versenikud": "וַיֹּאמֶר֩ דָּוִ֨ד אֶל־ יְהוָ֜ה בִּרְאֹת֣וֹ ׀ אֶֽת־ הַמַּלְאָ֣ךְ ׀ הַמַּכֶּ֣ה בָעָ֗ם וַיֹּ֙אמֶר֙ הִנֵּ֨ה אָנֹכִ֤י חָטָ֙אתִי֙ וְאָנֹכִ֣י הֶעֱוֵ֔יתִי וְאֵ֥לֶּה הַצֹּ֖אן מֶ֣ה עָשׂ֑וּ תְּהִ֨י נָ֥א יָדְךָ֛ בִּ֖י וּבְבֵ֥ית אָבִֽי׃ ",
        "versenonikud": "ויאמר דוד אל יהוה בראתו  את המלאך  המכה בעם ויאמר הנה אנכי חטאתי ואנכי העויתי ואלה הצאן מה עשו תהי נא ידך בי ובבית אבי "
    },
    {
        "bookchapter": "שמואל ב",
        "chapter": "כד",
        "versechapter": "יח",
        "bookseder": "שמואל",
        "seder": "לד",
        "verseseder": "נח",
        "versenikud": "וַיָּבֹא־ גָ֥ד אֶל־ דָּוִ֖ד בַּיּ֣וֹם הַה֑וּא וַיֹּ֣אמֶר ל֗וֹ עֲלֵה֙ הָקֵ֤ם לַֽיהוָה֙ מִזְבֵּ֔חַ בְּגֹ֖רֶן ארניה אֲרַ֥וְנָה הַיְבֻסִֽי׃ ",
        "versenonikud": "ויבא גד אל דוד ביום ההוא ויאמר לו עלה הקם ליהוה מזבח בגרן ארניה ארונה היבסי "
    },
    {
        "bookchapter": "שמואל ב",
        "chapter": "כד",
        "versechapter": "יט",
        "bookseder": "שמואל",
        "seder": "לד",
        "verseseder": "נט",
        "versenikud": "וַיַּ֤עַל דָּוִד֙ כִּדְבַר־ גָּ֔ד כַּאֲשֶׁ֖ר צִוָּ֥ה יְהוָֽה׃ ",
        "versenonikud": "ויעל דוד כדבר גד כאשר צוה יהוה "
    },
    {
        "bookchapter": "שמואל ב",
        "chapter": "כד",
        "versechapter": "כ",
        "bookseder": "שמואל",
        "seder": "לד",
        "verseseder": "ס",
        "versenikud": "וַיַּשְׁקֵ֣ף אֲרַ֗וְנָה וַיַּ֤רְא אֶת־ הַמֶּ֙לֶךְ֙ וְאֶת־ עֲבָדָ֔יו עֹבְרִ֖ים עָלָ֑יו וַיֵּצֵ֣א אֲרַ֔וְנָה וַיִּשְׁתַּ֧חוּ לַמֶּ֛לֶךְ אַפָּ֖יו אָֽרְצָה׃ ",
        "versenonikud": "וישקף ארונה וירא את המלך ואת עבדיו עברים עליו ויצא ארונה וישתחו למלך אפיו ארצה "
    },
    {
        "bookchapter": "שמואל ב",
        "chapter": "כד",
        "versechapter": "כא",
        "bookseder": "שמואל",
        "seder": "לד",
        "verseseder": "סא",
        "versenikud": "וַיֹּ֣אמֶר אֲרַ֔וְנָה מַדּ֛וּעַ בָּ֥א אֲדֹנִֽי־ הַמֶּ֖לֶךְ אֶל־ עַבְדּ֑וֹ וַיֹּ֨אמֶר דָּוִ֜ד לִקְנ֧וֹת מֵעִמְּךָ֣ אֶת־ הַגֹּ֗רֶן לִבְנ֤וֹת מִזְבֵּ֙חַ֙ לַֽיהוָ֔ה וְתֵעָצַ֥ר הַמַּגֵּפָ֖ה מֵעַ֥ל הָעָֽם׃ ",
        "versenonikud": "ויאמר ארונה מדוע בא אדני המלך אל עבדו ויאמר דוד לקנות מעמך את הגרן לבנות מזבח ליהוה ותעצר המגפה מעל העם "
    },
    {
        "bookchapter": "שמואל ב",
        "chapter": "כד",
        "versechapter": "כב",
        "bookseder": "שמואל",
        "seder": "לד",
        "verseseder": "סב",
        "versenikud": "וַיֹּ֤אמֶר אֲרַ֙וְנָה֙ אֶל־ דָּוִ֔ד יִקַּ֥ח וְיַ֛עַל אֲדֹנִ֥י הַמֶּ֖לֶךְ הַטּ֣וֹב בעינו בְּעֵינָ֑יו רְאֵה֙ הַבָּקָ֣ר לָעֹלָ֔ה וְהַמֹּרִגִּ֛ים וּכְלֵ֥י הַבָּקָ֖ר לָעֵצִֽים׃ ",
        "versenonikud": "ויאמר ארונה אל דוד יקח ויעל אדני המלך הטוב בעינו בעיניו ראה הבקר לעלה והמרגים וכלי הבקר לעצים "
    },
    {
        "bookchapter": "שמואל ב",
        "chapter": "כד",
        "versechapter": "כג",
        "bookseder": "שמואל",
        "seder": "לד",
        "verseseder": "סג",
        "versenikud": "הַכֹּ֗ל נָתַ֛ן אֲרַ֥וְנָה הַמֶּ֖לֶךְ לַמֶּ֑לֶךְ וַיֹּ֤אמֶר אֲרַ֙וְנָה֙ אֶל־ הַמֶּ֔לֶךְ יְהוָ֥ה אֱלֹהֶ֖יךָ יִרְצֶֽךָ׃ ",
        "versenonikud": "הכל נתן ארונה המלך למלך ויאמר ארונה אל המלך יהוה אלהיך ירצך "
    },
    {
        "bookchapter": "שמואל ב",
        "chapter": "כד",
        "versechapter": "כד",
        "bookseder": "שמואל",
        "seder": "לד",
        "verseseder": "סד",
        "versenikud": "וַיֹּ֨אמֶר הַמֶּ֜לֶךְ אֶל־ אֲרַ֗וְנָה לֹ֚א כִּֽי־ קָנ֨וֹ אֶקְנֶ֤ה מֵאֽוֹתְךָ֙ בִּמְחִ֔יר וְלֹ֧א אַעֲלֶ֛ה לַיהוָ֥ה אֱלֹהַ֖י עֹל֣וֹת חִנָּ֑ם וַיִּ֨קֶן דָּוִ֤ד אֶת־ הַגֹּ֙רֶן֙ וְאֶת־ הַבָּקָ֔ר בְּכֶ֖סֶף שְׁקָלִ֥ים חֲמִשִּֽׁים׃ ",
        "versenonikud": "ויאמר המלך אל ארונה לא כי קנו אקנה מאותך במחיר ולא אעלה ליהוה אלהי עלות חנם ויקן דוד את הגרן ואת הבקר בכסף שקלים חמשים "
    },
    {
        "bookchapter": "שמואל ב",
        "chapter": "כד",
        "versechapter": "כה",
        "bookseder": "שמואל",
        "seder": "לד",
        "verseseder": "סה",
        "versenikud": "וַיִּבֶן֩ שָׁ֨ם דָּוִ֤ד מִזְבֵּ֙חַ֙ לַֽיהוָ֔ה וַיַּ֥עַל עֹל֖וֹת וּשְׁלָמִ֑ים וַיֵּעָתֵ֤ר יְהוָה֙ לָאָ֔רֶץ וַתֵּעָצַ֥ר הַמַּגֵּפָ֖ה מֵעַ֥ל יִשְׂרָאֵֽל׃ ",
        "versenonikud": "ויבן שם דוד מזבח ליהוה ויעל עלות ושלמים ויעתר יהוה לארץ ותעצר המגפה מעל ישראל "
    }
]