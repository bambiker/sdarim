[
    {
        "bookchapter": "ישעיהו",
        "chapter": "יד",
        "versechapter": "א",
        "bookseder": "ישעיהו",
        "seder": "ה",
        "verseseder": "מד",
        "versenikud": "כִּי֩ יְרַחֵ֨ם יְהוָ֜ה אֶֽת־ יַעֲקֹ֗ב וּבָחַ֥ר עוֹד֙ בְּיִשְׂרָאֵ֔ל וְהִנִּיחָ֖ם עַל־ אַדְמָתָ֑ם וְנִלְוָ֤ה הַגֵּר֙ עֲלֵיהֶ֔ם וְנִסְפְּח֖וּ עַל־ בֵּ֥ית יַעֲקֹֽב׃ ",
        "versenonikud": "כי ירחם יהוה את יעקב ובחר עוד בישראל והניחם על אדמתם ונלוה הגר עליהם ונספחו על בית יעקב "
    },
    {
        "bookchapter": "ישעיהו",
        "chapter": "יד",
        "versechapter": "ב",
        "bookseder": "ישעיהו",
        "seder": "ו",
        "verseseder": "א",
        "versenikud": "וּלְקָח֣וּם עַמִּים֮ וֶהֱבִיא֣וּם אֶל־ מְקוֹמָם֒ וְהִֽתְנַחֲל֣וּם בֵּֽית־ יִשְׂרָאֵ֗ל עַ֚ל אַדְמַ֣ת יְהוָ֔ה לַעֲבָדִ֖ים וְלִשְׁפָח֑וֹת וְהָיוּ֙ שֹׁבִ֣ים לְשֹֽׁבֵיהֶ֔ם וְרָד֖וּ בְּנֹגְשֵׂיהֶֽם׃ ",
        "versenonikud": "ולקחום עמים והביאום אל מקומם והתנחלום בית ישראל על אדמת יהוה לעבדים ולשפחות והיו שבים לשביהם ורדו בנגשיהם "
    },
    {
        "bookchapter": "ישעיהו",
        "chapter": "יד",
        "versechapter": "ג",
        "bookseder": "ישעיהו",
        "seder": "ו",
        "verseseder": "ב",
        "versenikud": "וְהָיָ֗ה בְּי֨וֹם הָנִ֤יחַ יְהוָה֙ לְךָ֔ מֵֽעָצְבְּךָ֖ וּמֵרָגְזֶ֑ךָ וּמִן־ הָעֲבֹדָ֥ה הַקָּשָׁ֖ה אֲשֶׁ֥ר עֻבַּד־ בָּֽךְ׃ ",
        "versenonikud": "והיה ביום הניח יהוה לך מעצבך ומרגזך ומן העבדה הקשה אשר עבד בך "
    },
    {
        "bookchapter": "ישעיהו",
        "chapter": "יד",
        "versechapter": "ד",
        "bookseder": "ישעיהו",
        "seder": "ו",
        "verseseder": "ג",
        "versenikud": "וְנָשָׂ֜אתָ הַמָּשָׁ֥ל הַזֶּ֛ה עַל־ מֶ֥לֶךְ בָּבֶ֖ל וְאָמָ֑רְתָּ אֵ֚יךְ שָׁבַ֣ת נֹגֵ֔שׂ שָׁבְתָ֖ה מַדְהֵבָֽה׃ ",
        "versenonikud": "ונשאת המשל הזה על מלך בבל ואמרת איך שבת נגש שבתה מדהבה "
    },
    {
        "bookchapter": "ישעיהו",
        "chapter": "יד",
        "versechapter": "ה",
        "bookseder": "ישעיהו",
        "seder": "ו",
        "verseseder": "ד",
        "versenikud": "שָׁבַ֥ר יְהוָ֖ה מַטֵּ֣ה רְשָׁעִ֑ים שֵׁ֖בֶט מֹשְׁלִֽים׃ ",
        "versenonikud": "שבר יהוה מטה רשעים שבט משלים "
    },
    {
        "bookchapter": "ישעיהו",
        "chapter": "יד",
        "versechapter": "ו",
        "bookseder": "ישעיהו",
        "seder": "ו",
        "verseseder": "ה",
        "versenikud": "מַכֶּ֤ה עַמִּים֙ בְּעֶבְרָ֔ה מַכַּ֖ת בִּלְתִּ֣י סָרָ֑ה רֹדֶ֤ה בָאַף֙ גּוֹיִ֔ם מֻרְדָּ֖ף בְּלִ֥י חָשָֽׂךְ׃ ",
        "versenonikud": "מכה עמים בעברה מכת בלתי סרה רדה באף גוים מרדף בלי חשך "
    },
    {
        "bookchapter": "ישעיהו",
        "chapter": "יד",
        "versechapter": "ז",
        "bookseder": "ישעיהו",
        "seder": "ו",
        "verseseder": "ו",
        "versenikud": "נָ֥חָה שָׁקְטָ֖ה כָּל־ הָאָ֑רֶץ פָּצְח֖וּ רִנָּֽה׃ ",
        "versenonikud": "נחה שקטה כל הארץ פצחו רנה "
    },
    {
        "bookchapter": "ישעיהו",
        "chapter": "יד",
        "versechapter": "ח",
        "bookseder": "ישעיהו",
        "seder": "ו",
        "verseseder": "ז",
        "versenikud": "גַּם־ בְּרוֹשִׁ֛ים שָׂמְח֥וּ לְךָ֖ אַרְזֵ֣י לְבָנ֑וֹן מֵאָ֣ז שָׁכַ֔בְתָּ לֹֽא־ יַעֲלֶ֥ה הַכֹּרֵ֖ת עָלֵֽינוּ׃ ",
        "versenonikud": "גם ברושים שמחו לך ארזי לבנון מאז שכבת לא יעלה הכרת עלינו "
    },
    {
        "bookchapter": "ישעיהו",
        "chapter": "יד",
        "versechapter": "ט",
        "bookseder": "ישעיהו",
        "seder": "ו",
        "verseseder": "ח",
        "versenikud": "שְׁא֗וֹל מִתַּ֛חַת רָגְזָ֥ה לְךָ֖ לִקְרַ֣את בּוֹאֶ֑ךָ עוֹרֵ֨ר לְךָ֤ רְפָאִים֙ כָּל־ עַתּ֣וּדֵי אָ֔רֶץ הֵקִים֙ מִכִּסְאוֹתָ֔ם כֹּ֖ל מַלְכֵ֥י גוֹיִֽם׃ ",
        "versenonikud": "שאול מתחת רגזה לך לקראת בואך עורר לך רפאים כל עתודי ארץ הקים מכסאותם כל מלכי גוים "
    },
    {
        "bookchapter": "ישעיהו",
        "chapter": "יד",
        "versechapter": "י",
        "bookseder": "ישעיהו",
        "seder": "ו",
        "verseseder": "ט",
        "versenikud": "כֻּלָּ֣ם יַֽעֲנ֔וּ וְיֹאמְר֖וּ אֵלֶ֑יךָ גַּם־ אַתָּ֛ה חֻלֵּ֥יתָ כָמ֖וֹנוּ אֵלֵ֥ינוּ נִמְשָֽׁלְתָּ׃ ",
        "versenonikud": "כלם יענו ויאמרו אליך גם אתה חלית כמונו אלינו נמשלת "
    },
    {
        "bookchapter": "ישעיהו",
        "chapter": "יד",
        "versechapter": "יא",
        "bookseder": "ישעיהו",
        "seder": "ו",
        "verseseder": "י",
        "versenikud": "הוּרַ֥ד שְׁא֛וֹל גְּאוֹנֶ֖ךָ הֶמְיַ֣ת נְבָלֶ֑יךָ תַּחְתֶּ֙יךָ֙ יֻצַּ֣ע רִמָּ֔ה וּמְכַסֶּ֖יךָ תּוֹלֵעָֽה׃ ",
        "versenonikud": "הורד שאול גאונך המית נבליך תחתיך יצע רמה ומכסיך תולעה "
    },
    {
        "bookchapter": "ישעיהו",
        "chapter": "יד",
        "versechapter": "יב",
        "bookseder": "ישעיהו",
        "seder": "ו",
        "verseseder": "יא",
        "versenikud": "אֵ֛יךְ נָפַ֥לְתָּ מִשָּׁמַ֖יִם הֵילֵ֣ל בֶּן־ שָׁ֑חַר נִגְדַּ֣עְתָּ לָאָ֔רֶץ חוֹלֵ֖שׁ עַל־ גּוֹיִֽם׃ ",
        "versenonikud": "איך נפלת משמים הילל בן שחר נגדעת לארץ חולש על גוים "
    },
    {
        "bookchapter": "ישעיהו",
        "chapter": "יד",
        "versechapter": "יג",
        "bookseder": "ישעיהו",
        "seder": "ו",
        "verseseder": "יב",
        "versenikud": "וְאַתָּ֞ה אָמַ֤רְתָּ בִֽלְבָבְךָ֙ הַשָּׁמַ֣יִם אֶֽעֱלֶ֔ה מִמַּ֥עַל לְכֽוֹכְבֵי־ אֵ֖ל אָרִ֣ים כִּסְאִ֑י וְאֵשֵׁ֥ב בְּהַר־ מוֹעֵ֖ד בְּיַרְכְּתֵ֥י צָפֽוֹן׃ ",
        "versenonikud": "ואתה אמרת בלבבך השמים אעלה ממעל לכוכבי אל ארים כסאי ואשב בהר מועד בירכתי צפון "
    },
    {
        "bookchapter": "ישעיהו",
        "chapter": "יד",
        "versechapter": "יד",
        "bookseder": "ישעיהו",
        "seder": "ו",
        "verseseder": "יג",
        "versenikud": "אֶעֱלֶ֖ה עַל־ בָּ֣מֳתֵי עָ֑ב אֶדַּמֶּ֖ה לְעֶלְיֽוֹן׃ ",
        "versenonikud": "אעלה על במתי עב אדמה לעליון "
    },
    {
        "bookchapter": "ישעיהו",
        "chapter": "יד",
        "versechapter": "טו",
        "bookseder": "ישעיהו",
        "seder": "ו",
        "verseseder": "יד",
        "versenikud": "אַ֧ךְ אֶל־ שְׁא֛וֹל תּוּרָ֖ד אֶל־ יַרְכְּתֵי־ בֽוֹר׃ ",
        "versenonikud": "אך אל שאול תורד אל ירכתי בור "
    },
    {
        "bookchapter": "ישעיהו",
        "chapter": "יד",
        "versechapter": "טז",
        "bookseder": "ישעיהו",
        "seder": "ו",
        "verseseder": "טו",
        "versenikud": "רֹאֶ֙יךָ֙ אֵלֶ֣יךָ יַשְׁגִּ֔יחוּ אֵלֶ֖יךָ יִתְבּוֹנָ֑נוּ הֲזֶ֤ה הָאִישׁ֙ מַרְגִּ֣יז הָאָ֔רֶץ מַרְעִ֖ישׁ מַמְלָכֽוֹת׃ ",
        "versenonikud": "ראיך אליך ישגיחו אליך יתבוננו הזה האיש מרגיז הארץ מרעיש ממלכות "
    },
    {
        "bookchapter": "ישעיהו",
        "chapter": "יד",
        "versechapter": "יז",
        "bookseder": "ישעיהו",
        "seder": "ו",
        "verseseder": "טז",
        "versenikud": "שָׂ֥ם תֵּבֵ֛ל כַּמִּדְבָּ֖ר וְעָרָ֣יו הָרָ֑ס אֲסִירָ֖יו לֹא־ פָ֥תַח בָּֽיְתָה׃ ",
        "versenonikud": "שם תבל כמדבר ועריו הרס אסיריו לא פתח ביתה "
    },
    {
        "bookchapter": "ישעיהו",
        "chapter": "יד",
        "versechapter": "יח",
        "bookseder": "ישעיהו",
        "seder": "ו",
        "verseseder": "יז",
        "versenikud": "כָּל־ מַלְכֵ֥י גוֹיִ֖ם כֻּלָּ֑ם שָׁכְב֥וּ בְכָב֖וֹד אִ֥ישׁ בְּבֵיתֽוֹ׃ ",
        "versenonikud": "כל מלכי גוים כלם שכבו בכבוד איש בביתו "
    },
    {
        "bookchapter": "ישעיהו",
        "chapter": "יד",
        "versechapter": "יט",
        "bookseder": "ישעיהו",
        "seder": "ו",
        "verseseder": "יח",
        "versenikud": "וְאַתָּ֞ה הָשְׁלַ֤כְתָּ מִֽקִּבְרְךָ֙ כְּנֵ֣צֶר נִתְעָ֔ב לְב֥וּשׁ הֲרֻגִ֖ים מְטֹ֣עֲנֵי חָ֑רֶב יוֹרְדֵ֥י אֶל־ אַבְנֵי־ ב֖וֹר כְּפֶ֥גֶר מוּבָֽס׃ ",
        "versenonikud": "ואתה השלכת מקברך כנצר נתעב לבוש הרגים מטעני חרב יורדי אל אבני בור כפגר מובס "
    },
    {
        "bookchapter": "ישעיהו",
        "chapter": "יד",
        "versechapter": "כ",
        "bookseder": "ישעיהו",
        "seder": "ו",
        "verseseder": "יט",
        "versenikud": "לֹֽא־ תֵחַ֤ד אִתָּם֙ בִּקְבוּרָ֔ה כִּֽי־ אַרְצְךָ֥ שִׁחַ֖תָּ עַמְּךָ֣ הָרָ֑גְתָּ לֹֽא־ יִקָּרֵ֥א לְעוֹלָ֖ם זֶ֥רַע מְרֵעִֽים׃ ",
        "versenonikud": "לא תחד אתם בקבורה כי ארצך שחת עמך הרגת לא יקרא לעולם זרע מרעים "
    },
    {
        "bookchapter": "ישעיהו",
        "chapter": "יד",
        "versechapter": "כא",
        "bookseder": "ישעיהו",
        "seder": "ו",
        "verseseder": "כ",
        "versenikud": "הָכִ֧ינוּ לְבָנָ֛יו מַטְבֵּ֖חַ בַּעֲוֺ֣ן אֲבוֹתָ֑ם בַּל־ יָקֻ֙מוּ֙ וְיָ֣רְשׁוּ אָ֔רֶץ וּמָלְא֥וּ פְנֵֽי־ תֵבֵ֖ל עָרִֽים׃ ",
        "versenonikud": "הכינו לבניו מטבח בעון אבותם בל יקמו וירשו ארץ ומלאו פני תבל ערים "
    },
    {
        "bookchapter": "ישעיהו",
        "chapter": "יד",
        "versechapter": "כב",
        "bookseder": "ישעיהו",
        "seder": "ו",
        "verseseder": "כא",
        "versenikud": "וְקַמְתִּ֣י עֲלֵיהֶ֔ם נְאֻ֖ם יְהוָ֣ה צְבָא֑וֹת וְהִכְרַתִּ֨י לְבָבֶ֜ל שֵׁ֥ם וּשְׁאָ֛ר וְנִ֥ין וָנֶ֖כֶד נְאֻם־ יְהוָֽה׃ ",
        "versenonikud": "וקמתי עליהם נאם יהוה צבאות והכרתי לבבל שם ושאר ונין ונכד נאם יהוה "
    },
    {
        "bookchapter": "ישעיהו",
        "chapter": "יד",
        "versechapter": "כג",
        "bookseder": "ישעיהו",
        "seder": "ו",
        "verseseder": "כב",
        "versenikud": "וְשַׂמְתִּ֛יהָ לְמוֹרַ֥שׁ קִפֹּ֖ד וְאַגְמֵי־ מָ֑יִם וְטֵֽאטֵאתִ֙יהָ֙ בְּמַטְאֲטֵ֣א הַשְׁמֵ֔ד נְאֻ֖ם יְהוָ֥ה צְבָאֽוֹת׃ ",
        "versenonikud": "ושמתיה למורש קפד ואגמי מים וטאטאתיה במטאטא השמד נאם יהוה צבאות "
    },
    {
        "bookchapter": "ישעיהו",
        "chapter": "יד",
        "versechapter": "כד",
        "bookseder": "ישעיהו",
        "seder": "ו",
        "verseseder": "כג",
        "versenikud": "נִשְׁבַּ֛ע יְהוָ֥ה צְבָא֖וֹת לֵאמֹ֑ר אִם־ לֹ֞א כַּאֲשֶׁ֤ר דִּמִּ֙יתִי֙ כֵּ֣ן הָיָ֔תָה וְכַאֲשֶׁ֥ר יָעַ֖צְתִּי הִ֥יא תָקֽוּם׃ ",
        "versenonikud": "נשבע יהוה צבאות לאמר אם לא כאשר דמיתי כן היתה וכאשר יעצתי היא תקום "
    },
    {
        "bookchapter": "ישעיהו",
        "chapter": "יד",
        "versechapter": "כה",
        "bookseder": "ישעיהו",
        "seder": "ו",
        "verseseder": "כד",
        "versenikud": "לִשְׁבֹּ֤ר אַשּׁוּר֙ בְּאַרְצִ֔י וְעַל־ הָרַ֖י אֲבוּסֶ֑נּוּ וְסָ֤ר מֵֽעֲלֵיהֶם֙ עֻלּ֔וֹ וְסֻ֨בֳּל֔וֹ מֵעַ֥ל שִׁכְמ֖וֹ יָסֽוּר׃ ",
        "versenonikud": "לשבר אשור בארצי ועל הרי אבוסנו וסר מעליהם עלו וסבלו מעל שכמו יסור "
    },
    {
        "bookchapter": "ישעיהו",
        "chapter": "יד",
        "versechapter": "כו",
        "bookseder": "ישעיהו",
        "seder": "ו",
        "verseseder": "כה",
        "versenikud": "זֹ֛את הָעֵצָ֥ה הַיְּעוּצָ֖ה עַל־ כָּל־ הָאָ֑רֶץ וְזֹ֛את הַיָּ֥ד הַנְּטוּיָ֖ה עַל־ כָּל־ הַגּוֹיִֽם׃ ",
        "versenonikud": "זאת העצה היעוצה על כל הארץ וזאת היד הנטויה על כל הגוים "
    },
    {
        "bookchapter": "ישעיהו",
        "chapter": "יד",
        "versechapter": "כז",
        "bookseder": "ישעיהו",
        "seder": "ו",
        "verseseder": "כו",
        "versenikud": "כִּֽי־ יְהוָ֧ה צְבָא֛וֹת יָעָ֖ץ וּמִ֣י יָפֵ֑ר וְיָד֥וֹ הַנְּטוּיָ֖ה וּֽמִ֥י יְשִׁיבֶֽנָּה׃ ",
        "versenonikud": "כי יהוה צבאות יעץ ומי יפר וידו הנטויה ומי ישיבנה "
    },
    {
        "bookchapter": "ישעיהו",
        "chapter": "יד",
        "versechapter": "כח",
        "bookseder": "ישעיהו",
        "seder": "ו",
        "verseseder": "כז",
        "versenikud": "בִּשְׁנַת־ מ֖וֹת הַמֶּ֣לֶךְ אָחָ֑ז הָיָ֖ה הַמַּשָּׂ֥א הַזֶּֽה׃ ",
        "versenonikud": "בשנת מות המלך אחז היה המשא הזה "
    },
    {
        "bookchapter": "ישעיהו",
        "chapter": "יד",
        "versechapter": "כט",
        "bookseder": "ישעיהו",
        "seder": "ו",
        "verseseder": "כח",
        "versenikud": "אַֽל־ תִּשְׂמְחִ֤י פְלֶ֙שֶׁת֙ כֻּלֵּ֔ךְ כִּ֥י נִשְׁבַּ֖ר שֵׁ֣בֶט מַכֵּ֑ךְ כִּֽי־ מִשֹּׁ֤רֶשׁ נָחָשׁ֙ יֵ֣צֵא צֶ֔פַע וּפִרְי֖וֹ שָׂרָ֥ף מְעוֹפֵֽף׃ ",
        "versenonikud": "אל תשמחי פלשת כלך כי נשבר שבט מכך כי משרש נחש יצא צפע ופריו שרף מעופף "
    },
    {
        "bookchapter": "ישעיהו",
        "chapter": "יד",
        "versechapter": "ל",
        "bookseder": "ישעיהו",
        "seder": "ו",
        "verseseder": "כט",
        "versenikud": "וְרָעוּ֙ בְּכוֹרֵ֣י דַלִּ֔ים וְאֶבְיוֹנִ֖ים לָבֶ֣טַח יִרְבָּ֑צוּ וְהֵמַתִּ֤י בָֽרָעָב֙ שָׁרְשֵׁ֔ךְ וּשְׁאֵרִיתֵ֖ךְ יַהֲרֹֽג׃ ",
        "versenonikud": "ורעו בכורי דלים ואביונים לבטח ירבצו והמתי ברעב שרשך ושאריתך יהרג "
    },
    {
        "bookchapter": "ישעיהו",
        "chapter": "יד",
        "versechapter": "לא",
        "bookseder": "ישעיהו",
        "seder": "ו",
        "verseseder": "ל",
        "versenikud": "הֵילִ֤ילִֽי שַׁ֙עַר֙ זַֽעֲקִי־ עִ֔יר נָמ֖וֹג פְּלֶ֣שֶׁת כֻּלֵּ֑ךְ כִּ֤י מִצָּפוֹן֙ עָשָׁ֣ן בָּ֔א וְאֵ֥ין בּוֹדֵ֖ד בְּמוֹעָדָֽיו׃ ",
        "versenonikud": "הילילי שער זעקי עיר נמוג פלשת כלך כי מצפון עשן בא ואין בודד במועדיו "
    },
    {
        "bookchapter": "ישעיהו",
        "chapter": "יד",
        "versechapter": "לב",
        "bookseder": "ישעיהו",
        "seder": "ו",
        "verseseder": "לא",
        "versenikud": "וּמַֽה־ יַּעֲנֶ֖ה מַלְאֲכֵי־ ג֑וֹי כִּ֤י יְהוָה֙ יִסַּ֣ד צִיּ֔וֹן וּבָ֥הּ יֶחֱס֖וּ עֲנִיֵּ֥י עַמּֽוֹ׃ ",
        "versenonikud": "ומה יענה מלאכי גוי כי יהוה יסד ציון ובה יחסו עניי עמו "
    }
]