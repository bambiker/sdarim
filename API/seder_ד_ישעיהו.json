[
    {
        "bookchapter": "ישעיהו",
        "chapter": "ט",
        "versechapter": "ו",
        "bookseder": "ישעיהו",
        "seder": "ד",
        "verseseder": "א",
        "versenikud": "לם לְמַרְבֵּ֨ה הַמִּשְׂרָ֜ה וּלְשָׁל֣וֹם אֵֽין־ קֵ֗ץ עַל־ כִּסֵּ֤א דָוִד֙ וְעַל־ מַמְלַכְתּ֔וֹ לְהָכִ֤ין אֹתָהּ֙ וּֽלְסַעֲדָ֔הּ בְּמִשְׁפָּ֖ט וּבִצְדָקָ֑ה מֵעַתָּה֙ וְעַד־ עוֹלָ֔ם קִנְאַ֛ת יְהוָ֥ה צְבָא֖וֹת תַּעֲשֶׂה־ זֹּֽאת׃ ",
        "versenonikud": "לם למרבה המשרה ולשלום אין קץ על כסא דוד ועל ממלכתו להכין אתה ולסעדה במשפט ובצדקה מעתה ועד עולם קנאת יהוה צבאות תעשה זאת "
    },
    {
        "bookchapter": "ישעיהו",
        "chapter": "ט",
        "versechapter": "ז",
        "bookseder": "ישעיהו",
        "seder": "ד",
        "verseseder": "ב",
        "versenikud": "דָּבָ֛ר שָׁלַ֥ח אֲדֹנָ֖י בְּיַעֲקֹ֑ב וְנָפַ֖ל בְּיִשְׂרָאֵֽל׃ ",
        "versenonikud": "דבר שלח אדני ביעקב ונפל בישראל "
    },
    {
        "bookchapter": "ישעיהו",
        "chapter": "ט",
        "versechapter": "ח",
        "bookseder": "ישעיהו",
        "seder": "ד",
        "verseseder": "ג",
        "versenikud": "וְיָדְעוּ֙ הָעָ֣ם כֻּלּ֔וֹ אֶפְרַ֖יִם וְיוֹשֵׁ֣ב שֹׁמְר֑וֹן בְּגַאֲוָ֛ה וּבְגֹ֥דֶל לֵבָ֖ב לֵאמֹֽר׃ ",
        "versenonikud": "וידעו העם כלו אפרים ויושב שמרון בגאוה ובגדל לבב לאמר "
    },
    {
        "bookchapter": "ישעיהו",
        "chapter": "ט",
        "versechapter": "ט",
        "bookseder": "ישעיהו",
        "seder": "ד",
        "verseseder": "ד",
        "versenikud": "לְבֵנִ֥ים נָפָ֖לוּ וְגָזִ֣ית נִבְנֶ֑ה שִׁקְמִ֣ים גֻּדָּ֔עוּ וַאֲרָזִ֖ים נַחֲלִֽיף׃ ",
        "versenonikud": "לבנים נפלו וגזית נבנה שקמים גדעו וארזים נחליף "
    },
    {
        "bookchapter": "ישעיהו",
        "chapter": "ט",
        "versechapter": "י",
        "bookseder": "ישעיהו",
        "seder": "ד",
        "verseseder": "ה",
        "versenikud": "וַיְשַׂגֵּ֧ב יְהוָ֛ה אֶת־ צָרֵ֥י רְצִ֖ין עָלָ֑יו וְאֶת־ אֹיְבָ֖יו יְסַכְסֵֽךְ׃ ",
        "versenonikud": "וישגב יהוה את צרי רצין עליו ואת איביו יסכסך "
    },
    {
        "bookchapter": "ישעיהו",
        "chapter": "ט",
        "versechapter": "יא",
        "bookseder": "ישעיהו",
        "seder": "ד",
        "verseseder": "ו",
        "versenikud": "אֲרָ֣ם מִקֶּ֗דֶם וּפְלִשְׁתִּים֙ מֵֽאָח֔וֹר וַיֹּאכְל֥וּ אֶת־ יִשְׂרָאֵ֖ל בְּכָל־ פֶּ֑ה בְּכָל־ זֹאת֙ לֹא־ שָׁ֣ב אַפּ֔וֹ וְע֖וֹד יָד֥וֹ נְטוּיָֽה׃ ",
        "versenonikud": "ארם מקדם ופלשתים מאחור ויאכלו את ישראל בכל פה בכל זאת לא שב אפו ועוד ידו נטויה "
    },
    {
        "bookchapter": "ישעיהו",
        "chapter": "ט",
        "versechapter": "יב",
        "bookseder": "ישעיהו",
        "seder": "ד",
        "verseseder": "ז",
        "versenikud": "וְהָעָ֥ם לֹא־ שָׁ֖ב עַד־ הַמַּכֵּ֑הוּ וְאֶת־ יְהוָ֥ה צְבָא֖וֹת לֹ֥א דָרָֽשׁוּ׃ ",
        "versenonikud": "והעם לא שב עד המכהו ואת יהוה צבאות לא דרשו "
    },
    {
        "bookchapter": "ישעיהו",
        "chapter": "ט",
        "versechapter": "יג",
        "bookseder": "ישעיהו",
        "seder": "ד",
        "verseseder": "ח",
        "versenikud": "וַיַּכְרֵ֨ת יְהוָ֜ה מִיִּשְׂרָאֵ֗ל רֹ֧אשׁ וְזָנָ֛ב כִּפָּ֥ה וְאַגְמ֖וֹן י֥וֹם אֶחָֽד׃ ",
        "versenonikud": "ויכרת יהוה מישראל ראש וזנב כפה ואגמון יום אחד "
    },
    {
        "bookchapter": "ישעיהו",
        "chapter": "ט",
        "versechapter": "יד",
        "bookseder": "ישעיהו",
        "seder": "ד",
        "verseseder": "ט",
        "versenikud": "זָקֵ֥ן וּנְשׂוּא־ פָנִ֖ים ה֣וּא הָרֹ֑אשׁ וְנָבִ֥יא מֽוֹרֶה־ שֶּׁ֖קֶר ה֥וּא הַזָּנָֽב׃ ",
        "versenonikud": "זקן ונשוא פנים הוא הראש ונביא מורה שקר הוא הזנב "
    },
    {
        "bookchapter": "ישעיהו",
        "chapter": "ט",
        "versechapter": "טו",
        "bookseder": "ישעיהו",
        "seder": "ד",
        "verseseder": "י",
        "versenikud": "וַיִּֽהְי֛וּ מְאַשְּׁרֵ֥י הָֽעָם־ הַזֶּ֖ה מַתְעִ֑ים וּמְאֻשָּׁרָ֖יו מְבֻלָּעִֽים׃ ",
        "versenonikud": "ויהיו מאשרי העם הזה מתעים ומאשריו מבלעים "
    },
    {
        "bookchapter": "ישעיהו",
        "chapter": "ט",
        "versechapter": "טז",
        "bookseder": "ישעיהו",
        "seder": "ד",
        "verseseder": "יא",
        "versenikud": "עַל־ כֵּ֨ן עַל־ בַּחוּרָ֜יו לֹֽא־ יִשְׂמַ֣ח ׀ אֲדֹנָ֗י וְאֶת־ יְתֹמָ֤יו וְאֶת־ אַלְמְנֹתָיו֙ לֹ֣א יְרַחֵ֔ם כִּ֤י כֻלּוֹ֙ חָנֵ֣ף וּמֵרַ֔ע וְכָל־ פֶּ֖ה דֹּבֵ֣ר נְבָלָ֑ה בְּכָל־ זֹאת֙ לֹא־ שָׁ֣ב אַפּ֔וֹ וְע֖וֹד יָד֥וֹ נְטוּיָֽה׃ ",
        "versenonikud": "על כן על בחוריו לא ישמח  אדני ואת יתמיו ואת אלמנתיו לא ירחם כי כלו חנף ומרע וכל פה דבר נבלה בכל זאת לא שב אפו ועוד ידו נטויה "
    },
    {
        "bookchapter": "ישעיהו",
        "chapter": "ט",
        "versechapter": "יז",
        "bookseder": "ישעיהו",
        "seder": "ד",
        "verseseder": "יב",
        "versenikud": "כִּֽי־ בָעֲרָ֤ה כָאֵשׁ֙ רִשְׁעָ֔ה שָׁמִ֥יר וָשַׁ֖יִת תֹּאכֵ֑ל וַתִּצַּת֙ בְּסִֽבְכֵ֣י הַיַּ֔עַר וַיִּֽתְאַבְּכ֖וּ גֵּא֥וּת עָשָֽׁן׃ ",
        "versenonikud": "כי בערה כאש רשעה שמיר ושית תאכל ותצת בסבכי היער ויתאבכו גאות עשן "
    },
    {
        "bookchapter": "ישעיהו",
        "chapter": "ט",
        "versechapter": "יח",
        "bookseder": "ישעיהו",
        "seder": "ד",
        "verseseder": "יג",
        "versenikud": "בְּעֶבְרַ֛ת יְהוָ֥ה צְבָא֖וֹת נֶעְתַּ֣ם אָ֑רֶץ וַיְהִ֤י הָעָם֙ כְּמַאֲכֹ֣לֶת אֵ֔שׁ אִ֥ישׁ אֶל־ אָחִ֖יו לֹ֥א יַחְמֹֽלוּ׃ ",
        "versenonikud": "בעברת יהוה צבאות נעתם ארץ ויהי העם כמאכלת אש איש אל אחיו לא יחמלו "
    },
    {
        "bookchapter": "ישעיהו",
        "chapter": "ט",
        "versechapter": "יט",
        "bookseder": "ישעיהו",
        "seder": "ד",
        "verseseder": "יד",
        "versenikud": "וַיִּגְזֹ֤ר עַל־ יָמִין֙ וְרָעֵ֔ב וַיֹּ֥אכַל עַל־ שְׂמֹ֖אול וְלֹ֣א שָׂבֵ֑עוּ אִ֥ישׁ בְּשַׂר־ זְרֹע֖וֹ יֹאכֵֽלוּ׃ ",
        "versenonikud": "ויגזר על ימין ורעב ויאכל על שמאול ולא שבעו איש בשר זרעו יאכלו "
    },
    {
        "bookchapter": "ישעיהו",
        "chapter": "ט",
        "versechapter": "כ",
        "bookseder": "ישעיהו",
        "seder": "ד",
        "verseseder": "טו",
        "versenikud": "מְנַשֶּׁ֣ה אֶת־ אֶפְרַ֗יִם וְאֶפְרַ֙יִם֙ אֶת־ מְנַשֶּׁ֔ה יַחְדָּ֥ו הֵ֖מָּה עַל־ יְהוּדָ֑ה בְּכָל־ זֹאת֙ לֹא־ שָׁ֣ב אַפּ֔וֹ וְע֖וֹד יָד֥וֹ נְטוּיָֽה׃ ",
        "versenonikud": "מנשה את אפרים ואפרים את מנשה יחדו המה על יהודה בכל זאת לא שב אפו ועוד ידו נטויה "
    },
    {
        "bookchapter": "ישעיהו",
        "chapter": "י",
        "versechapter": "א",
        "bookseder": "ישעיהו",
        "seder": "ד",
        "verseseder": "טז",
        "versenikud": "ה֥וֹי הַחֹֽקְקִ֖ים חִקְקֵי־ אָ֑וֶן וּֽמְכַתְּבִ֥ים עָמָ֖ל כִּתֵּֽבוּ׃ ",
        "versenonikud": "הוי החקקים חקקי און ומכתבים עמל כתבו "
    },
    {
        "bookchapter": "ישעיהו",
        "chapter": "י",
        "versechapter": "ב",
        "bookseder": "ישעיהו",
        "seder": "ד",
        "verseseder": "יז",
        "versenikud": "לְהַטּ֤וֹת מִדִּין֙ דַּלִּ֔ים וְלִגְזֹ֕ל מִשְׁפַּ֖ט עֲנִיֵּ֣י עַמִּ֑י לִהְי֤וֹת אַלְמָנוֹת֙ שְׁלָלָ֔ם וְאֶת־ יְתוֹמִ֖ים יָבֹֽזּוּ׃ ",
        "versenonikud": "להטות מדין דלים ולגזל משפט עניי עמי להיות אלמנות שללם ואת יתומים יבזו "
    },
    {
        "bookchapter": "ישעיהו",
        "chapter": "י",
        "versechapter": "ג",
        "bookseder": "ישעיהו",
        "seder": "ד",
        "verseseder": "יח",
        "versenikud": "וּמַֽה־ תַּעֲשׂוּ֙ לְי֣וֹם פְּקֻדָּ֔ה וּלְשׁוֹאָ֖ה מִמֶּרְחָ֣ק תָּב֑וֹא עַל־ מִי֙ תָּנ֣וּסוּ לְעֶזְרָ֔ה וְאָ֥נָה תַעַזְב֖וּ כְּבוֹדְכֶֽם׃ ",
        "versenonikud": "ומה תעשו ליום פקדה ולשואה ממרחק תבוא על מי תנוסו לעזרה ואנה תעזבו כבודכם "
    },
    {
        "bookchapter": "ישעיהו",
        "chapter": "י",
        "versechapter": "ד",
        "bookseder": "ישעיהו",
        "seder": "ד",
        "verseseder": "יט",
        "versenikud": "בִּלְתִּ֤י כָרַע֙ תַּ֣חַת אַסִּ֔יר וְתַ֥חַת הֲרוּגִ֖ים יִפֹּ֑לוּ בְּכָל־ זֹאת֙ לֹא־ שָׁ֣ב אַפּ֔וֹ וְע֖וֹד יָד֥וֹ נְטוּיָֽה׃ ",
        "versenonikud": "בלתי כרע תחת אסיר ותחת הרוגים יפלו בכל זאת לא שב אפו ועוד ידו נטויה "
    },
    {
        "bookchapter": "ישעיהו",
        "chapter": "י",
        "versechapter": "ה",
        "bookseder": "ישעיהו",
        "seder": "ד",
        "verseseder": "כ",
        "versenikud": "ה֥וֹי אַשּׁ֖וּר שֵׁ֣בֶט אַפִּ֑י וּמַטֶּה־ ה֥וּא בְיָדָ֖ם זַעְמִֽי׃ ",
        "versenonikud": "הוי אשור שבט אפי ומטה הוא בידם זעמי "
    },
    {
        "bookchapter": "ישעיהו",
        "chapter": "י",
        "versechapter": "ו",
        "bookseder": "ישעיהו",
        "seder": "ד",
        "verseseder": "כא",
        "versenikud": "בְּג֤וֹי חָנֵף֙ אֲשַׁלְּחֶ֔נּוּ וְעַל־ עַ֥ם עֶבְרָתִ֖י אֲצַוֶּ֑נּוּ לִשְׁלֹ֤ל שָׁלָל֙ וְלָבֹ֣ז בַּ֔ז ולשימו וּלְשׂוּמ֥וֹ מִרְמָ֖ס כְּחֹ֥מֶר חוּצֽוֹת׃ ",
        "versenonikud": "בגוי חנף אשלחנו ועל עם עברתי אצונו לשלל שלל ולבז בז ולשימו ולשומו מרמס כחמר חוצות "
    },
    {
        "bookchapter": "ישעיהו",
        "chapter": "י",
        "versechapter": "ז",
        "bookseder": "ישעיהו",
        "seder": "ד",
        "verseseder": "כב",
        "versenikud": "וְהוּא֙ לֹא־ כֵ֣ן יְדַמֶּ֔ה וּלְבָב֖וֹ לֹא־ כֵ֣ן יַחְשֹׁ֑ב כִּ֚י לְהַשְׁמִ֣יד בִּלְבָב֔וֹ וּלְהַכְרִ֥ית גּוֹיִ֖ם לֹ֥א מְעָֽט׃ ",
        "versenonikud": "והוא לא כן ידמה ולבבו לא כן יחשב כי להשמיד בלבבו ולהכרית גוים לא מעט "
    },
    {
        "bookchapter": "ישעיהו",
        "chapter": "י",
        "versechapter": "ח",
        "bookseder": "ישעיהו",
        "seder": "ד",
        "verseseder": "כג",
        "versenikud": "כִּ֖י יֹאמַ֑ר הֲלֹ֥א שָׂרַ֛י יַחְדָּ֖ו מְלָכִֽים׃ ",
        "versenonikud": "כי יאמר הלא שרי יחדו מלכים "
    },
    {
        "bookchapter": "ישעיהו",
        "chapter": "י",
        "versechapter": "ט",
        "bookseder": "ישעיהו",
        "seder": "ד",
        "verseseder": "כד",
        "versenikud": "הֲלֹ֥א כְּכַרְכְּמִ֖ישׁ כַּלְנ֑וֹ אִם־ לֹ֤א כְאַרְפַּד֙ חֲמָ֔ת אִם־ לֹ֥א כְדַמֶּ֖שֶׂק שֹׁמְרֽוֹן׃ ",
        "versenonikud": "הלא ככרכמיש כלנו אם לא כארפד חמת אם לא כדמשק שמרון "
    },
    {
        "bookchapter": "ישעיהו",
        "chapter": "י",
        "versechapter": "י",
        "bookseder": "ישעיהו",
        "seder": "ד",
        "verseseder": "כה",
        "versenikud": "כַּאֲשֶׁר֙ מָצְאָ֣ה יָדִ֔י לְמַמְלְכֹ֖ת הָאֱלִ֑יל וּפְסִ֣ילֵיהֶ֔ם מִירֽוּשָׁלִַ֖ם וּמִשֹּׁמְרֽוֹן׃ ",
        "versenonikud": "כאשר מצאה ידי לממלכת האליל ופסיליהם מירושלם ומשמרון "
    },
    {
        "bookchapter": "ישעיהו",
        "chapter": "י",
        "versechapter": "יא",
        "bookseder": "ישעיהו",
        "seder": "ד",
        "verseseder": "כו",
        "versenikud": "הֲלֹ֗א כַּאֲשֶׁ֥ר עָשִׂ֛יתִי לְשֹׁמְר֖וֹן וְלֶאֱלִילֶ֑יהָ כֵּ֛ן אֶעֱשֶׂ֥ה לִירוּשָׁלִַ֖ם וְלַעֲצַבֶּֽיהָ׃ ",
        "versenonikud": "הלא כאשר עשיתי לשמרון ולאליליה כן אעשה לירושלם ולעצביה "
    },
    {
        "bookchapter": "ישעיהו",
        "chapter": "י",
        "versechapter": "יב",
        "bookseder": "ישעיהו",
        "seder": "ד",
        "verseseder": "כז",
        "versenikud": "וְהָיָ֗ה כִּֽי־ יְבַצַּ֤ע אֲדֹנָי֙ אֶת־ כָּל־ מַֽעֲשֵׂ֔הוּ בְּהַ֥ר צִיּ֖וֹן וּבִירוּשָׁלִָ֑ם אֶפְקֹ֗ד עַל־ פְּרִי־ גֹ֙דֶל֙ לְבַ֣ב מֶֽלֶךְ־ אַשּׁ֔וּר וְעַל־ תִּפְאֶ֖רֶת ר֥וּם עֵינָֽיו׃ ",
        "versenonikud": "והיה כי יבצע אדני את כל מעשהו בהר ציון ובירושלם אפקד על פרי גדל לבב מלך אשור ועל תפארת רום עיניו "
    },
    {
        "bookchapter": "ישעיהו",
        "chapter": "י",
        "versechapter": "יג",
        "bookseder": "ישעיהו",
        "seder": "ד",
        "verseseder": "כח",
        "versenikud": "כִּ֣י אָמַ֗ר בְּכֹ֤חַ יָדִי֙ עָשִׂ֔יתִי וּבְחָכְמָתִ֖י כִּ֣י נְבֻנ֑וֹתִי וְאָסִ֣יר ׀ גְּבוּלֹ֣ת עַמִּ֗ים ועתידתיהם וַעֲתוּדֽוֹתֵיהֶם֙ שׁוֹשֵׂ֔תִי וְאוֹרִ֥יד כַּאבִּ֖יר יוֹשְׁבִֽים׃ ",
        "versenonikud": "כי אמר בכח ידי עשיתי ובחכמתי כי נבנותי ואסיר  גבולת עמים ועתידתיהם ועתודותיהם שושתי ואוריד כאביר יושבים "
    },
    {
        "bookchapter": "ישעיהו",
        "chapter": "י",
        "versechapter": "יד",
        "bookseder": "ישעיהו",
        "seder": "ד",
        "verseseder": "כט",
        "versenikud": "וַתִּמְצָ֨א כַקֵּ֤ן ׀ יָדִי֙ לְחֵ֣יל הָֽעַמִּ֔ים וְכֶאֱסֹף֙ בֵּיצִ֣ים עֲזֻב֔וֹת כָּל־ הָאָ֖רֶץ אֲנִ֣י אָסָ֑פְתִּי וְלֹ֤א הָיָה֙ נֹדֵ֣ד כָּנָ֔ף וּפֹצֶ֥ה פֶ֖ה וּמְצַפְצֵֽף׃ ",
        "versenonikud": "ותמצא כקן  ידי לחיל העמים וכאסף ביצים עזבות כל הארץ אני אספתי ולא היה נדד כנף ופצה פה ומצפצף "
    },
    {
        "bookchapter": "ישעיהו",
        "chapter": "י",
        "versechapter": "טו",
        "bookseder": "ישעיהו",
        "seder": "ד",
        "verseseder": "ל",
        "versenikud": "הֲיִתְפָּאֵר֙ הַגַּרְזֶ֔ן עַ֖ל הַחֹצֵ֣ב בּ֑וֹ אִם־ יִתְגַּדֵּ֤ל הַמַּשּׂוֹר֙ עַל־ מְנִיפ֔וֹ כְּהָנִ֥יף שֵׁ֙בֶט֙ וְאֶת־ מְרִימָ֔יו כְּהָרִ֥ים מַטֶּ֖ה לֹא־ עֵֽץ׃ ",
        "versenonikud": "היתפאר הגרזן על החצב בו אם יתגדל המשור על מניפו כהניף שבט ואת מרימיו כהרים מטה לא עץ "
    },
    {
        "bookchapter": "ישעיהו",
        "chapter": "י",
        "versechapter": "טז",
        "bookseder": "ישעיהו",
        "seder": "ד",
        "verseseder": "לא",
        "versenikud": "לָ֠כֵן יְשַׁלַּ֨ח הָאָד֜וֹן יְהוָ֧ה צְבָא֛וֹת בְּמִשְׁמַנָּ֖יו רָז֑וֹן וְתַ֧חַת כְּבֹד֛וֹ יֵקַ֥ד יְקֹ֖ד כִּיק֥וֹד אֵֽשׁ׃ ",
        "versenonikud": "לכן ישלח האדון יהוה צבאות במשמניו רזון ותחת כבדו יקד יקד כיקוד אש "
    },
    {
        "bookchapter": "ישעיהו",
        "chapter": "י",
        "versechapter": "יז",
        "bookseder": "ישעיהו",
        "seder": "ד",
        "verseseder": "לב",
        "versenikud": "וְהָיָ֤ה אֽוֹר־ יִשְׂרָאֵל֙ לְאֵ֔שׁ וּקְדוֹשׁ֖וֹ לְלֶהָבָ֑ה וּבָעֲרָ֗ה וְאָֽכְלָ֛ה שִׁית֥וֹ וּשְׁמִיר֖וֹ בְּי֥וֹם אֶחָֽד׃ ",
        "versenonikud": "והיה אור ישראל לאש וקדושו ללהבה ובערה ואכלה שיתו ושמירו ביום אחד "
    },
    {
        "bookchapter": "ישעיהו",
        "chapter": "י",
        "versechapter": "יח",
        "bookseder": "ישעיהו",
        "seder": "ד",
        "verseseder": "לג",
        "versenikud": "וּכְב֤וֹד יַעְרוֹ֙ וְכַרְמִלּ֔וֹ מִנֶּ֥פֶשׁ וְעַד־ בָּשָׂ֖ר יְכַלֶּ֑ה וְהָיָ֖ה כִּמְסֹ֥ס נֹסֵֽס׃ ",
        "versenonikud": "וכבוד יערו וכרמלו מנפש ועד בשר יכלה והיה כמסס נסס "
    },
    {
        "bookchapter": "ישעיהו",
        "chapter": "י",
        "versechapter": "יט",
        "bookseder": "ישעיהו",
        "seder": "ד",
        "verseseder": "לד",
        "versenikud": "וּשְׁאָ֥ר עֵ֛ץ יַעְר֖וֹ מִסְפָּ֣ר יִֽהְי֑וּ וְנַ֖עַר יִכְתְּבֵֽם׃ ",
        "versenonikud": "ושאר עץ יערו מספר יהיו ונער יכתבם "
    },
    {
        "bookchapter": "ישעיהו",
        "chapter": "י",
        "versechapter": "כ",
        "bookseder": "ישעיהו",
        "seder": "ד",
        "verseseder": "לה",
        "versenikud": "וְהָיָ֣ה ׀ בַּיּ֣וֹם הַה֗וּא לֹֽא־ יוֹסִ֨יף ע֜וֹד שְׁאָ֤ר יִשְׂרָאֵל֙ וּפְלֵיטַ֣ת בֵּֽית־ יַעֲקֹ֔ב לְהִשָּׁעֵ֖ן עַל־ מַכֵּ֑הוּ וְנִשְׁעַ֗ן עַל־ יְהוָ֛ה קְד֥וֹשׁ יִשְׂרָאֵ֖ל בֶּאֱמֶֽת׃ ",
        "versenonikud": "והיה  ביום ההוא לא יוסיף עוד שאר ישראל ופליטת בית יעקב להשען על מכהו ונשען על יהוה קדוש ישראל באמת "
    },
    {
        "bookchapter": "ישעיהו",
        "chapter": "י",
        "versechapter": "כא",
        "bookseder": "ישעיהו",
        "seder": "ד",
        "verseseder": "לו",
        "versenikud": "שְׁאָ֥ר יָשׁ֖וּב שְׁאָ֣ר יַעֲקֹ֑ב אֶל־ אֵ֖ל גִּבּֽוֹר׃ ",
        "versenonikud": "שאר ישוב שאר יעקב אל אל גבור "
    },
    {
        "bookchapter": "ישעיהו",
        "chapter": "י",
        "versechapter": "כב",
        "bookseder": "ישעיהו",
        "seder": "ד",
        "verseseder": "לז",
        "versenikud": "כִּ֣י אִם־ יִהְיֶ֞ה עַמְּךָ֤ יִשְׂרָאֵל֙ כְּח֣וֹל הַיָּ֔ם שְׁאָ֖ר יָשׁ֣וּב בּ֑וֹ כִּלָּי֥וֹן חָר֖וּץ שׁוֹטֵ֥ף צְדָקָֽה׃ ",
        "versenonikud": "כי אם יהיה עמך ישראל כחול הים שאר ישוב בו כליון חרוץ שוטף צדקה "
    },
    {
        "bookchapter": "ישעיהו",
        "chapter": "י",
        "versechapter": "כג",
        "bookseder": "ישעיהו",
        "seder": "ד",
        "verseseder": "לח",
        "versenikud": "כִּ֥י כָלָ֖ה וְנֶחֱרָצָ֑ה אֲדֹנָ֤י יְהוִה֙ צְבָא֔וֹת עֹשֶׂ֖ה בְּקֶ֥רֶב כָּל־ הָאָֽרֶץ׃ ",
        "versenonikud": "כי כלה ונחרצה אדני יהוה צבאות עשה בקרב כל הארץ "
    },
    {
        "bookchapter": "ישעיהו",
        "chapter": "י",
        "versechapter": "כד",
        "bookseder": "ישעיהו",
        "seder": "ד",
        "verseseder": "לט",
        "versenikud": "לָכֵ֗ן כֹּֽה־ אָמַ֞ר אֲדֹנָ֤י יְהוִה֙ צְבָא֔וֹת אַל־ תִּירָ֥א עַמִּ֛י יֹשֵׁ֥ב צִיּ֖וֹן מֵֽאַשּׁ֑וּר בַּשֵּׁ֣בֶט יַכֶּ֔כָּה וּמַטֵּ֥הוּ יִשָּֽׂא־ עָלֶ֖יךָ בְּדֶ֥רֶךְ מִצְרָֽיִם׃ ",
        "versenonikud": "לכן כה אמר אדני יהוה צבאות אל תירא עמי ישב ציון מאשור בשבט יככה ומטהו ישא עליך בדרך מצרים "
    },
    {
        "bookchapter": "ישעיהו",
        "chapter": "י",
        "versechapter": "כה",
        "bookseder": "ישעיהו",
        "seder": "ד",
        "verseseder": "מ",
        "versenikud": "כִּי־ ע֖וֹד מְעַ֣ט מִזְעָ֑ר וְכָ֣לָה זַ֔עַם וְאַפִּ֖י עַל־ תַּבְלִיתָֽם׃ ",
        "versenonikud": "כי עוד מעט מזער וכלה זעם ואפי על תבליתם "
    },
    {
        "bookchapter": "ישעיהו",
        "chapter": "י",
        "versechapter": "כו",
        "bookseder": "ישעיהו",
        "seder": "ד",
        "verseseder": "מא",
        "versenikud": "וְעוֹרֵ֨ר עָלָ֜יו יְהוָ֤ה צְבָאוֹת֙ שׁ֔וֹט כְּמַכַּ֥ת מִדְיָ֖ן בְּצ֣וּר עוֹרֵ֑ב וּמַטֵּ֙הוּ֙ עַל־ הַיָּ֔ם וּנְשָׂא֖וֹ בְּדֶ֥רֶךְ מִצְרָֽיִם׃ ",
        "versenonikud": "ועורר עליו יהוה צבאות שוט כמכת מדין בצור עורב ומטהו על הים ונשאו בדרך מצרים "
    },
    {
        "bookchapter": "ישעיהו",
        "chapter": "י",
        "versechapter": "כז",
        "bookseder": "ישעיהו",
        "seder": "ד",
        "verseseder": "מב",
        "versenikud": "וְהָיָ֣ה ׀ בַּיּ֣וֹם הַה֗וּא יָס֤וּר סֻבֳּלוֹ֙ מֵעַ֣ל שִׁכְמֶ֔ךָ וְעֻלּ֖וֹ מֵעַ֣ל צַוָּארֶ֑ךָ וְחֻבַּ֥ל עֹ֖ל מִפְּנֵי־ שָֽׁמֶן׃ ",
        "versenonikud": "והיה  ביום ההוא יסור סבלו מעל שכמך ועלו מעל צוארך וחבל על מפני שמן "
    },
    {
        "bookchapter": "ישעיהו",
        "chapter": "י",
        "versechapter": "כח",
        "bookseder": "ישעיהו",
        "seder": "ד",
        "verseseder": "מג",
        "versenikud": "בָּ֥א עַל־ עַיַּ֖ת עָבַ֣ר בְּמִגְר֑וֹן לְמִכְמָ֖שׂ יַפְקִ֥יד כֵּלָֽיו׃ ",
        "versenonikud": "בא על עית עבר במגרון למכמש יפקיד כליו "
    },
    {
        "bookchapter": "ישעיהו",
        "chapter": "י",
        "versechapter": "כט",
        "bookseder": "ישעיהו",
        "seder": "ד",
        "verseseder": "מד",
        "versenikud": "עָֽבְרוּ֙ מַעְבָּרָ֔ה גֶּ֖בַע מָל֣וֹן לָ֑נוּ חָֽרְדָה֙ הָֽרָמָ֔ה גִּבְעַ֥ת שָׁא֖וּל נָֽסָה׃ ",
        "versenonikud": "עברו מעברה גבע מלון לנו חרדה הרמה גבעת שאול נסה "
    },
    {
        "bookchapter": "ישעיהו",
        "chapter": "י",
        "versechapter": "ל",
        "bookseder": "ישעיהו",
        "seder": "ד",
        "verseseder": "מה",
        "versenikud": "צַהֲלִ֥י קוֹלֵ֖ךְ בַּת־ גַּלִּ֑ים הַקְשִׁ֥יבִי לַ֖יְשָׁה עֲנִיָּ֥ה עֲנָתֽוֹת׃ ",
        "versenonikud": "צהלי קולך בת גלים הקשיבי לישה עניה ענתות "
    },
    {
        "bookchapter": "ישעיהו",
        "chapter": "י",
        "versechapter": "לא",
        "bookseder": "ישעיהו",
        "seder": "ד",
        "verseseder": "מו",
        "versenikud": "נָדְדָ֖ה מַדְמֵנָ֑ה יֹשְׁבֵ֥י הַגֵּבִ֖ים הֵעִֽיזוּ׃ ",
        "versenonikud": "נדדה מדמנה ישבי הגבים העיזו "
    },
    {
        "bookchapter": "ישעיהו",
        "chapter": "י",
        "versechapter": "לב",
        "bookseder": "ישעיהו",
        "seder": "ד",
        "verseseder": "מז",
        "versenikud": "ע֥וֹד הַיּ֖וֹם בְּנֹ֣ב לַֽעֲמֹ֑ד יְנֹפֵ֤ף יָדוֹ֙ הַ֣ר בית־ בַּת־ צִיּ֔וֹן גִּבְעַ֖ת יְרוּשָׁלִָֽם׃ ",
        "versenonikud": "עוד היום בנב לעמד ינפף ידו הר בית בת ציון גבעת ירושלם "
    },
    {
        "bookchapter": "ישעיהו",
        "chapter": "י",
        "versechapter": "לג",
        "bookseder": "ישעיהו",
        "seder": "ד",
        "verseseder": "מח",
        "versenikud": "הִנֵּ֤ה הָאָדוֹן֙ יְהוָ֣ה צְבָא֔וֹת מְסָעֵ֥ף פֻּארָ֖ה בְּמַעֲרָצָ֑ה וְרָמֵ֤י הַקּוֹמָה֙ גְּדוּעִ֔ים וְהַגְּבֹהִ֖ים יִשְׁפָּֽלוּ׃ ",
        "versenonikud": "הנה האדון יהוה צבאות מסעף פארה במערצה ורמי הקומה גדועים והגבהים ישפלו "
    },
    {
        "bookchapter": "ישעיהו",
        "chapter": "י",
        "versechapter": "לד",
        "bookseder": "ישעיהו",
        "seder": "ד",
        "verseseder": "מט",
        "versenikud": "וְנִקַּ֛ף סִֽבְכֵ֥י הַיַּ֖עַר בַּבַּרְזֶ֑ל וְהַלְּבָנ֖וֹן בְּאַדִּ֥יר יִפּֽוֹל׃ ",
        "versenonikud": "ונקף סבכי היער בברזל והלבנון באדיר יפול "
    },
    {
        "bookchapter": "ישעיהו",
        "chapter": "יא",
        "versechapter": "א",
        "bookseder": "ישעיהו",
        "seder": "ד",
        "verseseder": "נ",
        "versenikud": "וְיָצָ֥א חֹ֖טֶר מִגֵּ֣זַע יִשָׁ֑י וְנֵ֖צֶר מִשָּׁרָשָׁ֥יו יִפְרֶֽה׃ ",
        "versenonikud": "ויצא חטר מגזע ישי ונצר משרשיו יפרה "
    }
]