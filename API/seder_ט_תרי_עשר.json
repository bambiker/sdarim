[
    {
        "bookchapter": "עובדיה",
        "chapter": "א",
        "versechapter": "כא",
        "bookseder": "תרי עשר",
        "seder": "ט",
        "verseseder": "א",
        "versenikud": "וְעָל֤וּ מֽוֹשִׁעִים֙ בְּהַ֣ר צִיּ֔וֹן לִשְׁפֹּ֖ט אֶת־ הַ֣ר עֵשָׂ֑ו וְהָיְתָ֥ה לַֽיהוָ֖ה הַמְּלוּכָֽה׃ ",
        "versenonikud": "ועלו מושעים בהר ציון לשפט את הר עשו והיתה ליהוה המלוכה "
    },
    {
        "bookchapter": "יונה",
        "chapter": "א",
        "versechapter": "א",
        "bookseder": "תרי עשר",
        "seder": "ט",
        "verseseder": "ב",
        "versenikud": "וַֽיְהִי֙ דְּבַר־ יְהוָ֔ה אֶל־ יוֹנָ֥ה בֶן־ אֲמִתַּ֖י לֵאמֹֽר׃ ",
        "versenonikud": "ויהי דבר יהוה אל יונה בן אמתי לאמר "
    },
    {
        "bookchapter": "יונה",
        "chapter": "א",
        "versechapter": "ב",
        "bookseder": "תרי עשר",
        "seder": "ט",
        "verseseder": "ג",
        "versenikud": "ק֠וּם לֵ֧ךְ אֶל־ נִֽינְוֵ֛ה הָעִ֥יר הַגְּדוֹלָ֖ה וּקְרָ֣א עָלֶ֑יהָ כִּֽי־ עָלְתָ֥ה רָעָתָ֖ם לְפָנָֽי׃ ",
        "versenonikud": "קום לך אל נינוה העיר הגדולה וקרא עליה כי עלתה רעתם לפני "
    },
    {
        "bookchapter": "יונה",
        "chapter": "א",
        "versechapter": "ג",
        "bookseder": "תרי עשר",
        "seder": "ט",
        "verseseder": "ד",
        "versenikud": "וַיָּ֤קָם יוֹנָה֙ לִבְרֹ֣חַ תַּרְשִׁ֔ישָׁה מִלִּפְנֵ֖י יְהוָ֑ה וַיֵּ֨רֶד יָפ֜וֹ וַיִּמְצָ֥א אָנִיָּ֣ה ׀ בָּאָ֣ה תַרְשִׁ֗ישׁ וַיִּתֵּ֨ן שְׂכָרָ֜הּ וַיֵּ֤רֶד בָּהּ֙ לָב֤וֹא עִמָּהֶם֙ תַּרְשִׁ֔ישָׁה מִלִּפְנֵ֖י יְהוָֽה׃ ",
        "versenonikud": "ויקם יונה לברח תרשישה מלפני יהוה וירד יפו וימצא אניה  באה תרשיש ויתן שכרה וירד בה לבוא עמהם תרשישה מלפני יהוה "
    },
    {
        "bookchapter": "יונה",
        "chapter": "א",
        "versechapter": "ד",
        "bookseder": "תרי עשר",
        "seder": "ט",
        "verseseder": "ה",
        "versenikud": "וַֽיהוָ֗ה הֵטִ֤יל רֽוּחַ־ גְּדוֹלָה֙ אֶל־ הַיָּ֔ם וַיְהִ֥י סַֽעַר־ גָּד֖וֹל בַּיָּ֑ם וְהָ֣אֳנִיָּ֔ה חִשְּׁבָ֖ה לְהִשָּׁבֵֽר׃ ",
        "versenonikud": "ויהוה הטיל רוח גדולה אל הים ויהי סער גדול בים והאניה חשבה להשבר "
    },
    {
        "bookchapter": "יונה",
        "chapter": "א",
        "versechapter": "ה",
        "bookseder": "תרי עשר",
        "seder": "ט",
        "verseseder": "ו",
        "versenikud": "וַיִּֽירְא֣וּ הַמַּלָּחִ֗ים וַֽיִּזְעֲקוּ֮ אִ֣ישׁ אֶל־ אֱלֹהָיו֒ וַיָּטִ֨לוּ אֶת־ הַכֵּלִ֜ים אֲשֶׁ֤ר בָּֽאֳנִיָּה֙ אֶל־ הַיָּ֔ם לְהָקֵ֖ל מֵֽעֲלֵיהֶ֑ם וְיוֹנָ֗ה יָרַד֙ אֶל־ יַרְכְּתֵ֣י הַסְּפִינָ֔ה וַיִּשְׁכַּ֖ב וַיֵּרָדַֽם׃ ",
        "versenonikud": "וייראו המלחים ויזעקו איש אל אלהיו ויטלו את הכלים אשר באניה אל הים להקל מעליהם ויונה ירד אל ירכתי הספינה וישכב וירדם "
    },
    {
        "bookchapter": "יונה",
        "chapter": "א",
        "versechapter": "ו",
        "bookseder": "תרי עשר",
        "seder": "ט",
        "verseseder": "ז",
        "versenikud": "וַיִּקְרַ֤ב אֵלָיו֙ רַ֣ב הַחֹבֵ֔ל וַיֹּ֥אמֶר ל֖וֹ מַה־ לְּךָ֣ נִרְדָּ֑ם ק֚וּם קְרָ֣א אֶל־ אֱלֹהֶ֔יךָ אוּלַ֞י יִתְעַשֵּׁ֧ת הָאֱלֹהִ֛ים לָ֖נוּ וְלֹ֥א נֹאבֵֽד׃ ",
        "versenonikud": "ויקרב אליו רב החבל ויאמר לו מה לך נרדם קום קרא אל אלהיך אולי יתעשת האלהים לנו ולא נאבד "
    },
    {
        "bookchapter": "יונה",
        "chapter": "א",
        "versechapter": "ז",
        "bookseder": "תרי עשר",
        "seder": "ט",
        "verseseder": "ח",
        "versenikud": "וַיֹּאמְר֞וּ אִ֣ישׁ אֶל־ רֵעֵ֗הוּ לְכוּ֙ וְנַפִּ֣ילָה גֽוֹרָל֔וֹת וְנֵ֣דְעָ֔ה בְּשֶׁלְּמִ֛י הָרָעָ֥ה הַזֹּ֖את לָ֑נוּ וַיַּפִּ֙לוּ֙ גּֽוֹרָל֔וֹת וַיִּפֹּ֥ל הַגּוֹרָ֖ל עַל־ יוֹנָֽה׃ ",
        "versenonikud": "ויאמרו איש אל רעהו לכו ונפילה גורלות ונדעה בשלמי הרעה הזאת לנו ויפלו גורלות ויפל הגורל על יונה "
    },
    {
        "bookchapter": "יונה",
        "chapter": "א",
        "versechapter": "ח",
        "bookseder": "תרי עשר",
        "seder": "ט",
        "verseseder": "ט",
        "versenikud": "וַיֹּאמְר֣וּ אֵלָ֔יו הַגִּידָה־ נָּ֣א לָ֔נוּ בַּאֲשֶׁ֛ר לְמִי־ הָרָעָ֥ה הַזֹּ֖את לָ֑נוּ מַה־ מְּלַאכְתְּךָ֙ וּמֵאַ֣יִן תָּב֔וֹא מָ֣ה אַרְצֶ֔ךָ וְאֵֽי־ מִזֶּ֥ה עַ֖ם אָֽתָּה׃ ",
        "versenonikud": "ויאמרו אליו הגידה נא לנו באשר למי הרעה הזאת לנו מה מלאכתך ומאין תבוא מה ארצך ואי מזה עם אתה "
    },
    {
        "bookchapter": "יונה",
        "chapter": "א",
        "versechapter": "ט",
        "bookseder": "תרי עשר",
        "seder": "ט",
        "verseseder": "י",
        "versenikud": "וַיֹּ֥אמֶר אֲלֵיהֶ֖ם עִבְרִ֣י אָנֹ֑כִי וְאֶת־ יְהוָ֞ה אֱלֹהֵ֤י הַשָּׁמַ֙יִם֙ אֲנִ֣י יָרֵ֔א אֲשֶׁר־ עָשָׂ֥ה אֶת־ הַיָּ֖ם וְאֶת־ הַיַּבָּשָֽׁה׃ ",
        "versenonikud": "ויאמר אליהם עברי אנכי ואת יהוה אלהי השמים אני ירא אשר עשה את הים ואת היבשה "
    },
    {
        "bookchapter": "יונה",
        "chapter": "א",
        "versechapter": "י",
        "bookseder": "תרי עשר",
        "seder": "ט",
        "verseseder": "יא",
        "versenikud": "וַיִּֽירְא֤וּ הָֽאֲנָשִׁים֙ יִרְאָ֣ה גְדוֹלָ֔ה וַיֹּאמְר֥וּ אֵלָ֖יו מַה־ זֹּ֣את עָשִׂ֑יתָ כִּֽי־ יָדְע֣וּ הָאֲנָשִׁ֗ים כִּֽי־ מִלִּפְנֵ֤י יְהוָה֙ ה֣וּא בֹרֵ֔חַ כִּ֥י הִגִּ֖יד לָהֶֽם׃ ",
        "versenonikud": "וייראו האנשים יראה גדולה ויאמרו אליו מה זאת עשית כי ידעו האנשים כי מלפני יהוה הוא ברח כי הגיד להם "
    },
    {
        "bookchapter": "יונה",
        "chapter": "א",
        "versechapter": "יא",
        "bookseder": "תרי עשר",
        "seder": "ט",
        "verseseder": "יב",
        "versenikud": "וַיֹּאמְר֤וּ אֵלָיו֙ מַה־ נַּ֣עֲשֶׂה לָּ֔ךְ וְיִשְׁתֹּ֥ק הַיָּ֖ם מֵֽעָלֵ֑ינוּ כִּ֥י הַיָּ֖ם הוֹלֵ֥ךְ וְסֹעֵֽר׃ ",
        "versenonikud": "ויאמרו אליו מה נעשה לך וישתק הים מעלינו כי הים הולך וסער "
    },
    {
        "bookchapter": "יונה",
        "chapter": "א",
        "versechapter": "יב",
        "bookseder": "תרי עשר",
        "seder": "ט",
        "verseseder": "יג",
        "versenikud": "וַיֹּ֣אמֶר אֲלֵיהֶ֗ם שָׂא֙וּנִי֙ וַהֲטִילֻ֣נִי אֶל־ הַיָּ֔ם וְיִשְׁתֹּ֥ק הַיָּ֖ם מֵֽעֲלֵיכֶ֑ם כִּ֚י יוֹדֵ֣עַ אָ֔נִי כִּ֣י בְשֶׁלִּ֔י הַסַּ֧עַר הַגָּד֛וֹל הַזֶּ֖ה עֲלֵיכֶֽם׃ ",
        "versenonikud": "ויאמר אליהם שאוני והטילני אל הים וישתק הים מעליכם כי יודע אני כי בשלי הסער הגדול הזה עליכם "
    },
    {
        "bookchapter": "יונה",
        "chapter": "א",
        "versechapter": "יג",
        "bookseder": "תרי עשר",
        "seder": "ט",
        "verseseder": "יד",
        "versenikud": "וַיַּחְתְּר֣וּ הָאֲנָשִׁ֗ים לְהָשִׁ֛יב אֶל־ הַיַּבָּשָׁ֖ה וְלֹ֣א יָכֹ֑לוּ כִּ֣י הַיָּ֔ם הוֹלֵ֥ךְ וְסֹעֵ֖ר עֲלֵיהֶֽם׃ ",
        "versenonikud": "ויחתרו האנשים להשיב אל היבשה ולא יכלו כי הים הולך וסער עליהם "
    },
    {
        "bookchapter": "יונה",
        "chapter": "א",
        "versechapter": "יד",
        "bookseder": "תרי עשר",
        "seder": "ט",
        "verseseder": "טו",
        "versenikud": "וַיִּקְרְא֨וּ אֶל־ יְהוָ֜ה וַיֹּאמְר֗וּ אָנָּ֤ה יְהוָה֙ אַל־ נָ֣א נֹאבְדָ֗ה בְּנֶ֙פֶשׁ֙ הָאִ֣ישׁ הַזֶּ֔ה וְאַל־ תִּתֵּ֥ן עָלֵ֖ינוּ דָּ֣ם נָקִ֑יא כִּֽי־ אַתָּ֣ה יְהוָ֔ה כַּאֲשֶׁ֥ר חָפַ֖צְתָּ עָשִֽׂיתָ׃ ",
        "versenonikud": "ויקראו אל יהוה ויאמרו אנה יהוה אל נא נאבדה בנפש האיש הזה ואל תתן עלינו דם נקיא כי אתה יהוה כאשר חפצת עשית "
    },
    {
        "bookchapter": "יונה",
        "chapter": "א",
        "versechapter": "טו",
        "bookseder": "תרי עשר",
        "seder": "ט",
        "verseseder": "טז",
        "versenikud": "וַיִּשְׂאוּ֙ אֶת־ יוֹנָ֔ה וַיְטִלֻ֖הוּ אֶל־ הַיָּ֑ם וַיַּעֲמֹ֥ד הַיָּ֖ם מִזַּעְפּֽוֹ׃ ",
        "versenonikud": "וישאו את יונה ויטלהו אל הים ויעמד הים מזעפו "
    },
    {
        "bookchapter": "יונה",
        "chapter": "א",
        "versechapter": "טז",
        "bookseder": "תרי עשר",
        "seder": "ט",
        "verseseder": "יז",
        "versenikud": "וַיִּֽירְא֧וּ הָאֲנָשִׁ֛ים יִרְאָ֥ה גְדוֹלָ֖ה אֶת־ יְהוָ֑ה וַיִּֽזְבְּחוּ־ זֶ֙בַח֙ לַֽיהוָ֔ה וַֽיִּדְּר֖וּ נְדָרִֽים׃ ",
        "versenonikud": "וייראו האנשים יראה גדולה את יהוה ויזבחו זבח ליהוה וידרו נדרים "
    },
    {
        "bookchapter": "יונה",
        "chapter": "ב",
        "versechapter": "א",
        "bookseder": "תרי עשר",
        "seder": "ט",
        "verseseder": "יח",
        "versenikud": "וַיְמַ֤ן יְהוָה֙ דָּ֣ג גָּד֔וֹל לִבְלֹ֖עַ אֶת־ יוֹנָ֑ה וַיְהִ֤י יוֹנָה֙ בִּמְעֵ֣י הַדָּ֔ג שְׁלֹשָׁ֥ה יָמִ֖ים וּשְׁלֹשָׁ֥ה לֵילֽוֹת׃ ",
        "versenonikud": "וימן יהוה דג גדול לבלע את יונה ויהי יונה במעי הדג שלשה ימים ושלשה לילות "
    },
    {
        "bookchapter": "יונה",
        "chapter": "ב",
        "versechapter": "ב",
        "bookseder": "תרי עשר",
        "seder": "ט",
        "verseseder": "יט",
        "versenikud": "וַיִּתְפַּלֵּ֣ל יוֹנָ֔ה אֶל־ יְהוָ֖ה אֱלֹהָ֑יו מִמְּעֵ֖י הַדָּגָֽה׃ ",
        "versenonikud": "ויתפלל יונה אל יהוה אלהיו ממעי הדגה "
    },
    {
        "bookchapter": "יונה",
        "chapter": "ב",
        "versechapter": "ג",
        "bookseder": "תרי עשר",
        "seder": "ט",
        "verseseder": "כ",
        "versenikud": "וַיֹּ֗אמֶר קָ֠רָאתִי מִצָּ֥רָה לִ֛י אֶל־ יְהוָ֖ה וַֽיַּעֲנֵ֑נִי מִבֶּ֧טֶן שְׁא֛וֹל שִׁוַּ֖עְתִּי שָׁמַ֥עְתָּ קוֹלִֽי׃ ",
        "versenonikud": "ויאמר קראתי מצרה לי אל יהוה ויענני מבטן שאול שועתי שמעת קולי "
    },
    {
        "bookchapter": "יונה",
        "chapter": "ב",
        "versechapter": "ד",
        "bookseder": "תרי עשר",
        "seder": "ט",
        "verseseder": "כא",
        "versenikud": "וַתַּשְׁלִיכֵ֤נִי מְצוּלָה֙ בִּלְבַ֣ב יַמִּ֔ים וְנָהָ֖ר יְסֹבְבֵ֑נִי כָּל־ מִשְׁבָּרֶ֥יךָ וְגַלֶּ֖יךָ עָלַ֥י עָבָֽרוּ׃ ",
        "versenonikud": "ותשליכני מצולה בלבב ימים ונהר יסבבני כל משבריך וגליך עלי עברו "
    },
    {
        "bookchapter": "יונה",
        "chapter": "ב",
        "versechapter": "ה",
        "bookseder": "תרי עשר",
        "seder": "ט",
        "verseseder": "כב",
        "versenikud": "וַאֲנִ֣י אָמַ֔רְתִּי נִגְרַ֖שְׁתִּי מִנֶּ֣גֶד עֵינֶ֑יךָ אַ֚ךְ אוֹסִ֣יף לְהַבִּ֔יט אֶל־ הֵיכַ֖ל קָדְשֶֽׁךָ׃ ",
        "versenonikud": "ואני אמרתי נגרשתי מנגד עיניך אך אוסיף להביט אל היכל קדשך "
    },
    {
        "bookchapter": "יונה",
        "chapter": "ב",
        "versechapter": "ו",
        "bookseder": "תרי עשר",
        "seder": "ט",
        "verseseder": "כג",
        "versenikud": "אֲפָפ֤וּנִי מַ֙יִם֙ עַד־ נֶ֔פֶשׁ תְּה֖וֹם יְסֹבְבֵ֑נִי ס֖וּף חָב֥וּשׁ לְרֹאשִֽׁי׃ ",
        "versenonikud": "אפפוני מים עד נפש תהום יסבבני סוף חבוש לראשי "
    },
    {
        "bookchapter": "יונה",
        "chapter": "ב",
        "versechapter": "ז",
        "bookseder": "תרי עשר",
        "seder": "ט",
        "verseseder": "כד",
        "versenikud": "לְקִצְבֵ֤י הָרִים֙ יָרַ֔דְתִּי הָאָ֛רֶץ בְּרִחֶ֥יהָ בַעֲדִ֖י לְעוֹלָ֑ם וַתַּ֧עַל מִשַּׁ֛חַת חַיַּ֖י יְהוָ֥ה אֱלֹהָֽי׃ ",
        "versenonikud": "לקצבי הרים ירדתי הארץ ברחיה בעדי לעולם ותעל משחת חיי יהוה אלהי "
    },
    {
        "bookchapter": "יונה",
        "chapter": "ב",
        "versechapter": "ח",
        "bookseder": "תרי עשר",
        "seder": "ט",
        "verseseder": "כה",
        "versenikud": "בְּהִתְעַטֵּ֤ף עָלַי֙ נַפְשִׁ֔י אֶת־ יְהוָ֖ה זָכָ֑רְתִּי וַתָּב֤וֹא אֵלֶ֙יךָ֙ תְּפִלָּתִ֔י אֶל־ הֵיכַ֖ל קָדְשֶֽׁךָ׃ ",
        "versenonikud": "בהתעטף עלי נפשי את יהוה זכרתי ותבוא אליך תפלתי אל היכל קדשך "
    },
    {
        "bookchapter": "יונה",
        "chapter": "ב",
        "versechapter": "ט",
        "bookseder": "תרי עשר",
        "seder": "ט",
        "verseseder": "כו",
        "versenikud": "מְשַׁמְּרִ֖ים הַבְלֵי־ שָׁ֑וְא חַסְדָּ֖ם יַעֲזֹֽבוּ׃ ",
        "versenonikud": "משמרים הבלי שוא חסדם יעזבו "
    },
    {
        "bookchapter": "יונה",
        "chapter": "ב",
        "versechapter": "י",
        "bookseder": "תרי עשר",
        "seder": "ט",
        "verseseder": "כז",
        "versenikud": "וַאֲנִ֗י בְּק֤וֹל תּוֹדָה֙ אֶזְבְּחָה־ לָּ֔ךְ אֲשֶׁ֥ר נָדַ֖רְתִּי אֲשַׁלֵּ֑מָה יְשׁוּעָ֖תָה לַיהוָֽה׃ ",
        "versenonikud": "ואני בקול תודה אזבחה לך אשר נדרתי אשלמה ישועתה ליהוה "
    },
    {
        "bookchapter": "יונה",
        "chapter": "ב",
        "versechapter": "יא",
        "bookseder": "תרי עשר",
        "seder": "ט",
        "verseseder": "כח",
        "versenikud": "וַיֹּ֥אמֶר יְהוָ֖ה לַדָּ֑ג וַיָּקֵ֥א אֶת־ יוֹנָ֖ה אֶל־ הַיַּבָּשָֽׁה׃ ",
        "versenonikud": "ויאמר יהוה לדג ויקא את יונה אל היבשה "
    },
    {
        "bookchapter": "יונה",
        "chapter": "ג",
        "versechapter": "א",
        "bookseder": "תרי עשר",
        "seder": "ט",
        "verseseder": "כט",
        "versenikud": "וַיְהִ֧י דְבַר־ יְהוָ֛ה אֶל־ יוֹנָ֖ה שֵׁנִ֥ית לֵאמֹֽר׃ ",
        "versenonikud": "ויהי דבר יהוה אל יונה שנית לאמר "
    },
    {
        "bookchapter": "יונה",
        "chapter": "ג",
        "versechapter": "ב",
        "bookseder": "תרי עשר",
        "seder": "ט",
        "verseseder": "ל",
        "versenikud": "ק֛וּם לֵ֥ךְ אֶל־ נִֽינְוֵ֖ה הָעִ֣יר הַגְּדוֹלָ֑ה וִּקְרָ֤א אֵלֶ֙יהָ֙ אֶת־ הַקְּרִיאָ֔ה אֲשֶׁ֥ר אָנֹכִ֖י דֹּבֵ֥ר אֵלֶֽיךָ׃ ",
        "versenonikud": "קום לך אל נינוה העיר הגדולה וקרא אליה את הקריאה אשר אנכי דבר אליך "
    },
    {
        "bookchapter": "יונה",
        "chapter": "ג",
        "versechapter": "ג",
        "bookseder": "תרי עשר",
        "seder": "ט",
        "verseseder": "לא",
        "versenikud": "וַיָּ֣קָם יוֹנָ֗ה וַיֵּ֛לֶךְ אֶל־ נִֽינְוֶ֖ה כִּדְבַ֣ר יְהוָ֑ה וְנִֽינְוֵ֗ה הָיְתָ֤ה עִיר־ גְּדוֹלָה֙ לֵֽאלֹהִ֔ים מַהֲלַ֖ךְ שְׁלֹ֥שֶׁת יָמִֽים׃ ",
        "versenonikud": "ויקם יונה וילך אל נינוה כדבר יהוה ונינוה היתה עיר גדולה לאלהים מהלך שלשת ימים "
    },
    {
        "bookchapter": "יונה",
        "chapter": "ג",
        "versechapter": "ד",
        "bookseder": "תרי עשר",
        "seder": "ט",
        "verseseder": "לב",
        "versenikud": "וַיָּ֤חֶל יוֹנָה֙ לָב֣וֹא בָעִ֔יר מַהֲלַ֖ךְ י֣וֹם אֶחָ֑ד וַיִּקְרָא֙ וַיֹּאמַ֔ר ע֚וֹד אַרְבָּעִ֣ים י֔וֹם וְנִֽינְוֵ֖ה נֶהְפָּֽכֶת׃ ",
        "versenonikud": "ויחל יונה לבוא בעיר מהלך יום אחד ויקרא ויאמר עוד ארבעים יום ונינוה נהפכת "
    },
    {
        "bookchapter": "יונה",
        "chapter": "ג",
        "versechapter": "ה",
        "bookseder": "תרי עשר",
        "seder": "ט",
        "verseseder": "לג",
        "versenikud": "וַֽיַּאֲמִ֛ינוּ אַנְשֵׁ֥י נִֽינְוֵ֖ה בֵּֽאלֹהִ֑ים וַיִּקְרְאוּ־ צוֹם֙ וַיִּלְבְּשׁ֣וּ שַׂקִּ֔ים מִגְּדוֹלָ֖ם וְעַד־ קְטַנָּֽם׃ ",
        "versenonikud": "ויאמינו אנשי נינוה באלהים ויקראו צום וילבשו שקים מגדולם ועד קטנם "
    },
    {
        "bookchapter": "יונה",
        "chapter": "ג",
        "versechapter": "ו",
        "bookseder": "תרי עשר",
        "seder": "ט",
        "verseseder": "לד",
        "versenikud": "וַיִּגַּ֤ע הַדָּבָר֙ אֶל־ מֶ֣לֶך נִֽינְוֵ֔ה וַיָּ֙קָם֙ מִכִּסְא֔וֹ וַיַּעֲבֵ֥ר אַדַּרְתּ֖וֹ מֵֽעָלָ֑יו וַיְכַ֣ס שַׂ֔ק וַיֵּ֖שֶׁב עַל־ הָאֵֽפֶר׃ ",
        "versenonikud": "ויגע הדבר אל מלך נינוה ויקם מכסאו ויעבר אדרתו מעליו ויכס שק וישב על האפר "
    },
    {
        "bookchapter": "יונה",
        "chapter": "ג",
        "versechapter": "ז",
        "bookseder": "תרי עשר",
        "seder": "ט",
        "verseseder": "לה",
        "versenikud": "וַיַּזְעֵ֗ק וַיֹּ֙אמֶר֙ בְּנִֽינְוֵ֔ה מִטַּ֧עַם הַמֶּ֛לֶךְ וּגְדֹלָ֖יו לֵאמֹ֑ר הָאָדָ֨ם וְהַבְּהֵמָ֜ה הַבָּקָ֣ר וְהַצֹּ֗אן אַֽל־ יִטְעֲמוּ֙ מְא֔וּמָה אַ֨ל־ יִרְע֔וּ וּמַ֖יִם אַל־ יִשְׁתּֽוּ׃ ",
        "versenonikud": "ויזעק ויאמר בנינוה מטעם המלך וגדליו לאמר האדם והבהמה הבקר והצאן אל יטעמו מאומה אל ירעו ומים אל ישתו "
    },
    {
        "bookchapter": "יונה",
        "chapter": "ג",
        "versechapter": "ח",
        "bookseder": "תרי עשר",
        "seder": "ט",
        "verseseder": "לו",
        "versenikud": "וְיִתְכַּסּ֣וּ שַׂקִּ֗ים הָֽאָדָם֙ וְהַבְּהֵמָ֔ה וְיִקְרְא֥וּ אֶל־ אֱלֹהִ֖ים בְּחָזְקָ֑ה וְיָשֻׁ֗בוּ אִ֚ישׁ מִדַּרְכּ֣וֹ הָֽרָעָ֔ה וּמִן־ הֶחָמָ֖ס אֲשֶׁ֥ר בְּכַפֵּיהֶֽם׃ ",
        "versenonikud": "ויתכסו שקים האדם והבהמה ויקראו אל אלהים בחזקה וישבו איש מדרכו הרעה ומן החמס אשר בכפיהם "
    },
    {
        "bookchapter": "יונה",
        "chapter": "ג",
        "versechapter": "ט",
        "bookseder": "תרי עשר",
        "seder": "ט",
        "verseseder": "לז",
        "versenikud": "מִֽי־ יוֹדֵ֣עַ יָשׁ֔וּב וְנִחַ֖ם הָאֱלֹהִ֑ים וְשָׁ֛ב מֵחֲר֥וֹן אַפּ֖וֹ וְלֹ֥א נֹאבֵֽד׃ ",
        "versenonikud": "מי יודע ישוב ונחם האלהים ושב מחרון אפו ולא נאבד "
    },
    {
        "bookchapter": "יונה",
        "chapter": "ג",
        "versechapter": "י",
        "bookseder": "תרי עשר",
        "seder": "ט",
        "verseseder": "לח",
        "versenikud": "וַיַּ֤רְא הָֽאֱלֹהִים֙ אֶֽת־ מַ֣עֲשֵׂיהֶ֔ם כִּי־ שָׁ֖בוּ מִדַּרְכָּ֣ם הָרָעָ֑ה וַיִּנָּ֣חֶם הָאֱלֹהִ֗ים עַל־ הָרָעָ֛ה אֲשֶׁר־ דִּבֶּ֥ר לַעֲשׂוֹת־ לָהֶ֖ם וְלֹ֥א עָשָֽׂה׃ ",
        "versenonikud": "וירא האלהים את מעשיהם כי שבו מדרכם הרעה וינחם האלהים על הרעה אשר דבר לעשות להם ולא עשה "
    },
    {
        "bookchapter": "יונה",
        "chapter": "ד",
        "versechapter": "א",
        "bookseder": "תרי עשר",
        "seder": "ט",
        "verseseder": "לט",
        "versenikud": "וַיֵּ֥רַע אֶל־ יוֹנָ֖ה רָעָ֣ה גְדוֹלָ֑ה וַיִּ֖חַר לֽוֹ׃ ",
        "versenonikud": "וירע אל יונה רעה גדולה ויחר לו "
    },
    {
        "bookchapter": "יונה",
        "chapter": "ד",
        "versechapter": "ב",
        "bookseder": "תרי עשר",
        "seder": "ט",
        "verseseder": "מ",
        "versenikud": "וַיִּתְפַּלֵּ֨ל אֶל־ יְהוָ֜ה וַיֹּאמַ֗ר אָנָּ֤ה יְהוָה֙ הֲלוֹא־ זֶ֣ה דְבָרִ֗י עַד־ הֱיוֹתִי֙ עַל־ אַדְמָתִ֔י עַל־ כֵּ֥ן קִדַּ֖מְתִּי לִבְרֹ֣חַ תַּרְשִׁ֑ישָׁה כִּ֣י יָדַ֗עְתִּי כִּ֤י אַתָּה֙ אֵֽל־ חַנּ֣וּן וְרַח֔וּם אֶ֤רֶךְ אַפַּ֙יִם֙ וְרַב־ חֶ֔סֶד וְנִחָ֖ם עַל־ הָרָעָֽה׃ ",
        "versenonikud": "ויתפלל אל יהוה ויאמר אנה יהוה הלוא זה דברי עד היותי על אדמתי על כן קדמתי לברח תרשישה כי ידעתי כי אתה אל חנון ורחום ארך אפים ורב חסד ונחם על הרעה "
    },
    {
        "bookchapter": "יונה",
        "chapter": "ד",
        "versechapter": "ג",
        "bookseder": "תרי עשר",
        "seder": "ט",
        "verseseder": "מא",
        "versenikud": "וְעַתָּ֣ה יְהוָ֔ה קַח־ נָ֥א אֶת־ נַפְשִׁ֖י מִמֶּ֑נִּי כִּ֛י ט֥וֹב מוֹתִ֖י מֵחַיָּֽי׃ ",
        "versenonikud": "ועתה יהוה קח נא את נפשי ממני כי טוב מותי מחיי "
    },
    {
        "bookchapter": "יונה",
        "chapter": "ד",
        "versechapter": "ד",
        "bookseder": "תרי עשר",
        "seder": "ט",
        "verseseder": "מב",
        "versenikud": "וַיֹּ֣אמֶר יְהוָ֔ה הַהֵיטֵ֖ב חָ֥רָה לָֽךְ׃ ",
        "versenonikud": "ויאמר יהוה ההיטב חרה לך "
    },
    {
        "bookchapter": "יונה",
        "chapter": "ד",
        "versechapter": "ה",
        "bookseder": "תרי עשר",
        "seder": "ט",
        "verseseder": "מג",
        "versenikud": "וַיֵּצֵ֤א יוֹנָה֙ מִן־ הָעִ֔יר וַיֵּ֖שֶׁב מִקֶּ֣דֶם לָעִ֑יר וַיַּעַשׂ֩ ל֨וֹ שָׁ֜ם סֻכָּ֗ה וַיֵּ֤שֶׁב תַּחְתֶּ֙יהָ֙ בַּצֵּ֔ל עַ֚ד אֲשֶׁ֣ר יִרְאֶ֔ה מַה־ יִּהְיֶ֖ה בָּעִֽיר׃ ",
        "versenonikud": "ויצא יונה מן העיר וישב מקדם לעיר ויעש לו שם סכה וישב תחתיה בצל עד אשר יראה מה יהיה בעיר "
    },
    {
        "bookchapter": "יונה",
        "chapter": "ד",
        "versechapter": "ו",
        "bookseder": "תרי עשר",
        "seder": "ט",
        "verseseder": "מד",
        "versenikud": "וַיְמַ֣ן יְהוָֽה־ אֱ֠לֹהִים קִיקָי֞וֹן וַיַּ֣עַל ׀ מֵעַ֣ל לְיוֹנָ֗ה לִֽהְי֥וֹת צֵל֙ עַל־ רֹאשׁ֔וֹ לְהַצִּ֥יל ל֖וֹ מֵרָֽעָת֑וֹ וַיִּשְׂמַ֥ח יוֹנָ֛ה עַל־ הַקִּֽיקָי֖וֹן שִׂמְחָ֥ה גְדוֹלָֽה׃ ",
        "versenonikud": "וימן יהוה אלהים קיקיון ויעל  מעל ליונה להיות צל על ראשו להציל לו מרעתו וישמח יונה על הקיקיון שמחה גדולה "
    },
    {
        "bookchapter": "יונה",
        "chapter": "ד",
        "versechapter": "ז",
        "bookseder": "תרי עשר",
        "seder": "ט",
        "verseseder": "מה",
        "versenikud": "וַיְמַ֤ן הָֽאֱלֹהִים֙ תּוֹלַ֔עַת בַּעֲל֥וֹת הַשַּׁ֖חַר לַֽמָּחֳרָ֑ת וַתַּ֥ךְ אֶת־ הַקִּֽיקָי֖וֹן וַיִּיבָֽשׁ׃ ",
        "versenonikud": "וימן האלהים תולעת בעלות השחר למחרת ותך את הקיקיון וייבש "
    },
    {
        "bookchapter": "יונה",
        "chapter": "ד",
        "versechapter": "ח",
        "bookseder": "תרי עשר",
        "seder": "ט",
        "verseseder": "מו",
        "versenikud": "וַיְהִ֣י ׀ כִּזְרֹ֣חַ הַשֶּׁ֗מֶשׁ וַיְמַ֨ן אֱלֹהִ֜ים ר֤וּחַ קָדִים֙ חֲרִישִׁ֔ית וַתַּ֥ךְ הַשֶּׁ֛מֶשׁ עַל־ רֹ֥אשׁ יוֹנָ֖ה וַיִּתְעַלָּ֑ף וַיִּשְׁאַ֤ל אֶת־ נַפְשׁוֹ֙ לָמ֔וּת וַיֹּ֕אמֶר ט֥וֹב מוֹתִ֖י מֵחַיָּֽי׃ ",
        "versenonikud": "ויהי  כזרח השמש וימן אלהים רוח קדים חרישית ותך השמש על ראש יונה ויתעלף וישאל את נפשו למות ויאמר טוב מותי מחיי "
    },
    {
        "bookchapter": "יונה",
        "chapter": "ד",
        "versechapter": "ט",
        "bookseder": "תרי עשר",
        "seder": "ט",
        "verseseder": "מז",
        "versenikud": "וַיֹּ֤אמֶר אֱלֹהִים֙ אֶל־ יוֹנָ֔ה הַהֵיטֵ֥ב חָרָֽה־ לְךָ֖ עַל־ הַקִּֽיקָי֑וֹן וַיֹּ֕אמֶר הֵיטֵ֥ב חָֽרָה־ לִ֖י עַד־ מָֽוֶת׃ ",
        "versenonikud": "ויאמר אלהים אל יונה ההיטב חרה לך על הקיקיון ויאמר היטב חרה לי עד מות "
    },
    {
        "bookchapter": "יונה",
        "chapter": "ד",
        "versechapter": "י",
        "bookseder": "תרי עשר",
        "seder": "ט",
        "verseseder": "מח",
        "versenikud": "וַיֹּ֣אמֶר יְהוָ֔ה אַתָּ֥ה חַ֙סְתָּ֙ עַל־ הַקִּ֣יקָי֔וֹן אֲשֶׁ֛ר לֹא־ עָמַ֥לְתָּ בּ֖וֹ וְלֹ֣א גִדַּלְתּ֑וֹ שֶׁבִּן־ לַ֥יְלָה הָיָ֖ה וּבִן־ לַ֥יְלָה אָבָֽד׃ ",
        "versenonikud": "ויאמר יהוה אתה חסת על הקיקיון אשר לא עמלת בו ולא גדלתו שבן לילה היה ובן לילה אבד "
    },
    {
        "bookchapter": "יונה",
        "chapter": "ד",
        "versechapter": "יא",
        "bookseder": "תרי עשר",
        "seder": "ט",
        "verseseder": "מט",
        "versenikud": "וַֽאֲנִי֙ לֹ֣א אָח֔וּס עַל־ נִינְוֵ֖ה הָעִ֣יר הַגְּדוֹלָ֑ה אֲשֶׁ֣ר יֶשׁ־ בָּ֡הּ הַרְבֵּה֩ מִֽשְׁתֵּים־ עֶשְׂרֵ֨ה רִבּ֜וֹ אָדָ֗ם אֲשֶׁ֤ר לֹֽא־ יָדַע֙ בֵּין־ יְמִינ֣וֹ לִשְׂמֹאל֔וֹ וּבְהֵמָ֖ה רַבָּֽה׃ ",
        "versenonikud": "ואני לא אחוס על נינוה העיר הגדולה אשר יש בה הרבה משתים עשרה רבו אדם אשר לא ידע בין ימינו לשמאלו ובהמה רבה "
    }
]