[
    {
        "bookchapter": "ירמיהו",
        "chapter": "ח",
        "versechapter": "א",
        "bookseder": "ירמיהו",
        "seder": "ה",
        "verseseder": "יג",
        "versenikud": "בָּעֵ֣ת הַהִ֣יא נְאֻם־ יְהוָ֡ה ויציאו יוֹצִ֣יאוּ אֶת־ עַצְמ֣וֹת מַלְכֵֽי־ יְהוּדָ֣ה וְאֶת־ עַצְמוֹת־ שָׂרָיו֩ וְאֶת־ עַצְמ֨וֹת הַכֹּהֲנִ֜ים וְאֵ֣ת ׀ עַצְמ֣וֹת הַנְּבִיאִ֗ים וְאֵ֛ת עַצְמ֥וֹת יוֹשְׁבֵֽי־ יְרוּשָׁלִָ֖ם מִקִּבְרֵיהֶֽם׃ ",
        "versenonikud": "בעת ההיא נאם יהוה ויציאו יוציאו את עצמות מלכי יהודה ואת עצמות שריו ואת עצמות הכהנים ואת  עצמות הנביאים ואת עצמות יושבי ירושלם מקבריהם "
    },
    {
        "bookchapter": "ירמיהו",
        "chapter": "ח",
        "versechapter": "ב",
        "bookseder": "ירמיהו",
        "seder": "ה",
        "verseseder": "יד",
        "versenikud": "וּשְׁטָחוּם֩ לַשֶּׁ֨מֶשׁ וְלַיָּרֵ֜חַ וּלְכֹ֣ל ׀ צְבָ֣א הַשָּׁמַ֗יִם אֲשֶׁ֨ר אֲהֵב֜וּם וַאֲשֶׁ֤ר עֲבָדוּם֙ וַֽאֲשֶׁר֙ הָלְכ֣וּ אַֽחֲרֵיהֶ֔ם וַאֲשֶׁ֣ר דְּרָשׁ֔וּם וַאֲשֶׁ֥ר הִֽשְׁתַּחֲו֖וּ לָהֶ֑ם לֹ֤א יֵאָֽסְפוּ֙ וְלֹ֣א יִקָּבֵ֔רוּ לְדֹ֛מֶן עַל־ פְּנֵ֥י הָאֲדָמָ֖ה יִֽהְיֽוּ׃ ",
        "versenonikud": "ושטחום לשמש ולירח ולכל  צבא השמים אשר אהבום ואשר עבדום ואשר הלכו אחריהם ואשר דרשום ואשר השתחוו להם לא יאספו ולא יקברו לדמן על פני האדמה יהיו "
    },
    {
        "bookchapter": "ירמיהו",
        "chapter": "ח",
        "versechapter": "ג",
        "bookseder": "ירמיהו",
        "seder": "ה",
        "verseseder": "טו",
        "versenikud": "וְנִבְחַ֥ר מָ֙וֶת֙ מֵֽחַיִּ֔ים לְכֹ֗ל הַשְּׁאֵרִית֙ הַנִּשְׁאָרִ֔ים מִן־ הַמִּשְׁפָּחָ֥ה הָֽרָעָ֖ה הַזֹּ֑את בְּכָל־ הַמְּקֹמ֤וֹת הַנִּשְׁאָרִים֙ אֲשֶׁ֣ר הִדַּחְתִּ֣ים שָׁ֔ם נְאֻ֖ם יְהוָ֥ה צְבָאֽוֹת׃ ",
        "versenonikud": "ונבחר מות מחיים לכל השארית הנשארים מן המשפחה הרעה הזאת בכל המקמות הנשארים אשר הדחתים שם נאם יהוה צבאות "
    },
    {
        "bookchapter": "ירמיהו",
        "chapter": "ח",
        "versechapter": "ד",
        "bookseder": "ירמיהו",
        "seder": "ה",
        "verseseder": "טז",
        "versenikud": "וְאָמַרְתָּ֣ אֲלֵיהֶ֗ם כֹּ֚ה אָמַ֣ר יְהוָ֔ה הֲיִפְּל֖וּ וְלֹ֣א יָק֑וּמוּ אִם־ יָשׁ֖וּב וְלֹ֥א יָשֽׁוּב׃ ",
        "versenonikud": "ואמרת אליהם כה אמר יהוה היפלו ולא יקומו אם ישוב ולא ישוב "
    },
    {
        "bookchapter": "ירמיהו",
        "chapter": "ח",
        "versechapter": "ה",
        "bookseder": "ירמיהו",
        "seder": "ה",
        "verseseder": "יז",
        "versenikud": "מַדּ֨וּעַ שׁוֹבְבָ֜ה הָעָ֥ם הַזֶּ֛ה יְרוּשָׁלִַ֖ם מְשֻׁבָ֣ה נִצַּ֑חַת הֶחֱזִ֙יקוּ֙ בַּתַּרְמִ֔ית מֵאֲנ֖וּ לָשֽׁוּב׃ ",
        "versenonikud": "מדוע שובבה העם הזה ירושלם משבה נצחת החזיקו בתרמית מאנו לשוב "
    },
    {
        "bookchapter": "ירמיהו",
        "chapter": "ח",
        "versechapter": "ו",
        "bookseder": "ירמיהו",
        "seder": "ה",
        "verseseder": "יח",
        "versenikud": "הִקְשַׁ֤בְתִּי וָֽאֶשְׁמָע֙ לוֹא־ כֵ֣ן יְדַבֵּ֔רוּ אֵ֣ין אִ֗ישׁ נִחָם֙ עַל־ רָ֣עָת֔וֹ לֵאמֹ֖ר מֶ֣ה עָשִׂ֑יתִי כֻּלֹּ֗ה שָׁ֚ב במרצותם בִּמְר֣וּצָתָ֔ם כְּס֥וּס שׁוֹטֵ֖ף בַּמִּלְחָמָֽה׃ ",
        "versenonikud": "הקשבתי ואשמע לוא כן ידברו אין איש נחם על רעתו לאמר מה עשיתי כלה שב במרצותם במרוצתם כסוס שוטף במלחמה "
    },
    {
        "bookchapter": "ירמיהו",
        "chapter": "ח",
        "versechapter": "ז",
        "bookseder": "ירמיהו",
        "seder": "ה",
        "verseseder": "יט",
        "versenikud": "גַּם־ חֲסִידָ֣ה בַשָּׁמַ֗יִם יָֽדְעָה֙ מֽוֹעֲדֶ֔יהָ וְתֹ֤ר וסוס וְסִיס֙ וְעָג֔וּר שָׁמְר֖וּ אֶת־ עֵ֣ת בֹּאָ֑נָה וְעַמִּ֕י לֹ֣א יָֽדְע֔וּ אֵ֖ת מִשְׁפַּ֥ט יְהוָֽה׃ ",
        "versenonikud": "גם חסידה בשמים ידעה מועדיה ותר וסוס וסיס ועגור שמרו את עת באנה ועמי לא ידעו את משפט יהוה "
    },
    {
        "bookchapter": "ירמיהו",
        "chapter": "ח",
        "versechapter": "ח",
        "bookseder": "ירמיהו",
        "seder": "ה",
        "verseseder": "כ",
        "versenikud": "אֵיכָ֤ה תֹֽאמְרוּ֙ חֲכָמִ֣ים אֲנַ֔חְנוּ וְתוֹרַ֥ת יְהוָ֖ה אִתָּ֑נוּ אָכֵן֙ הִנֵּ֣ה לַשֶּׁ֣קֶר עָשָׂ֔ה עֵ֖ט שֶׁ֥קֶר סֹפְרִֽים׃ ",
        "versenonikud": "איכה תאמרו חכמים אנחנו ותורת יהוה אתנו אכן הנה לשקר עשה עט שקר ספרים "
    },
    {
        "bookchapter": "ירמיהו",
        "chapter": "ח",
        "versechapter": "ט",
        "bookseder": "ירמיהו",
        "seder": "ה",
        "verseseder": "כא",
        "versenikud": "הֹבִ֣ישׁוּ חֲכָמִ֔ים חַ֖תּוּ וַיִּלָּכֵ֑דוּ הִנֵּ֤ה בִדְבַר־ יְהוָה֙ מָאָ֔סוּ וְחָכְמַֽת־ מֶ֖ה לָהֶֽם׃ ",
        "versenonikud": "הבישו חכמים חתו וילכדו הנה בדבר יהוה מאסו וחכמת מה להם "
    },
    {
        "bookchapter": "ירמיהו",
        "chapter": "ח",
        "versechapter": "י",
        "bookseder": "ירמיהו",
        "seder": "ה",
        "verseseder": "כב",
        "versenikud": "לָכֵן֩ אֶתֵּ֨ן אֶת־ נְשֵׁיהֶ֜ם לַאֲחֵרִ֗ים שְׂדֽוֹתֵיהֶם֙ לְי֣וֹרְשִׁ֔ים כִּ֤י מִקָּטֹן֙ וְעַד־ גָּד֔וֹל כֻּלֹּ֖ה בֹּצֵ֣עַ בָּ֑צַע מִנָּבִיא֙ וְעַד־ כֹּהֵ֔ן כֻּלֹּ֖ה עֹ֥שֶׂה שָּֽׁקֶר׃ ",
        "versenonikud": "לכן אתן את נשיהם לאחרים שדותיהם ליורשים כי מקטן ועד גדול כלה בצע בצע מנביא ועד כהן כלה עשה שקר "
    },
    {
        "bookchapter": "ירמיהו",
        "chapter": "ח",
        "versechapter": "יא",
        "bookseder": "ירמיהו",
        "seder": "ה",
        "verseseder": "כג",
        "versenikud": "וַיְרַפּ֞וּ אֶת־ שֶׁ֤בֶר בַּת־ עַמִּי֙ עַל־ נְקַלָּ֔ה לֵאמֹ֖ר שָׁל֣וֹם ׀ שָׁל֑וֹם וְאֵ֖ין שָׁלֽוֹם׃ ",
        "versenonikud": "וירפו את שבר בת עמי על נקלה לאמר שלום  שלום ואין שלום "
    },
    {
        "bookchapter": "ירמיהו",
        "chapter": "ח",
        "versechapter": "יב",
        "bookseder": "ירמיהו",
        "seder": "ה",
        "verseseder": "כד",
        "versenikud": "הֹבִ֕שׁוּ כִּ֥י תוֹעֵבָ֖ה עָשׂ֑וּ גַּם־ בּ֣וֹשׁ לֹֽא־ יֵבֹ֗שׁוּ וְהִכָּלֵם֙ לֹ֣א יָדָ֔עוּ לָכֵ֞ן יִפְּל֣וּ בַנֹּפְלִ֗ים בְּעֵ֧ת פְּקֻדָּתָ֛ם יִכָּשְׁל֖וּ אָמַ֥ר יְהוָֽה׃ ",
        "versenonikud": "הבשו כי תועבה עשו גם בוש לא יבשו והכלם לא ידעו לכן יפלו בנפלים בעת פקדתם יכשלו אמר יהוה "
    },
    {
        "bookchapter": "ירמיהו",
        "chapter": "ח",
        "versechapter": "יג",
        "bookseder": "ירמיהו",
        "seder": "ה",
        "verseseder": "כה",
        "versenikud": "אָסֹ֥ף אֲסִיפֵ֖ם נְאֻם־ יְהֹוָ֑ה אֵין֩ עֲנָבִ֨ים בַּגֶּ֜פֶן וְאֵ֧ין תְּאֵנִ֣ים בַּתְּאֵנָ֗ה וְהֶֽעָלֶה֙ נָבֵ֔ל וָאֶתֵּ֥ן לָהֶ֖ם יַעַבְרֽוּם׃ ",
        "versenonikud": "אסף אסיפם נאם יהוה אין ענבים בגפן ואין תאנים בתאנה והעלה נבל ואתן להם יעברום "
    },
    {
        "bookchapter": "ירמיהו",
        "chapter": "ח",
        "versechapter": "יד",
        "bookseder": "ירמיהו",
        "seder": "ה",
        "verseseder": "כו",
        "versenikud": "עַל־ מָה֙ אֲנַ֣חְנוּ יֹֽשְׁבִ֔ים הֵֽאָסְפ֗וּ וְנָב֛וֹא אֶל־ עָרֵ֥י הַמִּבְצָ֖ר וְנִדְּמָה־ שָּׁ֑ם כִּי֩ יְהוָ֨ה אֱלֹהֵ֤ינוּ הֲדִמָּ֙נוּ֙ וַיַּשְׁקֵ֣נוּ מֵי־ רֹ֔אשׁ כִּ֥י חָטָ֖אנוּ לַיהוָֽה׃ ",
        "versenonikud": "על מה אנחנו ישבים האספו ונבוא אל ערי המבצר ונדמה שם כי יהוה אלהינו הדמנו וישקנו מי ראש כי חטאנו ליהוה "
    },
    {
        "bookchapter": "ירמיהו",
        "chapter": "ח",
        "versechapter": "טו",
        "bookseder": "ירמיהו",
        "seder": "ה",
        "verseseder": "כז",
        "versenikud": "קַוֵּ֥ה לְשָׁל֖וֹם וְאֵ֣ין ט֑וֹב לְעֵ֥ת מַרְפֵּ֖ה וְהִנֵּ֥ה בְעָתָֽה׃ ",
        "versenonikud": "קוה לשלום ואין טוב לעת מרפה והנה בעתה "
    },
    {
        "bookchapter": "ירמיהו",
        "chapter": "ח",
        "versechapter": "טז",
        "bookseder": "ירמיהו",
        "seder": "ה",
        "verseseder": "כח",
        "versenikud": "מִדָּ֤ן נִשְׁמַע֙ נַחְרַ֣ת סוּסָ֗יו מִקּוֹל֙ מִצְהֲל֣וֹת אַבִּירָ֔יו רָעֲשָׁ֖ה כָּל־ הָאָ֑רֶץ וַיָּב֗וֹאוּ וַיֹּֽאכְלוּ֙ אֶ֣רֶץ וּמְלוֹאָ֔הּ עִ֖יר וְיֹ֥שְׁבֵי בָֽהּ׃ ",
        "versenonikud": "מדן נשמע נחרת סוסיו מקול מצהלות אביריו רעשה כל הארץ ויבואו ויאכלו ארץ ומלואה עיר וישבי בה "
    },
    {
        "bookchapter": "ירמיהו",
        "chapter": "ח",
        "versechapter": "יז",
        "bookseder": "ירמיהו",
        "seder": "ה",
        "verseseder": "כט",
        "versenikud": "כִּי֩ הִנְנִ֨י מְשַׁלֵּ֜חַ בָּכֶ֗ם נְחָשִׁים֙ צִפְעֹנִ֔ים אֲשֶׁ֥ר אֵין־ לָהֶ֖ם לָ֑חַשׁ וְנִשְּׁכ֥וּ אֶתְכֶ֖ם נְאֻם־ יְהוָֽה׃ ",
        "versenonikud": "כי הנני משלח בכם נחשים צפענים אשר אין להם לחש ונשכו אתכם נאם יהוה "
    },
    {
        "bookchapter": "ירמיהו",
        "chapter": "ח",
        "versechapter": "יח",
        "bookseder": "ירמיהו",
        "seder": "ה",
        "verseseder": "ל",
        "versenikud": "מַבְלִ֥יגִיתִ֖י עֲלֵ֣י יָג֑וֹן עָלַ֖י לִבִּ֥י דַוָּֽי׃ ",
        "versenonikud": "מבליגיתי עלי יגון עלי לבי דוי "
    },
    {
        "bookchapter": "ירמיהו",
        "chapter": "ח",
        "versechapter": "יט",
        "bookseder": "ירמיהו",
        "seder": "ה",
        "verseseder": "לא",
        "versenikud": "הִנֵּה־ ק֞וֹל שַֽׁוְעַ֣ת בַּת־ עַמִּ֗י מֵאֶ֙רֶץ֙ מַרְחַקִּ֔ים הַֽיהוָה֙ אֵ֣ין בְּצִיּ֔וֹן אִם־ מַלְכָּ֖הּ אֵ֣ין בָּ֑הּ מַדּ֗וּעַ הִכְעִס֛וּנִי בִּפְסִלֵיהֶ֖ם בְּהַבְלֵ֥י נֵכָֽר׃ ",
        "versenonikud": "הנה קול שועת בת עמי מארץ מרחקים היהוה אין בציון אם מלכה אין בה מדוע הכעסוני בפסליהם בהבלי נכר "
    },
    {
        "bookchapter": "ירמיהו",
        "chapter": "ח",
        "versechapter": "כ",
        "bookseder": "ירמיהו",
        "seder": "ה",
        "verseseder": "לב",
        "versenikud": "עָבַ֥ר קָצִ֖יר כָּ֣לָה קָ֑יִץ וַאֲנַ֖חְנוּ ל֥וֹא נוֹשָֽׁעְנוּ׃ ",
        "versenonikud": "עבר קציר כלה קיץ ואנחנו לוא נושענו "
    },
    {
        "bookchapter": "ירמיהו",
        "chapter": "ח",
        "versechapter": "כא",
        "bookseder": "ירמיהו",
        "seder": "ה",
        "verseseder": "לג",
        "versenikud": "עַל־ שֶׁ֥בֶר בַּת־ עַמִּ֖י הָשְׁבָּ֑רְתִּי קָדַ֕רְתִּי שַׁמָּ֖ה הֶחֱזִקָֽתְנִי׃ ",
        "versenonikud": "על שבר בת עמי השברתי קדרתי שמה החזקתני "
    },
    {
        "bookchapter": "ירמיהו",
        "chapter": "ח",
        "versechapter": "כב",
        "bookseder": "ירמיהו",
        "seder": "ה",
        "verseseder": "לד",
        "versenikud": "הַצֳרִי֙ אֵ֣ין בְּגִלְעָ֔ד אִם־ רֹפֵ֖א אֵ֣ין שָׁ֑ם כִּ֗י מַדּ֙וּעַ֙ לֹ֣א עָֽלְתָ֔ה אֲרֻכַ֖ת בַּת־ עַמִּֽי׃ ",
        "versenonikud": "הצרי אין בגלעד אם רפא אין שם כי מדוע לא עלתה ארכת בת עמי "
    },
    {
        "bookchapter": "ירמיהו",
        "chapter": "ח",
        "versechapter": "כג",
        "bookseder": "ירמיהו",
        "seder": "ה",
        "verseseder": "לה",
        "versenikud": "מִֽי־ יִתֵּ֤ן רֹאשִׁי֙ מַ֔יִם וְעֵינִ֖י מְק֣וֹר דִּמְעָ֑ה וְאֶבְכֶּה֙ יוֹמָ֣ם וָלַ֔יְלָה אֵ֖ת חַֽלְלֵ֥י בַת־ עַמִּֽי׃ ",
        "versenonikud": "מי יתן ראשי מים ועיני מקור דמעה ואבכה יומם ולילה את חללי בת עמי "
    }
]