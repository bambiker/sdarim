[
    {
        "bookchapter": "שמואל א",
        "chapter": "טו",
        "versechapter": "יז",
        "bookseder": "שמואל",
        "seder": "ט",
        "verseseder": "א",
        "versenikud": "וַיֹּ֣אמֶר שְׁמוּאֵ֔ל הֲל֗וֹא אִם־ קָטֹ֤ן אַתָּה֙ בְּעֵינֶ֔יךָ רֹ֛אשׁ שִׁבְטֵ֥י יִשְׂרָאֵ֖ל אָ֑תָּה וַיִּמְשָׁחֲךָ֧ יְהוָ֛ה לְמֶ֖לֶךְ עַל־ יִשְׂרָאֵֽל׃ ",
        "versenonikud": "ויאמר שמואל הלוא אם קטן אתה בעיניך ראש שבטי ישראל אתה וימשחך יהוה למלך על ישראל "
    },
    {
        "bookchapter": "שמואל א",
        "chapter": "טו",
        "versechapter": "יח",
        "bookseder": "שמואל",
        "seder": "ט",
        "verseseder": "ב",
        "versenikud": "וַיִּשְׁלָחֲךָ֥ יְהוָ֖ה בְּדָ֑רֶךְ וַיֹּ֗אמֶר לֵ֣ךְ וְהַחֲרַמְתָּ֞ה אֶת־ הַֽחַטָּאִים֙ אֶת־ עֲמָלֵ֔ק וְנִלְחַמְתָּ֣ ב֔וֹ עַ֥ד כַּלּוֹתָ֖ם אֹתָֽם׃ ",
        "versenonikud": "וישלחך יהוה בדרך ויאמר לך והחרמתה את החטאים את עמלק ונלחמת בו עד כלותם אתם "
    },
    {
        "bookchapter": "שמואל א",
        "chapter": "טו",
        "versechapter": "יט",
        "bookseder": "שמואל",
        "seder": "ט",
        "verseseder": "ג",
        "versenikud": "וְלָ֥מָּה לֹא־ שָׁמַ֖עְתָּ בְּק֣וֹל יְהוָ֑ה וַתַּ֙עַט֙ אֶל־ הַשָּׁלָ֔ל וַתַּ֥עַשׂ הָרַ֖ע בְּעֵינֵ֥י יְהוָֽה׃ ",
        "versenonikud": "ולמה לא שמעת בקול יהוה ותעט אל השלל ותעש הרע בעיני יהוה "
    },
    {
        "bookchapter": "שמואל א",
        "chapter": "טו",
        "versechapter": "כ",
        "bookseder": "שמואל",
        "seder": "ט",
        "verseseder": "ד",
        "versenikud": "וַיֹּ֨אמֶר שָׁא֜וּל אֶל־ שְׁמוּאֵ֗ל אֲשֶׁ֤ר שָׁמַ֙עְתִּי֙ בְּק֣וֹל יְהוָ֔ה וָאֵלֵ֕ךְ בַּדֶּ֖רֶךְ אֲשֶׁר־ שְׁלָחַ֣נִי יְהוָ֑ה וָאָבִ֗יא אֶת־ אֲגַג֙ מֶ֣לֶךְ עֲמָלֵ֔ק וְאֶת־ עֲמָלֵ֖ק הֶחֱרַֽמְתִּי׃ ",
        "versenonikud": "ויאמר שאול אל שמואל אשר שמעתי בקול יהוה ואלך בדרך אשר שלחני יהוה ואביא את אגג מלך עמלק ואת עמלק החרמתי "
    },
    {
        "bookchapter": "שמואל א",
        "chapter": "טו",
        "versechapter": "כא",
        "bookseder": "שמואל",
        "seder": "ט",
        "verseseder": "ה",
        "versenikud": "וַיִּקַּ֨ח הָעָ֧ם מֵהַשָּׁלָ֛ל צֹ֥אן וּבָקָ֖ר רֵאשִׁ֣ית הַחֵ֑רֶם לִזְבֹּ֛חַ לַֽיהוָ֥ה אֱלֹהֶ֖יךָ בַּגִּלְגָּֽל׃ ",
        "versenonikud": "ויקח העם מהשלל צאן ובקר ראשית החרם לזבח ליהוה אלהיך בגלגל "
    },
    {
        "bookchapter": "שמואל א",
        "chapter": "טו",
        "versechapter": "כב",
        "bookseder": "שמואל",
        "seder": "ט",
        "verseseder": "ו",
        "versenikud": "וַיֹּ֣אמֶר שְׁמוּאֵ֗ל הַחֵ֤פֶץ לַֽיהוָה֙ בְּעֹל֣וֹת וּזְבָחִ֔ים כִּשְׁמֹ֖עַ בְּק֣וֹל יְהוָ֑ה הִנֵּ֤ה שְׁמֹ֙עַ֙ מִזֶּ֣בַח ט֔וֹב לְהַקְשִׁ֖יב מֵחֵ֥לֶב אֵילִֽים׃ ",
        "versenonikud": "ויאמר שמואל החפץ ליהוה בעלות וזבחים כשמע בקול יהוה הנה שמע מזבח טוב להקשיב מחלב אילים "
    },
    {
        "bookchapter": "שמואל א",
        "chapter": "טו",
        "versechapter": "כג",
        "bookseder": "שמואל",
        "seder": "ט",
        "verseseder": "ז",
        "versenikud": "כִּ֤י חַטַּאת־ קֶ֙סֶם֙ מֶ֔רִי וְאָ֥וֶן וּתְרָפִ֖ים הַפְצַ֑ר יַ֗עַן מָאַ֙סְתָּ֙ אֶת־ דְּבַ֣ר יְהוָ֔ה וַיִּמְאָסְךָ֖ מִמֶּֽלֶךְ׃ ",
        "versenonikud": "כי חטאת קסם מרי ואון ותרפים הפצר יען מאסת את דבר יהוה וימאסך ממלך "
    },
    {
        "bookchapter": "שמואל א",
        "chapter": "טו",
        "versechapter": "כד",
        "bookseder": "שמואל",
        "seder": "ט",
        "verseseder": "ח",
        "versenikud": "וַיֹּ֨אמֶר שָׁא֤וּל אֶל־ שְׁמוּאֵל֙ חָטָ֔אתִי כִּֽי־ עָבַ֥רְתִּי אֶת־ פִּֽי־ יְהוָ֖ה וְאֶת־ דְּבָרֶ֑יךָ כִּ֤י יָרֵ֙אתִי֙ אֶת־ הָעָ֔ם וָאֶשְׁמַ֖ע בְּקוֹלָֽם׃ ",
        "versenonikud": "ויאמר שאול אל שמואל חטאתי כי עברתי את פי יהוה ואת דבריך כי יראתי את העם ואשמע בקולם "
    },
    {
        "bookchapter": "שמואל א",
        "chapter": "טו",
        "versechapter": "כה",
        "bookseder": "שמואל",
        "seder": "ט",
        "verseseder": "ט",
        "versenikud": "וְעַתָּ֕ה שָׂ֥א נָ֖א אֶת־ חַטָּאתִ֑י וְשׁ֣וּב עִמִּ֔י וְאֶֽשְׁתַּחֲוֶ֖ה לַֽיהוָֽה׃ ",
        "versenonikud": "ועתה שא נא את חטאתי ושוב עמי ואשתחוה ליהוה "
    },
    {
        "bookchapter": "שמואל א",
        "chapter": "טו",
        "versechapter": "כו",
        "bookseder": "שמואל",
        "seder": "ט",
        "verseseder": "י",
        "versenikud": "וַיֹּ֤אמֶר שְׁמוּאֵל֙ אֶל־ שָׁא֔וּל לֹ֥א אָשׁ֖וּב עִמָּ֑ךְ כִּ֤י מָאַ֙סְתָּה֙ אֶת־ דְּבַ֣ר יְהוָ֔ה וַיִּמְאָסְךָ֣ יְהוָ֔ה מִהְי֥וֹת מֶ֖לֶךְ עַל־ יִשְׂרָאֵֽל׃ ",
        "versenonikud": "ויאמר שמואל אל שאול לא אשוב עמך כי מאסתה את דבר יהוה וימאסך יהוה מהיות מלך על ישראל "
    },
    {
        "bookchapter": "שמואל א",
        "chapter": "טו",
        "versechapter": "כז",
        "bookseder": "שמואל",
        "seder": "ט",
        "verseseder": "יא",
        "versenikud": "וַיִּסֹּ֥ב שְׁמוּאֵ֖ל לָלֶ֑כֶת וַיַּחֲזֵ֥ק בִּכְנַף־ מְעִיל֖וֹ וַיִּקָּרַֽע׃ ",
        "versenonikud": "ויסב שמואל ללכת ויחזק בכנף מעילו ויקרע "
    },
    {
        "bookchapter": "שמואל א",
        "chapter": "טו",
        "versechapter": "כח",
        "bookseder": "שמואל",
        "seder": "ט",
        "verseseder": "יב",
        "versenikud": "וַיֹּ֤אמֶר אֵלָיו֙ שְׁמוּאֵ֔ל קָרַ֨ע יְהוָ֜ה אֶֽת־ מַמְלְכ֧וּת יִשְׂרָאֵ֛ל מֵעָלֶ֖יךָ הַיּ֑וֹם וּנְתָנָ֕הּ לְרֵעֲךָ֖ הַטּ֥וֹב מִמֶּֽךָּ׃ ",
        "versenonikud": "ויאמר אליו שמואל קרע יהוה את ממלכות ישראל מעליך היום ונתנה לרעך הטוב ממך "
    },
    {
        "bookchapter": "שמואל א",
        "chapter": "טו",
        "versechapter": "כט",
        "bookseder": "שמואל",
        "seder": "ט",
        "verseseder": "יג",
        "versenikud": "וְגַם֙ נֵ֣צַח יִשְׂרָאֵ֔ל לֹ֥א יְשַׁקֵּ֖ר וְלֹ֣א יִנָּחֵ֑ם כִּ֣י לֹ֥א אָדָ֛ם ה֖וּא לְהִנָּחֵֽם׃ ",
        "versenonikud": "וגם נצח ישראל לא ישקר ולא ינחם כי לא אדם הוא להנחם "
    },
    {
        "bookchapter": "שמואל א",
        "chapter": "טו",
        "versechapter": "ל",
        "bookseder": "שמואל",
        "seder": "ט",
        "verseseder": "יד",
        "versenikud": "וַיֹּ֣אמֶר חָטָ֔אתִי עַתָּ֗ה כַּבְּדֵ֥נִי נָ֛א נֶ֥גֶד זִקְנֵֽי־ עַמִּ֖י וְנֶ֣גֶד יִשְׂרָאֵ֑ל וְשׁ֣וּב עִמִּ֔י וְהִֽשְׁתַּחֲוֵ֖יתִי לַֽיהוָ֥ה אֱלֹהֶֽיךָ׃ ",
        "versenonikud": "ויאמר חטאתי עתה כבדני נא נגד זקני עמי ונגד ישראל ושוב עמי והשתחויתי ליהוה אלהיך "
    },
    {
        "bookchapter": "שמואל א",
        "chapter": "טו",
        "versechapter": "לא",
        "bookseder": "שמואל",
        "seder": "ט",
        "verseseder": "טו",
        "versenikud": "וַיָּ֥שָׁב שְׁמוּאֵ֖ל אַחֲרֵ֣י שָׁא֑וּל וַיִּשְׁתַּ֥חוּ שָׁא֖וּל לַֽיהוָֽה׃ ",
        "versenonikud": "וישב שמואל אחרי שאול וישתחו שאול ליהוה "
    },
    {
        "bookchapter": "שמואל א",
        "chapter": "טו",
        "versechapter": "לב",
        "bookseder": "שמואל",
        "seder": "ט",
        "verseseder": "טז",
        "versenikud": "וַיֹּ֣אמֶר שְׁמוּאֵ֗ל הַגִּ֤ישׁוּ אֵלַי֙ אֶת־ אֲגַג֙ מֶ֣לֶךְ עֲמָלֵ֔ק וַיֵּ֣לֶךְ אֵלָ֔יו אֲגַ֖ג מַעֲדַנֹּ֑ת וַיֹּ֣אמֶר אֲגָ֔ג אָכֵ֖ן סָ֥ר מַר־ הַמָּֽוֶת׃ ",
        "versenonikud": "ויאמר שמואל הגישו אלי את אגג מלך עמלק וילך אליו אגג מעדנת ויאמר אגג אכן סר מר המות "
    },
    {
        "bookchapter": "שמואל א",
        "chapter": "טו",
        "versechapter": "לג",
        "bookseder": "שמואל",
        "seder": "ט",
        "verseseder": "יז",
        "versenikud": "וַיֹּ֣אמֶר שְׁמוּאֵ֔ל כַּאֲשֶׁ֨ר שִׁכְּלָ֤ה נָשִׁים֙ חַרְבֶּ֔ךָ כֵּן־ תִּשְׁכַּ֥ל מִנָּשִׁ֖ים אִמֶּ֑ךָ וַיְשַׁסֵּ֨ף שְׁמוּאֵ֧ל אֶת־ אֲגָ֛ג לִפְנֵ֥י יְהוָ֖ה בַּגִּלְגָּֽל׃ ",
        "versenonikud": "ויאמר שמואל כאשר שכלה נשים חרבך כן תשכל מנשים אמך וישסף שמואל את אגג לפני יהוה בגלגל "
    },
    {
        "bookchapter": "שמואל א",
        "chapter": "טו",
        "versechapter": "לד",
        "bookseder": "שמואל",
        "seder": "ט",
        "verseseder": "יח",
        "versenikud": "וַיֵּ֥לֶךְ שְׁמוּאֵ֖ל הָרָמָ֑תָה וְשָׁא֛וּל עָלָ֥ה אֶל־ בֵּית֖וֹ גִּבְעַ֥ת שָׁאֽוּל׃ ",
        "versenonikud": "וילך שמואל הרמתה ושאול עלה אל ביתו גבעת שאול "
    },
    {
        "bookchapter": "שמואל א",
        "chapter": "טו",
        "versechapter": "לה",
        "bookseder": "שמואל",
        "seder": "ט",
        "verseseder": "יט",
        "versenikud": "וְלֹא־ יָסַ֨ף שְׁמוּאֵ֜ל לִרְא֤וֹת אֶת־ שָׁאוּל֙ עַד־ י֣וֹם מוֹת֔וֹ כִּֽי־ הִתְאַבֵּ֥ל שְׁמוּאֵ֖ל אֶל־ שָׁא֑וּל וַיהוָ֣ה נִחָ֔ם כִּֽי־ הִמְלִ֥יךְ אֶת־ שָׁא֖וּל עַל־ יִשְׂרָאֵֽל׃ ",
        "versenonikud": "ולא יסף שמואל לראות את שאול עד יום מותו כי התאבל שמואל אל שאול ויהוה נחם כי המליך את שאול על ישראל "
    },
    {
        "bookchapter": "שמואל א",
        "chapter": "טז",
        "versechapter": "א",
        "bookseder": "שמואל",
        "seder": "ט",
        "verseseder": "כ",
        "versenikud": "וַיֹּ֨אמֶר יְהוָ֜ה אֶל־ שְׁמוּאֵ֗ל עַד־ מָתַי֙ אַתָּה֙ מִתְאַבֵּ֣ל אֶל־ שָׁא֔וּל וַאֲנִ֣י מְאַסְתִּ֔יו מִמְּלֹ֖ךְ עַל־ יִשְׂרָאֵ֑ל מַלֵּ֨א קַרְנְךָ֜ שֶׁ֗מֶן וְלֵ֤ךְ אֶֽשְׁלָחֲךָ֙ אֶל־ יִשַׁ֣י בֵּֽית־ הַלַּחְמִ֔י כִּֽי־ רָאִ֧יתִי בְּבָנָ֛יו לִ֖י מֶֽלֶךְ׃ ",
        "versenonikud": "ויאמר יהוה אל שמואל עד מתי אתה מתאבל אל שאול ואני מאסתיו ממלך על ישראל מלא קרנך שמן ולך אשלחך אל ישי בית הלחמי כי ראיתי בבניו לי מלך "
    },
    {
        "bookchapter": "שמואל א",
        "chapter": "טז",
        "versechapter": "ב",
        "bookseder": "שמואל",
        "seder": "ט",
        "verseseder": "כא",
        "versenikud": "וַיֹּ֤אמֶר שְׁמוּאֵל֙ אֵ֣יךְ אֵלֵ֔ךְ וְשָׁמַ֥ע שָׁא֖וּל וַהֲרָגָ֑נִי וַיֹּ֣אמֶר יְהוָ֗ה עֶגְלַ֤ת בָּקָר֙ תִּקַּ֣ח בְּיָדֶ֔ךָ וְאָ֣מַרְתָּ֔ לִזְבֹּ֥חַ לַֽיהוָ֖ה בָּֽאתִי׃ ",
        "versenonikud": "ויאמר שמואל איך אלך ושמע שאול והרגני ויאמר יהוה עגלת בקר תקח בידך ואמרת לזבח ליהוה באתי "
    },
    {
        "bookchapter": "שמואל א",
        "chapter": "טז",
        "versechapter": "ג",
        "bookseder": "שמואל",
        "seder": "ט",
        "verseseder": "כב",
        "versenikud": "וְקָרָ֥אתָ לְיִשַׁ֖י בַּזָּ֑בַח וְאָֽנֹכִ֗י אוֹדִֽיעֲךָ֙ אֵ֣ת אֲשֶֽׁר־ תַּעֲשֶׂ֔ה וּמָשַׁחְתָּ֣ לִ֔י אֵ֥ת אֲשֶׁר־ אֹמַ֖ר אֵלֶֽיךָ׃ ",
        "versenonikud": "וקראת לישי בזבח ואנכי אודיעך את אשר תעשה ומשחת לי את אשר אמר אליך "
    },
    {
        "bookchapter": "שמואל א",
        "chapter": "טז",
        "versechapter": "ד",
        "bookseder": "שמואל",
        "seder": "ט",
        "verseseder": "כג",
        "versenikud": "וַיַּ֣עַשׂ שְׁמוּאֵ֗ל אֵ֚ת אֲשֶׁ֣ר דִּבֶּ֣ר יְהוָ֔ה וַיָּבֹ֖א בֵּ֣ית לָ֑חֶם וַיֶּחֶרְד֞וּ זִקְנֵ֤י הָעִיר֙ לִקְרָאת֔וֹ וַיֹּ֖אמֶר שָׁלֹ֥ם בּוֹאֶֽךָ׃ ",
        "versenonikud": "ויעש שמואל את אשר דבר יהוה ויבא בית לחם ויחרדו זקני העיר לקראתו ויאמר שלם בואך "
    },
    {
        "bookchapter": "שמואל א",
        "chapter": "טז",
        "versechapter": "ה",
        "bookseder": "שמואל",
        "seder": "ט",
        "verseseder": "כד",
        "versenikud": "וַיֹּ֣אמֶר ׀ שָׁל֗וֹם לִזְבֹּ֤חַ לַֽיהוָה֙ בָּ֔אתִי הִֽתְקַדְּשׁ֔וּ וּבָאתֶ֥ם אִתִּ֖י בַּזָּ֑בַח וַיְקַדֵּ֤שׁ אֶת־ יִשַׁי֙ וְאֶת־ בָּנָ֔יו וַיִּקְרָ֥א לָהֶ֖ם לַזָּֽבַח׃ ",
        "versenonikud": "ויאמר  שלום לזבח ליהוה באתי התקדשו ובאתם אתי בזבח ויקדש את ישי ואת בניו ויקרא להם לזבח "
    },
    {
        "bookchapter": "שמואל א",
        "chapter": "טז",
        "versechapter": "ו",
        "bookseder": "שמואל",
        "seder": "ט",
        "verseseder": "כה",
        "versenikud": "וַיְהִ֣י בְּבוֹאָ֔ם וַיַּ֖רְא אֶת־ אֱלִיאָ֑ב וַיֹּ֕אמֶר אַ֛ךְ נֶ֥גֶד יְהוָ֖ה מְשִׁיחֽוֹ׃ ",
        "versenonikud": "ויהי בבואם וירא את אליאב ויאמר אך נגד יהוה משיחו "
    },
    {
        "bookchapter": "שמואל א",
        "chapter": "טז",
        "versechapter": "ז",
        "bookseder": "שמואל",
        "seder": "ט",
        "verseseder": "כו",
        "versenikud": "וַיֹּ֨אמֶר יְהוָ֜ה אֶל־ שְׁמוּאֵ֗ל אַל־ תַּבֵּ֧ט אֶל־ מַרְאֵ֛הוּ וְאֶל־ גְּבֹ֥הַּ קוֹמָת֖וֹ כִּ֣י מְאַסְתִּ֑יהוּ כִּ֣י ׀ לֹ֗א אֲשֶׁ֤ר יִרְאֶה֙ הָאָדָ֔ם כִּ֤י הָֽאָדָם֙ יִרְאֶ֣ה לַעֵינַ֔יִם וַיהוָ֖ה יִרְאֶ֥ה לַלֵּבָֽב׃ ",
        "versenonikud": "ויאמר יהוה אל שמואל אל תבט אל מראהו ואל גבה קומתו כי מאסתיהו כי  לא אשר יראה האדם כי האדם יראה לעינים ויהוה יראה ללבב "
    },
    {
        "bookchapter": "שמואל א",
        "chapter": "טז",
        "versechapter": "ח",
        "bookseder": "שמואל",
        "seder": "ט",
        "verseseder": "כז",
        "versenikud": "וַיִּקְרָ֤א יִשַׁי֙ אֶל־ אֲבִ֣ינָדָ֔ב וַיַּעֲבִרֵ֖הוּ לִפְנֵ֣י שְׁמוּאֵ֑ל וַיֹּ֕אמֶר גַּם־ בָּזֶ֖ה לֹֽא־ בָחַ֥ר יְהוָֽה׃ ",
        "versenonikud": "ויקרא ישי אל אבינדב ויעברהו לפני שמואל ויאמר גם בזה לא בחר יהוה "
    },
    {
        "bookchapter": "שמואל א",
        "chapter": "טז",
        "versechapter": "ט",
        "bookseder": "שמואל",
        "seder": "ט",
        "verseseder": "כח",
        "versenikud": "וַיַּעֲבֵ֥ר יִשַׁ֖י שַׁמָּ֑ה וַיֹּ֕אמֶר גַּם־ בָּזֶ֖ה לֹא־ בָחַ֥ר יְהוָֽה׃ ",
        "versenonikud": "ויעבר ישי שמה ויאמר גם בזה לא בחר יהוה "
    },
    {
        "bookchapter": "שמואל א",
        "chapter": "טז",
        "versechapter": "י",
        "bookseder": "שמואל",
        "seder": "ט",
        "verseseder": "כט",
        "versenikud": "וַיַּעֲבֵ֥ר יִשַׁ֛י שִׁבְעַ֥ת בָּנָ֖יו לִפְנֵ֣י שְׁמוּאֵ֑ל וַיֹּ֤אמֶר שְׁמוּאֵל֙ אֶל־ יִשַׁ֔י לֹא־ בָחַ֥ר יְהוָ֖ה בָּאֵֽלֶּה׃ ",
        "versenonikud": "ויעבר ישי שבעת בניו לפני שמואל ויאמר שמואל אל ישי לא בחר יהוה באלה "
    },
    {
        "bookchapter": "שמואל א",
        "chapter": "טז",
        "versechapter": "יא",
        "bookseder": "שמואל",
        "seder": "ט",
        "verseseder": "ל",
        "versenikud": "וַיֹּ֨אמֶר שְׁמוּאֵ֣ל אֶל־ יִשַׁי֮ הֲתַ֣מּוּ הַנְּעָרִים֒ וַיֹּ֗אמֶר ע֚וֹד שָׁאַ֣ר הַקָּטָ֔ן וְהִנֵּ֥ה רֹעֶ֖ה בַּצֹּ֑אן וַיֹּ֨אמֶר שְׁמוּאֵ֤ל אֶל־ יִשַׁי֙ שִׁלְחָ֣ה וְקָחֶ֔נּוּ כִּ֥י לֹא־ נָסֹ֖ב עַד־ בֹּא֥וֹ פֹֽה׃ ",
        "versenonikud": "ויאמר שמואל אל ישי התמו הנערים ויאמר עוד שאר הקטן והנה רעה בצאן ויאמר שמואל אל ישי שלחה וקחנו כי לא נסב עד באו פה "
    },
    {
        "bookchapter": "שמואל א",
        "chapter": "טז",
        "versechapter": "יב",
        "bookseder": "שמואל",
        "seder": "ט",
        "verseseder": "לא",
        "versenikud": "וַיִּשְׁלַ֤ח וַיְבִיאֵ֙הוּ֙ וְה֣וּא אַדְמוֹנִ֔י עִם־ יְפֵ֥ה עֵינַ֖יִם וְט֣וֹב רֹ֑אִי וַיֹּ֧אמֶר יְהוָ֛ה ק֥וּם מְשָׁחֵ֖הוּ כִּֽי־ זֶ֥ה הֽוּא׃ ",
        "versenonikud": "וישלח ויביאהו והוא אדמוני עם יפה עינים וטוב ראי ויאמר יהוה קום משחהו כי זה הוא "
    },
    {
        "bookchapter": "שמואל א",
        "chapter": "טז",
        "versechapter": "יג",
        "bookseder": "שמואל",
        "seder": "ט",
        "verseseder": "לב",
        "versenikud": "וַיִּקַּ֨ח שְׁמוּאֵ֜ל אֶת־ קֶ֣רֶן הַשֶּׁ֗מֶן וַיִּמְשַׁ֣ח אֹתוֹ֮ בְּקֶ֣רֶב אֶחָיו֒ וַתִּצְלַ֤ח רֽוּחַ־ יְהוָה֙ אֶל־ דָּוִ֔ד מֵהַיּ֥וֹם הַה֖וּא וָמָ֑עְלָה וַיָּ֣קָם שְׁמוּאֵ֔ל וַיֵּ֖לֶךְ הָרָמָֽתָה׃ ",
        "versenonikud": "ויקח שמואל את קרן השמן וימשח אתו בקרב אחיו ותצלח רוח יהוה אל דוד מהיום ההוא ומעלה ויקם שמואל וילך הרמתה "
    },
    {
        "bookchapter": "שמואל א",
        "chapter": "טז",
        "versechapter": "יד",
        "bookseder": "שמואל",
        "seder": "ט",
        "verseseder": "לג",
        "versenikud": "וְר֧וּחַ יְהוָ֛ה סָ֖רָה מֵעִ֣ם שָׁא֑וּל וּבִֽעֲתַ֥תּוּ רֽוּחַ־ רָעָ֖ה מֵאֵ֥ת יְהוָֽה׃ ",
        "versenonikud": "ורוח יהוה סרה מעם שאול ובעתתו רוח רעה מאת יהוה "
    },
    {
        "bookchapter": "שמואל א",
        "chapter": "טז",
        "versechapter": "טו",
        "bookseder": "שמואל",
        "seder": "ט",
        "verseseder": "לד",
        "versenikud": "וַיֹּאמְר֥וּ עַבְדֵֽי־ שָׁא֖וּל אֵלָ֑יו הִנֵּה־ נָ֧א רֽוּחַ־ אֱלֹהִ֛ים רָעָ֖ה מְבַעִתֶּֽךָ׃ ",
        "versenonikud": "ויאמרו עבדי שאול אליו הנה נא רוח אלהים רעה מבעתך "
    },
    {
        "bookchapter": "שמואל א",
        "chapter": "טז",
        "versechapter": "טז",
        "bookseder": "שמואל",
        "seder": "ט",
        "verseseder": "לה",
        "versenikud": "יֹאמַר־ נָ֤א אֲדֹנֵ֙נוּ֙ עֲבָדֶ֣יךָ לְפָנֶ֔יךָ יְבַקְשׁ֕וּ אִ֕ישׁ יֹדֵ֖עַ מְנַגֵּ֣ן בַּכִּנּ֑וֹר וְהָיָ֗ה בִּֽהְי֨וֹת עָלֶ֤יךָ רֽוּחַ־ אֱלֹהִים֙ רָעָ֔ה וְנִגֵּ֥ן בְּיָד֖וֹ וְט֥וֹב לָֽךְ׃ ",
        "versenonikud": "יאמר נא אדננו עבדיך לפניך יבקשו איש ידע מנגן בכנור והיה בהיות עליך רוח אלהים רעה ונגן בידו וטוב לך "
    },
    {
        "bookchapter": "שמואל א",
        "chapter": "טז",
        "versechapter": "יז",
        "bookseder": "שמואל",
        "seder": "ט",
        "verseseder": "לו",
        "versenikud": "וַיֹּ֥אמֶר שָׁא֖וּל אֶל־ עֲבָדָ֑יו רְאוּ־ נָ֣א לִ֗י אִ֚ישׁ מֵיטִ֣יב לְנַגֵּ֔ן וַהֲבִיאוֹתֶ֖ם אֵלָֽי׃ ",
        "versenonikud": "ויאמר שאול אל עבדיו ראו נא לי איש מיטיב לנגן והביאותם אלי "
    }
]