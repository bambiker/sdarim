[
    {
        "bookchapter": "ירמיהו",
        "chapter": "ז",
        "versechapter": "א",
        "bookseder": "ירמיהו",
        "seder": "ד",
        "verseseder": "כט",
        "versenikud": "הַדָּבָר֙ אֲשֶׁ֣ר הָיָ֣ה אֶֽל־ יִרְמְיָ֔הוּ מֵאֵ֥ת יְהוָ֖ה לֵאמֹֽר׃ ",
        "versenonikud": "הדבר אשר היה אל ירמיהו מאת יהוה לאמר "
    },
    {
        "bookchapter": "ירמיהו",
        "chapter": "ז",
        "versechapter": "ב",
        "bookseder": "ירמיהו",
        "seder": "ד",
        "verseseder": "ל",
        "versenikud": "עֲמֹ֗ד בְּשַׁ֙עַר֙ בֵּ֣ית יְהוָ֔ה וְקָרָ֣אתָ שָּׁ֔ם אֶת־ הַדָּבָ֖ר הַזֶּ֑ה וְאָמַרְתָּ֞ שִׁמְע֣וּ דְבַר־ יְהוָ֗ה כָּל־ יְהוּדָה֙ הַבָּאִים֙ בַּשְּׁעָרִ֣ים הָאֵ֔לֶּה לְהִֽשְׁתַּחֲוֺ֖ת לַיהוָֽה׃ ",
        "versenonikud": "עמד בשער בית יהוה וקראת שם את הדבר הזה ואמרת שמעו דבר יהוה כל יהודה הבאים בשערים האלה להשתחות ליהוה "
    },
    {
        "bookchapter": "ירמיהו",
        "chapter": "ז",
        "versechapter": "ג",
        "bookseder": "ירמיהו",
        "seder": "ד",
        "verseseder": "לא",
        "versenikud": "כֹּֽה־ אָמַ֞ר יְהוָ֤ה צְבָאוֹת֙ אֱלֹהֵ֣י יִשְׂרָאֵ֔ל הֵיטִ֥יבוּ דַרְכֵיכֶ֖ם וּמַֽעַלְלֵיכֶ֑ם וַאֲשַׁכְּנָ֣ה אֶתְכֶ֔ם בַּמָּק֥וֹם הַזֶּֽה׃ ",
        "versenonikud": "כה אמר יהוה צבאות אלהי ישראל היטיבו דרכיכם ומעלליכם ואשכנה אתכם במקום הזה "
    },
    {
        "bookchapter": "ירמיהו",
        "chapter": "ז",
        "versechapter": "ד",
        "bookseder": "ירמיהו",
        "seder": "ד",
        "verseseder": "לב",
        "versenikud": "אַל־ תִּבְטְח֣וּ לָכֶ֔ם אֶל־ דִּבְרֵ֥י הַשֶּׁ֖קֶר לֵאמֹ֑ר הֵיכַ֤ל יְהוָה֙ הֵיכַ֣ל יְהוָ֔ה הֵיכַ֥ל יְהוָ֖ה הֵֽמָּה׃ ",
        "versenonikud": "אל תבטחו לכם אל דברי השקר לאמר היכל יהוה היכל יהוה היכל יהוה המה "
    },
    {
        "bookchapter": "ירמיהו",
        "chapter": "ז",
        "versechapter": "ה",
        "bookseder": "ירמיהו",
        "seder": "ד",
        "verseseder": "לג",
        "versenikud": "כִּ֤י אִם־ הֵיטֵיב֙ תֵּיטִ֔יבוּ אֶת־ דַּרְכֵיכֶ֖ם וְאֶת־ מַֽעַלְלֵיכֶ֑ם אִם־ עָשׂ֤וֹ תַֽעֲשׂוּ֙ מִשְׁפָּ֔ט בֵּ֥ין אִ֖ישׁ וּבֵ֥ין רֵעֵֽהוּ׃ ",
        "versenonikud": "כי אם היטיב תיטיבו את דרכיכם ואת מעלליכם אם עשו תעשו משפט בין איש ובין רעהו "
    },
    {
        "bookchapter": "ירמיהו",
        "chapter": "ז",
        "versechapter": "ו",
        "bookseder": "ירמיהו",
        "seder": "ד",
        "verseseder": "לד",
        "versenikud": "גֵּ֣ר יָת֤וֹם וְאַלְמָנָה֙ לֹ֣א תַֽעֲשֹׁ֔קוּ וְדָ֣ם נָקִ֔י אַֽל־ תִּשְׁפְּכ֖וּ בַּמָּק֣וֹם הַזֶּ֑ה וְאַחֲרֵ֨י אֱלֹהִ֧ים אֲחֵרִ֛ים לֹ֥א תֵלְכ֖וּ לְרַ֥ע לָכֶֽם׃ ",
        "versenonikud": "גר יתום ואלמנה לא תעשקו ודם נקי אל תשפכו במקום הזה ואחרי אלהים אחרים לא תלכו לרע לכם "
    },
    {
        "bookchapter": "ירמיהו",
        "chapter": "ז",
        "versechapter": "ז",
        "bookseder": "ירמיהו",
        "seder": "ד",
        "verseseder": "לה",
        "versenikud": "וְשִׁכַּנְתִּ֤י אֶתְכֶם֙ בַּמָּק֣וֹם הַזֶּ֔ה בָּאָ֕רֶץ אֲשֶׁ֥ר נָתַ֖תִּי לַאֲבֽוֹתֵיכֶ֑ם לְמִן־ עוֹלָ֖ם וְעַד־ עוֹלָֽם׃ ",
        "versenonikud": "ושכנתי אתכם במקום הזה בארץ אשר נתתי לאבותיכם למן עולם ועד עולם "
    },
    {
        "bookchapter": "ירמיהו",
        "chapter": "ז",
        "versechapter": "ח",
        "bookseder": "ירמיהו",
        "seder": "ד",
        "verseseder": "לו",
        "versenikud": "הִנֵּ֤ה אַתֶּם֙ בֹּטְחִ֣ים לָכֶ֔ם עַל־ דִּבְרֵ֖י הַשָּׁ֑קֶר לְבִלְתִּ֖י הוֹעִֽיל׃ ",
        "versenonikud": "הנה אתם בטחים לכם על דברי השקר לבלתי הועיל "
    },
    {
        "bookchapter": "ירמיהו",
        "chapter": "ז",
        "versechapter": "ט",
        "bookseder": "ירמיהו",
        "seder": "ד",
        "verseseder": "לז",
        "versenikud": "הֲגָנֹ֤ב ׀ רָצֹ֙חַ֙ וְֽנָאֹ֔ף וְהִשָּׁבֵ֥עַ לַשֶּׁ֖קֶר וְקַטֵּ֣ר לַבָּ֑עַל וְהָלֹ֗ךְ אַחֲרֵ֛י אֱלֹהִ֥ים אֲחֵרִ֖ים אֲשֶׁ֥ר לֹֽא־ יְדַעְתֶּֽם׃ ",
        "versenonikud": "הגנב  רצח ונאף והשבע לשקר וקטר לבעל והלך אחרי אלהים אחרים אשר לא ידעתם "
    },
    {
        "bookchapter": "ירמיהו",
        "chapter": "ז",
        "versechapter": "י",
        "bookseder": "ירמיהו",
        "seder": "ד",
        "verseseder": "לח",
        "versenikud": "וּבָאתֶ֞ם וַעֲמַדְתֶּ֣ם לְפָנַ֗י בַּבַּ֤יִת הַזֶּה֙ אֲשֶׁ֣ר נִקְרָא־ שְׁמִ֣י עָלָ֔יו וַאֲמַרְתֶּ֖ם נִצַּ֑לְנוּ לְמַ֣עַן עֲשׂ֔וֹת אֵ֥ת כָּל־ הַתּוֹעֵב֖וֹת הָאֵֽלֶּה׃ ",
        "versenonikud": "ובאתם ועמדתם לפני בבית הזה אשר נקרא שמי עליו ואמרתם נצלנו למען עשות את כל התועבות האלה "
    },
    {
        "bookchapter": "ירמיהו",
        "chapter": "ז",
        "versechapter": "יא",
        "bookseder": "ירמיהו",
        "seder": "ד",
        "verseseder": "לט",
        "versenikud": "הַמְעָרַ֣ת פָּרִצִ֗ים הָיָ֨ה הַבַּ֧יִת הַזֶּ֛ה אֲשֶׁר־ נִקְרָֽא־ שְׁמִ֥י עָלָ֖יו בְּעֵינֵיכֶ֑ם גַּ֧ם אָנֹכִ֛י הִנֵּ֥ה רָאִ֖יתִי נְאֻם־ יְהוָֽה׃ ",
        "versenonikud": "המערת פרצים היה הבית הזה אשר נקרא שמי עליו בעיניכם גם אנכי הנה ראיתי נאם יהוה "
    },
    {
        "bookchapter": "ירמיהו",
        "chapter": "ז",
        "versechapter": "יב",
        "bookseder": "ירמיהו",
        "seder": "ד",
        "verseseder": "מ",
        "versenikud": "כִּ֣י לְכוּ־ נָ֗א אֶל־ מְקוֹמִי֙ אֲשֶׁ֣ר בְּשִׁיל֔וֹ אֲשֶׁ֨ר שִׁכַּ֧נְתִּֽי שְׁמִ֛י שָׁ֖ם בָּרִֽאשׁוֹנָ֑ה וּרְאוּ֙ אֵ֣ת אֲשֶׁר־ עָשִׂ֣יתִי ל֔וֹ מִפְּנֵ֕י רָעַ֖ת עַמִּ֥י יִשְׂרָאֵֽל׃ ",
        "versenonikud": "כי לכו נא אל מקומי אשר בשילו אשר שכנתי שמי שם בראשונה וראו את אשר עשיתי לו מפני רעת עמי ישראל "
    },
    {
        "bookchapter": "ירמיהו",
        "chapter": "ז",
        "versechapter": "יג",
        "bookseder": "ירמיהו",
        "seder": "ד",
        "verseseder": "מא",
        "versenikud": "וְעַתָּ֗ה יַ֧עַן עֲשׂוֹתְכֶ֛ם אֶת־ כָּל־ הַמַּֽעֲשִׂ֥ים הָאֵ֖לֶּה נְאֻם־ יְהוָ֑ה וָאֲדַבֵּ֨ר אֲלֵיכֶ֜ם הַשְׁכֵּ֤ם וְדַבֵּר֙ וְלֹ֣א שְׁמַעְתֶּ֔ם וָאֶקְרָ֥א אֶתְכֶ֖ם וְלֹ֥א עֲנִיתֶֽם׃ ",
        "versenonikud": "ועתה יען עשותכם את כל המעשים האלה נאם יהוה ואדבר אליכם השכם ודבר ולא שמעתם ואקרא אתכם ולא עניתם "
    },
    {
        "bookchapter": "ירמיהו",
        "chapter": "ז",
        "versechapter": "יד",
        "bookseder": "ירמיהו",
        "seder": "ד",
        "verseseder": "מב",
        "versenikud": "וְעָשִׂ֜יתִי לַבַּ֣יִת ׀ אֲשֶׁ֧ר נִֽקְרָא־ שְׁמִ֣י עָלָ֗יו אֲשֶׁ֤ר אַתֶּם֙ בֹּטְחִ֣ים בּ֔וֹ וְלַ֨מָּק֔וֹם אֲשֶׁר־ נָתַ֥תִּי לָכֶ֖ם וְלַאֲבֽוֹתֵיכֶ֑ם כַּאֲשֶׁ֥ר עָשִׂ֖יתִי לְשִׁלֽוֹ׃ ",
        "versenonikud": "ועשיתי לבית  אשר נקרא שמי עליו אשר אתם בטחים בו ולמקום אשר נתתי לכם ולאבותיכם כאשר עשיתי לשלו "
    },
    {
        "bookchapter": "ירמיהו",
        "chapter": "ז",
        "versechapter": "טו",
        "bookseder": "ירמיהו",
        "seder": "ד",
        "verseseder": "מג",
        "versenikud": "וְהִשְׁלַכְתִּ֥י אֶתְכֶ֖ם מֵעַ֣ל פָּנָ֑י כַּאֲשֶׁ֤ר הִשְׁלַ֙כְתִּי֙ אֶת־ כָּל־ אֲחֵיכֶ֔ם אֵ֖ת כָּל־ זֶ֥רַע אֶפְרָֽיִם׃ ",
        "versenonikud": "והשלכתי אתכם מעל פני כאשר השלכתי את כל אחיכם את כל זרע אפרים "
    },
    {
        "bookchapter": "ירמיהו",
        "chapter": "ז",
        "versechapter": "טז",
        "bookseder": "ירמיהו",
        "seder": "ד",
        "verseseder": "מד",
        "versenikud": "וְאַתָּ֞ה אַל־ תִּתְפַּלֵּ֣ל ׀ בְּעַד־ הָעָ֣ם הַזֶּ֗ה וְאַל־ תִּשָּׂ֧א בַעֲדָ֛ם רִנָּ֥ה וּתְפִלָּ֖ה וְאַל־ תִּפְגַּע־ בִּ֑י כִּי־ אֵינֶ֥נִּי שֹׁמֵ֖עַ אֹתָֽךְ׃ ",
        "versenonikud": "ואתה אל תתפלל  בעד העם הזה ואל תשא בעדם רנה ותפלה ואל תפגע בי כי אינני שמע אתך "
    },
    {
        "bookchapter": "ירמיהו",
        "chapter": "ז",
        "versechapter": "יז",
        "bookseder": "ירמיהו",
        "seder": "ד",
        "verseseder": "מה",
        "versenikud": "הַֽאֵינְךָ֣ רֹאֶ֔ה מָ֛ה הֵ֥מָּה עֹשִׂ֖ים בְּעָרֵ֣י יְהוּדָ֑ה וּבְחֻצ֖וֹת יְרוּשָׁלִָֽם׃ ",
        "versenonikud": "האינך ראה מה המה עשים בערי יהודה ובחצות ירושלם "
    },
    {
        "bookchapter": "ירמיהו",
        "chapter": "ז",
        "versechapter": "יח",
        "bookseder": "ירמיהו",
        "seder": "ד",
        "verseseder": "מו",
        "versenikud": "הַבָּנִ֞ים מְלַקְּטִ֣ים עֵצִ֗ים וְהָֽאָבוֹת֙ מְבַעֲרִ֣ים אֶת־ הָאֵ֔שׁ וְהַנָּשִׁ֖ים לָשׁ֣וֹת בָּצֵ֑ק לַעֲשׂ֨וֹת כַּוָּנִ֜ים לִמְלֶ֣כֶת הַשָּׁמַ֗יִם וְהַסֵּ֤ךְ נְסָכִים֙ לֵאלֹהִ֣ים אֲחֵרִ֔ים לְמַ֖עַן הַכְעִסֵֽנִי׃ ",
        "versenonikud": "הבנים מלקטים עצים והאבות מבערים את האש והנשים לשות בצק לעשות כונים למלכת השמים והסך נסכים לאלהים אחרים למען הכעסני "
    },
    {
        "bookchapter": "ירמיהו",
        "chapter": "ז",
        "versechapter": "יט",
        "bookseder": "ירמיהו",
        "seder": "ד",
        "verseseder": "מז",
        "versenikud": "הַאֹתִ֛י הֵ֥ם מַכְעִסִ֖ים נְאֻם־ יְהוָ֑ה הֲל֣וֹא אֹתָ֔ם לְמַ֖עַן בֹּ֥שֶׁת פְּנֵיהֶֽם׃ ",
        "versenonikud": "האתי הם מכעסים נאם יהוה הלוא אתם למען בשת פניהם "
    },
    {
        "bookchapter": "ירמיהו",
        "chapter": "ז",
        "versechapter": "כ",
        "bookseder": "ירמיהו",
        "seder": "ד",
        "verseseder": "מח",
        "versenikud": "לָכֵ֞ן כֹּה־ אָמַ֣ר ׀ אֲדֹנָ֣י יְהֹוִ֗ה הִנֵּ֨ה אַפִּ֤י וַֽחֲמָתִי֙ נִתֶּ֙כֶת֙ אֶל־ הַמָּק֣וֹם הַזֶּ֔ה עַל־ הָֽאָדָם֙ וְעַל־ הַבְּהֵמָ֔ה וְעַל־ עֵ֥ץ הַשָּׂדֶ֖ה וְעַל־ פְּרִ֣י הָֽאֲדָמָ֑ה וּבָעֲרָ֖ה וְלֹ֥א תִכְבֶּֽה׃ ",
        "versenonikud": "לכן כה אמר  אדני יהוה הנה אפי וחמתי נתכת אל המקום הזה על האדם ועל הבהמה ועל עץ השדה ועל פרי האדמה ובערה ולא תכבה "
    },
    {
        "bookchapter": "ירמיהו",
        "chapter": "ז",
        "versechapter": "כא",
        "bookseder": "ירמיהו",
        "seder": "ד",
        "verseseder": "מט",
        "versenikud": "כֹּ֥ה אָמַ֛ר יְהוָ֥ה צְבָא֖וֹת אֱלֹהֵ֣י יִשְׂרָאֵ֑ל עֹלוֹתֵיכֶ֛ם סְפ֥וּ עַל־ זִבְחֵיכֶ֖ם וְאִכְל֥וּ בָשָֽׂר׃ ",
        "versenonikud": "כה אמר יהוה צבאות אלהי ישראל עלותיכם ספו על זבחיכם ואכלו בשר "
    },
    {
        "bookchapter": "ירמיהו",
        "chapter": "ז",
        "versechapter": "כב",
        "bookseder": "ירמיהו",
        "seder": "ד",
        "verseseder": "נ",
        "versenikud": "כִּ֠י לֹֽא־ דִבַּ֤רְתִּי אֶת־ אֲבֽוֹתֵיכֶם֙ וְלֹ֣א צִוִּיתִ֔ים בְּי֛וֹם הוציא הוֹצִיאִ֥י אוֹתָ֖ם מֵאֶ֣רֶץ מִצְרָ֑יִם עַל־ דִּבְרֵ֥י עוֹלָ֖ה וָזָֽבַח׃ ",
        "versenonikud": "כי לא דברתי את אבותיכם ולא צויתים ביום הוציא הוציאי אותם מארץ מצרים על דברי עולה וזבח "
    },
    {
        "bookchapter": "ירמיהו",
        "chapter": "ז",
        "versechapter": "כג",
        "bookseder": "ירמיהו",
        "seder": "ה",
        "verseseder": "א",
        "versenikud": "כִּ֣י אִֽם־ אֶת־ הַדָּבָ֣ר הַ֠זֶּה צִוִּ֨יתִי אוֹתָ֤ם לֵאמֹר֙ שִׁמְע֣וּ בְקוֹלִ֔י וְהָיִ֤יתִי לָכֶם֙ לֵֽאלֹהִ֔ים וְאַתֶּ֖ם תִּֽהְיוּ־ לִ֣י לְעָ֑ם וַהֲלַכְתֶּ֗ם בְּכָל־ הַדֶּ֙רֶךְ֙ אֲשֶׁ֣ר אֲצַוֶּ֣ה אֶתְכֶ֔ם לְמַ֖עַן יִיטַ֥ב לָכֶֽם׃ ",
        "versenonikud": "כי אם את הדבר הזה צויתי אותם לאמר שמעו בקולי והייתי לכם לאלהים ואתם תהיו לי לעם והלכתם בכל הדרך אשר אצוה אתכם למען ייטב לכם "
    },
    {
        "bookchapter": "ירמיהו",
        "chapter": "ז",
        "versechapter": "כד",
        "bookseder": "ירמיהו",
        "seder": "ה",
        "verseseder": "ב",
        "versenikud": "וְלֹ֤א שָֽׁמְעוּ֙ וְלֹֽא־ הִטּ֣וּ אֶת־ אָזְנָ֔ם וַיֵּֽלְכוּ֙ בְּמֹ֣עֵצ֔וֹת בִּשְׁרִר֖וּת לִבָּ֣ם הָרָ֑ע וַיִּהְי֥וּ לְאָח֖וֹר וְלֹ֥א לְפָנִֽים׃ ",
        "versenonikud": "ולא שמעו ולא הטו את אזנם וילכו במעצות בשררות לבם הרע ויהיו לאחור ולא לפנים "
    },
    {
        "bookchapter": "ירמיהו",
        "chapter": "ז",
        "versechapter": "כה",
        "bookseder": "ירמיהו",
        "seder": "ה",
        "verseseder": "ג",
        "versenikud": "לְמִן־ הַיּ֗וֹם אֲשֶׁ֨ר יָצְא֤וּ אֲבֽוֹתֵיכֶם֙ מֵאֶ֣רֶץ מִצְרַ֔יִם עַ֖ד הַיּ֣וֹם הַזֶּ֑ה וָאֶשְׁלַ֤ח אֲלֵיכֶם֙ אֶת־ כָּל־ עֲבָדַ֣י הַנְּבִיאִ֔ים י֖וֹם הַשְׁכֵּ֥ם וְשָׁלֹֽחַ׃ ",
        "versenonikud": "למן היום אשר יצאו אבותיכם מארץ מצרים עד היום הזה ואשלח אליכם את כל עבדי הנביאים יום השכם ושלח "
    },
    {
        "bookchapter": "ירמיהו",
        "chapter": "ז",
        "versechapter": "כו",
        "bookseder": "ירמיהו",
        "seder": "ה",
        "verseseder": "ד",
        "versenikud": "וְל֤וֹא שָׁמְעוּ֙ אֵלַ֔י וְלֹ֥א הִטּ֖וּ אֶת־ אָזְנָ֑ם וַיַּקְשׁוּ֙ אֶת־ עָרְפָּ֔ם הֵרֵ֖עוּ מֵאֲבוֹתָֽם׃ ",
        "versenonikud": "ולוא שמעו אלי ולא הטו את אזנם ויקשו את ערפם הרעו מאבותם "
    },
    {
        "bookchapter": "ירמיהו",
        "chapter": "ז",
        "versechapter": "כז",
        "bookseder": "ירמיהו",
        "seder": "ה",
        "verseseder": "ה",
        "versenikud": "וְדִבַּרְתָּ֤ אֲלֵיהֶם֙ אֶת־ כָּל־ הַדְּבָרִ֣ים הָאֵ֔לֶּה וְלֹ֥א יִשְׁמְע֖וּ אֵלֶ֑יךָ וְקָרָ֥אתָ אֲלֵיהֶ֖ם וְלֹ֥א יַעֲנֽוּכָה׃ ",
        "versenonikud": "ודברת אליהם את כל הדברים האלה ולא ישמעו אליך וקראת אליהם ולא יענוכה "
    },
    {
        "bookchapter": "ירמיהו",
        "chapter": "ז",
        "versechapter": "כח",
        "bookseder": "ירמיהו",
        "seder": "ה",
        "verseseder": "ו",
        "versenikud": "וְאָמַרְתָּ֣ אֲלֵיהֶ֗ם זֶ֤ה הַגּוֹי֙ אֲשֶׁ֣ר לֽוֹא־ שָׁמְע֗וּ בְּקוֹל֙ יְהוָ֣ה אֱלֹהָ֔יו וְלֹ֥א לָקְח֖וּ מוּסָ֑ר אָֽבְדָה֙ הָֽאֱמוּנָ֔ה וְנִכְרְתָ֖ה מִפִּיהֶֽם׃ ",
        "versenonikud": "ואמרת אליהם זה הגוי אשר לוא שמעו בקול יהוה אלהיו ולא לקחו מוסר אבדה האמונה ונכרתה מפיהם "
    },
    {
        "bookchapter": "ירמיהו",
        "chapter": "ז",
        "versechapter": "כט",
        "bookseder": "ירמיהו",
        "seder": "ה",
        "verseseder": "ז",
        "versenikud": "גָּזִּ֤י נִזְרֵךְ֙ וְֽהַשְׁלִ֔יכִי וּשְׂאִ֥י עַל־ שְׁפָיִ֖ם קִינָ֑ה כִּ֚י מָאַ֣ס יְהוָ֔ה וַיִּטֹּ֖שׁ אֶת־ דּ֥וֹר עֶבְרָתֽוֹ׃ ",
        "versenonikud": "גזי נזרך והשליכי ושאי על שפים קינה כי מאס יהוה ויטש את דור עברתו "
    },
    {
        "bookchapter": "ירמיהו",
        "chapter": "ז",
        "versechapter": "ל",
        "bookseder": "ירמיהו",
        "seder": "ה",
        "verseseder": "ח",
        "versenikud": "כִּֽי־ עָשׂ֨וּ בְנֵי־ יְהוּדָ֥ה הָרַ֛ע בְּעֵינַ֖י נְאֻום־ יְהוָ֑ה שָׂ֣מוּ שִׁקּֽוּצֵיהֶ֗ם בַּבַּ֛יִת אֲשֶׁר־ נִקְרָא־ שְׁמִ֥י עָלָ֖יו לְטַמְּאֽוֹ׃ ",
        "versenonikud": "כי עשו בני יהודה הרע בעיני נאום יהוה שמו שקוציהם בבית אשר נקרא שמי עליו לטמאו "
    },
    {
        "bookchapter": "ירמיהו",
        "chapter": "ז",
        "versechapter": "לא",
        "bookseder": "ירמיהו",
        "seder": "ה",
        "verseseder": "ט",
        "versenikud": "וּבָנ֞וּ בָּמ֣וֹת הַתֹּ֗פֶת אֲשֶׁר֙ בְּגֵ֣יא בֶן־ הִנֹּ֔ם לִשְׂרֹ֛ף אֶת־ בְּנֵיהֶ֥ם וְאֶת־ בְּנֹתֵיהֶ֖ם בָּאֵ֑שׁ אֲשֶׁר֙ לֹ֣א צִוִּ֔יתִי וְלֹ֥א עָלְתָ֖ה עַל־ לִבִּֽי׃ ",
        "versenonikud": "ובנו במות התפת אשר בגיא בן הנם לשרף את בניהם ואת בנתיהם באש אשר לא צויתי ולא עלתה על לבי "
    },
    {
        "bookchapter": "ירמיהו",
        "chapter": "ז",
        "versechapter": "לב",
        "bookseder": "ירמיהו",
        "seder": "ה",
        "verseseder": "י",
        "versenikud": "לָכֵ֞ן הִנֵּֽה־ יָמִ֤ים בָּאִים֙ נְאֻם־ יְהוָ֔ה וְלֹא־ יֵאָמֵ֨ר ע֤וֹד הַתֹּ֙פֶת֙ וְגֵ֣יא בֶן־ הִנֹּ֔ם כִּ֖י אִם־ גֵּ֣יא הַהֲרֵגָ֑ה וְקָבְר֥וּ בְתֹ֖פֶת מֵאֵ֥ין מָקֽוֹם׃ ",
        "versenonikud": "לכן הנה ימים באים נאם יהוה ולא יאמר עוד התפת וגיא בן הנם כי אם גיא ההרגה וקברו בתפת מאין מקום "
    },
    {
        "bookchapter": "ירמיהו",
        "chapter": "ז",
        "versechapter": "לג",
        "bookseder": "ירמיהו",
        "seder": "ה",
        "verseseder": "יא",
        "versenikud": "וְֽהָ֨יְתָ֜ה נִבְלַ֨ת הָעָ֤ם הַזֶּה֙ לְמַֽאֲכָ֔ל לְע֥וֹף הַשָּׁמַ֖יִם וּלְבֶהֱמַ֣ת הָאָ֑רֶץ וְאֵ֖ין מַחֲרִֽיד׃ ",
        "versenonikud": "והיתה נבלת העם הזה למאכל לעוף השמים ולבהמת הארץ ואין מחריד "
    },
    {
        "bookchapter": "ירמיהו",
        "chapter": "ז",
        "versechapter": "לד",
        "bookseder": "ירמיהו",
        "seder": "ה",
        "verseseder": "יב",
        "versenikud": "וְהִשְׁבַּתִּ֣י ׀ מֵעָרֵ֣י יְהוּדָ֗ה וּמֵֽחֻצוֹת֙ יְר֣וּשָׁלִַ֔ם ק֤וֹל שָׂשׂוֹן֙ וְק֣וֹל שִׂמְחָ֔ה ק֥וֹל חָתָ֖ן וְק֣וֹל כַּלָּ֑ה כִּ֥י לְחָרְבָּ֖ה תִּהְיֶ֥ה הָאָֽרֶץ׃ ",
        "versenonikud": "והשבתי  מערי יהודה ומחצות ירושלם קול ששון וקול שמחה קול חתן וקול כלה כי לחרבה תהיה הארץ "
    }
]