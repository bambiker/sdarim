[
    {
        "bookchapter": "מלכים ב",
        "chapter": "יט",
        "versechapter": "יט",
        "bookseder": "מלכים",
        "seder": "לא",
        "verseseder": "א",
        "versenikud": "וְעַתָּה֙ יְהוָ֣ה אֱלֹהֵ֔ינוּ הוֹשִׁיעֵ֥נוּ נָ֖א מִיָּד֑וֹ וְיֵֽדְעוּ֙ כָּל־ מַמְלְכ֣וֹת הָאָ֔רֶץ כִּ֥י אַתָּ֛ה יְהוָ֥ה אֱלֹהִ֖ים לְבַדֶּֽךָ׃ ",
        "versenonikud": "ועתה יהוה אלהינו הושיענו נא מידו וידעו כל ממלכות הארץ כי אתה יהוה אלהים לבדך "
    },
    {
        "bookchapter": "מלכים ב",
        "chapter": "יט",
        "versechapter": "כ",
        "bookseder": "מלכים",
        "seder": "לא",
        "verseseder": "ב",
        "versenikud": "וַיִּשְׁלַח֙ יְשַֽׁעְיָ֣הוּ בֶן־ אָמ֔וֹץ אֶל־ חִזְקִיָּ֖הוּ לֵאמֹ֑ר כֹּֽה־ אָמַ֤ר יְהוָה֙ אֱלֹהֵ֣י יִשְׂרָאֵ֔ל אֲשֶׁ֨ר הִתְפַּלַּ֧לְתָּ אֵלַ֛י אֶל־ סַנְחֵרִ֥ב מֶֽלֶךְ־ אַשּׁ֖וּר שָׁמָֽעְתִּי׃ ",
        "versenonikud": "וישלח ישעיהו בן אמוץ אל חזקיהו לאמר כה אמר יהוה אלהי ישראל אשר התפללת אלי אל סנחרב מלך אשור שמעתי "
    },
    {
        "bookchapter": "מלכים ב",
        "chapter": "יט",
        "versechapter": "כא",
        "bookseder": "מלכים",
        "seder": "לא",
        "verseseder": "ג",
        "versenikud": "זֶ֣ה הַדָּבָ֔ר אֲשֶׁר־ דִּבֶּ֥ר יְהוָ֖ה עָלָ֑יו בָּזָ֨ה לְךָ֜ לָעֲגָ֣ה לְךָ֗ בְּתוּלַת֙ בַּת־ צִיּ֔וֹן אַחֲרֶ֙יךָ֙ רֹ֣אשׁ הֵנִ֔יעָה בַּ֖ת יְרוּשָׁלִָֽם׃ ",
        "versenonikud": "זה הדבר אשר דבר יהוה עליו בזה לך לעגה לך בתולת בת ציון אחריך ראש הניעה בת ירושלם "
    },
    {
        "bookchapter": "מלכים ב",
        "chapter": "יט",
        "versechapter": "כב",
        "bookseder": "מלכים",
        "seder": "לא",
        "verseseder": "ד",
        "versenikud": "אֶת־ מִ֤י חֵרַ֙פְתָּ֙ וְגִדַּ֔פְתָּ וְעַל־ מִ֖י הֲרִימ֣וֹתָ קּ֑וֹל וַתִּשָּׂ֥א מָר֛וֹם עֵינֶ֖יךָ עַל־ קְד֥וֹשׁ יִשְׂרָאֵֽל׃ ",
        "versenonikud": "את מי חרפת וגדפת ועל מי הרימות קול ותשא מרום עיניך על קדוש ישראל "
    },
    {
        "bookchapter": "מלכים ב",
        "chapter": "יט",
        "versechapter": "כג",
        "bookseder": "מלכים",
        "seder": "לא",
        "verseseder": "ה",
        "versenikud": "בְּיַ֣ד מַלְאָכֶיךָ֮ חֵרַ֣פְתָּ ׀ אֲדֹנָי֒ וַתֹּ֗אמֶר ברכב בְּרֹ֥ב רִכְבִּ֛י אֲנִ֥י עָלִ֛יתִי מְר֥וֹם הָרִ֖ים יַרְכְּתֵ֣י לְבָנ֑וֹן וְאֶכְרֹ֞ת קוֹמַ֤ת אֲרָזָיו֙ מִבְח֣וֹר בְּרֹשָׁ֔יו וְאָב֙וֹאָה֙ מְל֣וֹן קִצֹּ֔ה יַ֖עַר כַּרְמִלּֽוֹ׃ ",
        "versenonikud": "ביד מלאכיך חרפת  אדני ותאמר ברכב ברב רכבי אני עליתי מרום הרים ירכתי לבנון ואכרת קומת ארזיו מבחור ברשיו ואבואה מלון קצה יער כרמלו "
    },
    {
        "bookchapter": "מלכים ב",
        "chapter": "יט",
        "versechapter": "כד",
        "bookseder": "מלכים",
        "seder": "לא",
        "verseseder": "ו",
        "versenikud": "אֲנִ֣י קַ֔רְתִּי וְשָׁתִ֖יתִי מַ֣יִם זָרִ֑ים וְאַחְרִב֙ בְּכַף־ פְּעָמַ֔י כֹּ֖ל יְאֹרֵ֥י מָצֽוֹר׃ ",
        "versenonikud": "אני קרתי ושתיתי מים זרים ואחרב בכף פעמי כל יארי מצור "
    },
    {
        "bookchapter": "מלכים ב",
        "chapter": "יט",
        "versechapter": "כה",
        "bookseder": "מלכים",
        "seder": "לא",
        "verseseder": "ז",
        "versenikud": "הֲלֹֽא־ שָׁמַ֤עְתָּ לְמֵֽרָחוֹק֙ אֹתָ֣הּ עָשִׂ֔יתִי לְמִ֥ימֵי קֶ֖דֶם וִֽיצַרְתִּ֑יהָ עַתָּ֣ה הֲבֵיאתִ֗יהָ וּתְהִ֗י לַהְשׁ֛וֹת גַּלִּ֥ים נִצִּ֖ים עָרִ֥ים בְּצֻרֽוֹת׃ ",
        "versenonikud": "הלא שמעת למרחוק אתה עשיתי למימי קדם ויצרתיה עתה הביאתיה ותהי להשות גלים נצים ערים בצרות "
    },
    {
        "bookchapter": "מלכים ב",
        "chapter": "יט",
        "versechapter": "כו",
        "bookseder": "מלכים",
        "seder": "לא",
        "verseseder": "ח",
        "versenikud": "וְיֹֽשְׁבֵיהֶן֙ קִצְרֵי־ יָ֔ד חַ֖תּוּ וַיֵּבֹ֑שׁוּ הָי֞וּ עֵ֤שֶׂב שָׂדֶה֙ וִ֣ירַק דֶּ֔שֶׁא חֲצִ֣יר גַּגּ֔וֹת וּשְׁדֵפָ֖ה לִפְנֵ֥י קָמָֽה׃ ",
        "versenonikud": "וישביהן קצרי יד חתו ויבשו היו עשב שדה וירק דשא חציר גגות ושדפה לפני קמה "
    },
    {
        "bookchapter": "מלכים ב",
        "chapter": "יט",
        "versechapter": "כז",
        "bookseder": "מלכים",
        "seder": "לא",
        "verseseder": "ט",
        "versenikud": "וְשִׁבְתְּךָ֛ וְצֵאתְךָ֥ וּבֹאֲךָ֖ יָדָ֑עְתִּי וְאֵ֖ת הִֽתְרַגֶּזְךָ֥ אֵלָֽי׃ ",
        "versenonikud": "ושבתך וצאתך ובאך ידעתי ואת התרגזך אלי "
    },
    {
        "bookchapter": "מלכים ב",
        "chapter": "יט",
        "versechapter": "כח",
        "bookseder": "מלכים",
        "seder": "לא",
        "verseseder": "י",
        "versenikud": "יַ֚עַן הִתְרַגֶּזְךָ֣ אֵלַ֔י וְשַׁאֲנַנְךָ֖ עָלָ֣ה בְאָזְנָ֑י וְשַׂמְתִּ֨י חַחִ֜י בְּאַפֶּ֗ךָ וּמִתְגִּי֙ בִּשְׂפָתֶ֔יךָ וַהֲשִׁ֣בֹתִ֔יךָ בַּדֶּ֖רֶךְ אֲשֶׁר־ בָּ֥אתָ בָּֽהּ׃ ",
        "versenonikud": "יען התרגזך אלי ושאננך עלה באזני ושמתי חחי באפך ומתגי בשפתיך והשבתיך בדרך אשר באת בה "
    },
    {
        "bookchapter": "מלכים ב",
        "chapter": "יט",
        "versechapter": "כט",
        "bookseder": "מלכים",
        "seder": "לא",
        "verseseder": "יא",
        "versenikud": "וְזֶה־ לְּךָ֣ הָא֔וֹת אָכ֤וֹל הַשָּׁנָה֙ סָפִ֔יחַ וּבַשָּׁנָ֥ה הַשֵּׁנִ֖ית סָחִ֑ישׁ וּבַשָּׁנָ֣ה הַשְּׁלִישִׁ֗ית זִרְע֧וּ וְקִצְר֛וּ וְנִטְע֥וּ כְרָמִ֖ים וְאִכְל֥וּ פִרְיָֽם׃ ",
        "versenonikud": "וזה לך האות אכול השנה ספיח ובשנה השנית סחיש ובשנה השלישית זרעו וקצרו ונטעו כרמים ואכלו פרים "
    },
    {
        "bookchapter": "מלכים ב",
        "chapter": "יט",
        "versechapter": "ל",
        "bookseder": "מלכים",
        "seder": "לא",
        "verseseder": "יב",
        "versenikud": "וְיָ֨סְפָ֜ה פְּלֵיטַ֧ת בֵּית־ יְהוּדָ֛ה הַנִּשְׁאָרָ֖ה שֹׁ֣רֶשׁ לְמָ֑טָּה וְעָשָׂ֥ה פְרִ֖י לְמָֽעְלָה׃ ",
        "versenonikud": "ויספה פליטת בית יהודה הנשארה שרש למטה ועשה פרי למעלה "
    },
    {
        "bookchapter": "מלכים ב",
        "chapter": "יט",
        "versechapter": "לא",
        "bookseder": "מלכים",
        "seder": "לא",
        "verseseder": "יג",
        "versenikud": "כִּ֤י מִירוּשָׁלִַ֙ם֙ תֵּצֵ֣א שְׁאֵרִ֔ית וּפְלֵיטָ֖ה מֵהַ֣ר צִיּ֑וֹן קִנְאַ֛ת יְהוָ֥ה צְבָא֖וֹת תַּֽעֲשֶׂה־ זֹּֽאת׃ ",
        "versenonikud": "כי מירושלם תצא שארית ופליטה מהר ציון קנאת יהוה צבאות תעשה זאת "
    },
    {
        "bookchapter": "מלכים ב",
        "chapter": "יט",
        "versechapter": "לב",
        "bookseder": "מלכים",
        "seder": "לא",
        "verseseder": "יד",
        "versenikud": "לָכֵ֗ן כֹּֽה־ אָמַ֤ר יְהוָה֙ אֶל־ מֶ֣לֶךְ אַשּׁ֔וּר לֹ֤א יָבֹא֙ אֶל־ הָעִ֣יר הַזֹּ֔את וְלֹֽא־ יוֹרֶ֥ה שָׁ֖ם חֵ֑ץ וְלֹֽא־ יְקַדְּמֶ֣נָּה מָגֵ֔ן וְלֹֽא־ יִשְׁפֹּ֥ךְ עָלֶ֖יהָ סֹלְלָֽה׃ ",
        "versenonikud": "לכן כה אמר יהוה אל מלך אשור לא יבא אל העיר הזאת ולא יורה שם חץ ולא יקדמנה מגן ולא ישפך עליה סללה "
    },
    {
        "bookchapter": "מלכים ב",
        "chapter": "יט",
        "versechapter": "לג",
        "bookseder": "מלכים",
        "seder": "לא",
        "verseseder": "טו",
        "versenikud": "בַּדֶּ֥רֶךְ אֲשֶׁר־ יָבֹ֖א בָּ֣הּ יָשׁ֑וּב וְאֶל־ הָעִ֥יר הַזֹּ֛את לֹ֥א יָבֹ֖א נְאֻם־ יְהוָֽה׃ ",
        "versenonikud": "בדרך אשר יבא בה ישוב ואל העיר הזאת לא יבא נאם יהוה "
    },
    {
        "bookchapter": "מלכים ב",
        "chapter": "יט",
        "versechapter": "לד",
        "bookseder": "מלכים",
        "seder": "לא",
        "verseseder": "טז",
        "versenikud": "וְגַנּוֹתִ֛י אֶל־ הָעִ֥יר הַזֹּ֖את לְהֽוֹשִׁיעָ֑הּ לְמַֽעֲנִ֔י וּלְמַ֖עַן דָּוִ֥ד עַבְדִּֽי׃ ",
        "versenonikud": "וגנותי אל העיר הזאת להושיעה למעני ולמען דוד עבדי "
    },
    {
        "bookchapter": "מלכים ב",
        "chapter": "יט",
        "versechapter": "לה",
        "bookseder": "מלכים",
        "seder": "לא",
        "verseseder": "יז",
        "versenikud": "וַיְהִי֮ בַּלַּ֣יְלָה הַהוּא֒ וַיֵּצֵ֣א ׀ מַלְאַ֣ךְ יְהוָ֗ה וַיַּךְ֙ בְּמַחֲנֵ֣ה אַשּׁ֔וּר מֵאָ֛ה שְׁמוֹנִ֥ים וַחֲמִשָּׁ֖ה אָ֑לֶף וַיַּשְׁכִּ֣ימוּ בַבֹּ֔קֶר וְהִנֵּ֥ה כֻלָּ֖ם פְּגָרִ֥ים מֵתִֽים׃ ",
        "versenonikud": "ויהי בלילה ההוא ויצא  מלאך יהוה ויך במחנה אשור מאה שמונים וחמשה אלף וישכימו בבקר והנה כלם פגרים מתים "
    },
    {
        "bookchapter": "מלכים ב",
        "chapter": "יט",
        "versechapter": "לו",
        "bookseder": "מלכים",
        "seder": "לא",
        "verseseder": "יח",
        "versenikud": "וַיִּסַּ֣ע וַיֵּ֔לֶךְ וַיָּ֖שָׁב סַנְחֵרִ֣יב מֶֽלֶךְ־ אַשּׁ֑וּר וַיֵּ֖שֶׁב בְּנִֽינְוֵֽה׃ ",
        "versenonikud": "ויסע וילך וישב סנחריב מלך אשור וישב בנינוה "
    },
    {
        "bookchapter": "מלכים ב",
        "chapter": "יט",
        "versechapter": "לז",
        "bookseder": "מלכים",
        "seder": "לא",
        "verseseder": "יט",
        "versenikud": "וַיְהִי֩ ה֨וּא מִֽשְׁתַּחֲוֶ֜ה בֵּ֣ית ׀ נִסְרֹ֣ךְ אֱלֹהָ֗יו וְֽאַדְרַמֶּ֨לֶךְ וְשַׂרְאֶ֤צֶר בָּנָיו֙ הִכֻּ֣הוּ בַחֶ֔רֶב וְהֵ֥מָּה נִמְלְט֖וּ אֶ֣רֶץ אֲרָרָ֑ט וַיִּמְלֹ֛ךְ אֵֽסַר־ חַדֹּ֥ן בְּנ֖וֹ תַּחְתָּֽיו׃ ",
        "versenonikud": "ויהי הוא משתחוה בית  נסרך אלהיו ואדרמלך ושראצר בניו הכהו בחרב והמה נמלטו ארץ אררט וימלך אסר חדן בנו תחתיו "
    },
    {
        "bookchapter": "מלכים ב",
        "chapter": "כ",
        "versechapter": "א",
        "bookseder": "מלכים",
        "seder": "לא",
        "verseseder": "כ",
        "versenikud": "בַּיָּמִ֣ים הָהֵ֔ם חָלָ֥ה חִזְקִיָּ֖הוּ לָמ֑וּת וַיָּבֹ֣א אֵ֠לָיו יְשַׁעְיָ֨הוּ בֶן־ אָמ֜וֹץ הַנָּבִ֗יא וַיֹּ֨אמֶר אֵלָ֜יו כֹּֽה־ אָמַ֤ר יְהוָה֙ צַ֣ו לְבֵיתֶ֔ךָ כִּ֛י מֵ֥ת אַתָּ֖ה וְלֹ֥א תִֽחְיֶֽה׃ ",
        "versenonikud": "בימים ההם חלה חזקיהו למות ויבא אליו ישעיהו בן אמוץ הנביא ויאמר אליו כה אמר יהוה צו לביתך כי מת אתה ולא תחיה "
    },
    {
        "bookchapter": "מלכים ב",
        "chapter": "כ",
        "versechapter": "ב",
        "bookseder": "מלכים",
        "seder": "לא",
        "verseseder": "כא",
        "versenikud": "וַיַּסֵּ֥ב אֶת־ פָּנָ֖יו אֶל־ הַקִּ֑יר וַיִּ֨תְפַּלֵּ֔ל אֶל־ יְהוָ֖ה לֵאמֹֽר׃ ",
        "versenonikud": "ויסב את פניו אל הקיר ויתפלל אל יהוה לאמר "
    },
    {
        "bookchapter": "מלכים ב",
        "chapter": "כ",
        "versechapter": "ג",
        "bookseder": "מלכים",
        "seder": "לא",
        "verseseder": "כב",
        "versenikud": "אָנָּ֣ה יְהוָ֗ה זְכָר־ נָ֞א אֵ֣ת אֲשֶׁ֧ר הִתְהַלַּ֣כְתִּי לְפָנֶ֗יךָ בֶּֽאֱמֶת֙ וּבְלֵבָ֣ב שָׁלֵ֔ם וְהַטּ֥וֹב בְּעֵינֶ֖יךָ עָשִׂ֑יתִי וַיֵּ֥בְךְּ חִזְקִיָּ֖הוּ בְּכִ֥י גָדֽוֹל׃ ",
        "versenonikud": "אנה יהוה זכר נא את אשר התהלכתי לפניך באמת ובלבב שלם והטוב בעיניך עשיתי ויבך חזקיהו בכי גדול "
    },
    {
        "bookchapter": "מלכים ב",
        "chapter": "כ",
        "versechapter": "ד",
        "bookseder": "מלכים",
        "seder": "לא",
        "verseseder": "כג",
        "versenikud": "וַיְהִ֣י יְשַׁעְיָ֔הוּ לֹ֣א יָצָ֔א העיר חָצֵ֖ר הַתִּֽיכֹנָ֑ה וּדְבַר־ יְהוָ֔ה הָיָ֥ה אֵלָ֖יו לֵאמֹֽר׃ ",
        "versenonikud": "ויהי ישעיהו לא יצא העיר חצר התיכנה ודבר יהוה היה אליו לאמר "
    },
    {
        "bookchapter": "מלכים ב",
        "chapter": "כ",
        "versechapter": "ה",
        "bookseder": "מלכים",
        "seder": "לא",
        "verseseder": "כד",
        "versenikud": "שׁ֣וּב וְאָמַרְתָּ֞ אֶל־ חִזְקִיָּ֣הוּ נְגִיד־ עַמִּ֗י כֹּֽה־ אָמַ֤ר יְהוָה֙ אֱלֹהֵי֙ דָּוִ֣ד אָבִ֔יךָ שָׁמַ֙עְתִּי֙ אֶת־ תְּפִלָּתֶ֔ךָ רָאִ֖יתִי אֶת־ דִּמְעָתֶ֑ךָ הִנְנִי֙ רֹ֣פֶא לָ֔ךְ בַּיּוֹם֙ הַשְּׁלִישִׁ֔י תַּעֲלֶ֖ה בֵּ֥ית יְהוָֽה׃ ",
        "versenonikud": "שוב ואמרת אל חזקיהו נגיד עמי כה אמר יהוה אלהי דוד אביך שמעתי את תפלתך ראיתי את דמעתך הנני רפא לך ביום השלישי תעלה בית יהוה "
    },
    {
        "bookchapter": "מלכים ב",
        "chapter": "כ",
        "versechapter": "ו",
        "bookseder": "מלכים",
        "seder": "לא",
        "verseseder": "כה",
        "versenikud": "וְהֹסַפְתִּ֣י עַל־ יָמֶ֗יךָ חֲמֵ֤שׁ עֶשְׂרֵה֙ שָׁנָ֔ה וּמִכַּ֤ף מֶֽלֶךְ־ אַשּׁוּר֙ אַצִּ֣ילְךָ֔ וְאֵ֖ת הָעִ֣יר הַזֹּ֑את וְגַנּוֹתִי֙ עַל־ הָעִ֣יר הַזֹּ֔את לְמַֽעֲנִ֔י וּלְמַ֖עַן דָּוִ֥ד עַבְדִּֽי׃ ",
        "versenonikud": "והספתי על ימיך חמש עשרה שנה ומכף מלך אשור אצילך ואת העיר הזאת וגנותי על העיר הזאת למעני ולמען דוד עבדי "
    },
    {
        "bookchapter": "מלכים ב",
        "chapter": "כ",
        "versechapter": "ז",
        "bookseder": "מלכים",
        "seder": "לא",
        "verseseder": "כו",
        "versenikud": "וַיֹּ֣אמֶר יְשַֽׁעְיָ֔הוּ קְח֖וּ דְּבֶ֣לֶת תְּאֵנִ֑ים וַיִּקְח֛וּ וַיָּשִׂ֥ימוּ עַֽל־ הַשְּׁחִ֖ין וַיֶּֽחִי׃ ",
        "versenonikud": "ויאמר ישעיהו קחו דבלת תאנים ויקחו וישימו על השחין ויחי "
    }
]