[
    {
        "bookchapter": "תהילים",
        "chapter": "קט",
        "versechapter": "א",
        "bookseder": "תהילים",
        "seder": "טו",
        "verseseder": "קז",
        "versenikud": "לַ֭מְנַצֵּחַ לְדָוִ֣ד מִזְמ֑וֹר אֱלֹהֵ֥י תְ֝הִלָּתִ֗י אַֽל־ תֶּחֱרַֽשׁ׃ ",
        "versenonikud": "למנצח לדוד מזמור אלהי תהלתי אל תחרש "
    },
    {
        "bookchapter": "תהילים",
        "chapter": "קט",
        "versechapter": "ב",
        "bookseder": "תהילים",
        "seder": "טו",
        "verseseder": "קח",
        "versenikud": "כִּ֤י פִ֪י רָשָׁ֡ע וּֽפִי־ מִ֭רְמָה עָלַ֣י פָּתָ֑חוּ דִּבְּר֥וּ אִ֝תִּ֗י לְשׁ֣וֹן שָֽׁקֶר׃ ",
        "versenonikud": "כי פי רשע ופי מרמה עלי פתחו דברו אתי לשון שקר "
    },
    {
        "bookchapter": "תהילים",
        "chapter": "קט",
        "versechapter": "ג",
        "bookseder": "תהילים",
        "seder": "טו",
        "verseseder": "קט",
        "versenikud": "וְדִבְרֵ֣י שִׂנְאָ֣ה סְבָב֑וּנִי וַיִּֽלָּחֲמ֥וּנִי חִנָּֽם׃ ",
        "versenonikud": "ודברי שנאה סבבוני וילחמוני חנם "
    },
    {
        "bookchapter": "תהילים",
        "chapter": "קט",
        "versechapter": "ד",
        "bookseder": "תהילים",
        "seder": "טו",
        "verseseder": "קי",
        "versenikud": "תַּֽחַת־ אַהֲבָתִ֥י יִשְׂטְנ֗וּנִי וַאֲנִ֥י תְפִלָּֽה׃ ",
        "versenonikud": "תחת אהבתי ישטנוני ואני תפלה "
    },
    {
        "bookchapter": "תהילים",
        "chapter": "קט",
        "versechapter": "ה",
        "bookseder": "תהילים",
        "seder": "טו",
        "verseseder": "קיא",
        "versenikud": "וַיָּ֘שִׂ֤ימוּ עָלַ֣י רָ֭עָה תַּ֣חַת טוֹבָ֑ה וְ֝שִׂנְאָ֗ה תַּ֣חַת אַהֲבָתִֽי׃ ",
        "versenonikud": "וישימו עלי רעה תחת טובה ושנאה תחת אהבתי "
    },
    {
        "bookchapter": "תהילים",
        "chapter": "קט",
        "versechapter": "ו",
        "bookseder": "תהילים",
        "seder": "טו",
        "verseseder": "קיב",
        "versenikud": "הַפְקֵ֣ד עָלָ֣יו רָשָׁ֑ע וְ֝שָׂטָ֗ן יַעֲמֹ֥ד עַל־ יְמִינֽוֹ׃ ",
        "versenonikud": "הפקד עליו רשע ושטן יעמד על ימינו "
    },
    {
        "bookchapter": "תהילים",
        "chapter": "קט",
        "versechapter": "ז",
        "bookseder": "תהילים",
        "seder": "טו",
        "verseseder": "קיג",
        "versenikud": "בְּ֭הִשָּׁ֣פְטוֹ יֵצֵ֣א רָשָׁ֑ע וּ֝תְפִלָּת֗וֹ תִּהְיֶ֥ה לַֽחֲטָאָֽה׃ ",
        "versenonikud": "בהשפטו יצא רשע ותפלתו תהיה לחטאה "
    },
    {
        "bookchapter": "תהילים",
        "chapter": "קט",
        "versechapter": "ח",
        "bookseder": "תהילים",
        "seder": "טו",
        "verseseder": "קיד",
        "versenikud": "יִֽהְיֽוּ־ יָמָ֥יו מְעַטִּ֑ים פְּ֝קֻדָּת֗וֹ יִקַּ֥ח אַחֵֽר׃ ",
        "versenonikud": "יהיו ימיו מעטים פקדתו יקח אחר "
    },
    {
        "bookchapter": "תהילים",
        "chapter": "קט",
        "versechapter": "ט",
        "bookseder": "תהילים",
        "seder": "טו",
        "verseseder": "קטו",
        "versenikud": "יִֽהְיוּ־ בָנָ֥יו יְתוֹמִ֑ים וְ֝אִשְׁתּוֹ אַלְמָנָֽה׃ ",
        "versenonikud": "יהיו בניו יתומים ואשתו אלמנה "
    },
    {
        "bookchapter": "תהילים",
        "chapter": "קט",
        "versechapter": "י",
        "bookseder": "תהילים",
        "seder": "טו",
        "verseseder": "קטז",
        "versenikud": "וְנ֤וֹעַ יָנ֣וּעוּ בָנָ֣יו וְשִׁאֵ֑לוּ וְ֝דָרְשׁ֗וּ מֵחָרְבוֹתֵיהֶֽם׃ ",
        "versenonikud": "ונוע ינועו בניו ושאלו ודרשו מחרבותיהם "
    },
    {
        "bookchapter": "תהילים",
        "chapter": "קט",
        "versechapter": "יא",
        "bookseder": "תהילים",
        "seder": "טו",
        "verseseder": "קיז",
        "versenikud": "יְנַקֵּ֣שׁ נ֭וֹשֶׁה לְכָל־ אֲשֶׁר־ ל֑וֹ וְיָבֹ֖זּוּ זָרִ֣ים יְגִיעֽוֹ׃ ",
        "versenonikud": "ינקש נושה לכל אשר לו ויבזו זרים יגיעו "
    },
    {
        "bookchapter": "תהילים",
        "chapter": "קט",
        "versechapter": "יב",
        "bookseder": "תהילים",
        "seder": "טו",
        "verseseder": "קיח",
        "versenikud": "אַל־ יְהִי־ ל֭וֹ מֹשֵׁ֣ךְ חָ֑סֶד וְֽאַל־ יְהִ֥י ח֝וֹנֵ֗ן לִיתוֹמָֽיו׃ ",
        "versenonikud": "אל יהי לו משך חסד ואל יהי חונן ליתומיו "
    },
    {
        "bookchapter": "תהילים",
        "chapter": "קט",
        "versechapter": "יג",
        "bookseder": "תהילים",
        "seder": "טו",
        "verseseder": "קיט",
        "versenikud": "יְהִֽי־ אַחֲרִית֥וֹ לְהַכְרִ֑ית בְּד֥וֹר אַ֝חֵ֗ר יִמַּ֥ח שְׁמָֽם׃ ",
        "versenonikud": "יהי אחריתו להכרית בדור אחר ימח שמם "
    },
    {
        "bookchapter": "תהילים",
        "chapter": "קט",
        "versechapter": "יד",
        "bookseder": "תהילים",
        "seder": "טו",
        "verseseder": "קכ",
        "versenikud": "יִזָּכֵ֤ר ׀ עֲוֺ֣ן אֲ֭בֹתָיו אֶל־ יְהוָ֑ה וְחַטַּ֥את אִ֝מּ֗וֹ אַל־ תִּמָּֽח׃ ",
        "versenonikud": "יזכר  עון אבתיו אל יהוה וחטאת אמו אל תמח "
    },
    {
        "bookchapter": "תהילים",
        "chapter": "קט",
        "versechapter": "טו",
        "bookseder": "תהילים",
        "seder": "טו",
        "verseseder": "קכא",
        "versenikud": "יִהְי֣וּ נֶֽגֶד־ יְהוָ֣ה תָּמִ֑יד וְיַכְרֵ֖ת מֵאֶ֣רֶץ זִכְרָֽם׃ ",
        "versenonikud": "יהיו נגד יהוה תמיד ויכרת מארץ זכרם "
    },
    {
        "bookchapter": "תהילים",
        "chapter": "קט",
        "versechapter": "טז",
        "bookseder": "תהילים",
        "seder": "טו",
        "verseseder": "קכב",
        "versenikud": "יַ֗עַן אֲשֶׁ֤ר ׀ לֹ֥א זָכַר֮ עֲשׂ֪וֹת חָ֥סֶד וַיִּרְדֹּ֡ף אִישׁ־ עָנִ֣י וְ֭אֶבְיוֹן וְנִכְאֵ֨ה לֵבָ֬ב לְמוֹתֵֽת׃ ",
        "versenonikud": "יען אשר  לא זכר עשות חסד וירדף איש עני ואביון ונכאה לבב למותת "
    },
    {
        "bookchapter": "תהילים",
        "chapter": "קט",
        "versechapter": "יז",
        "bookseder": "תהילים",
        "seder": "טו",
        "verseseder": "קכג",
        "versenikud": "וַיֶּאֱהַ֣ב קְ֭לָלָה וַתְּבוֹאֵ֑הוּ וְֽלֹא־ חָפֵ֥ץ בִּ֝בְרָכָ֗ה וַתִּרְחַ֥ק מִמֶּֽנּוּ׃ ",
        "versenonikud": "ויאהב קללה ותבואהו ולא חפץ בברכה ותרחק ממנו "
    },
    {
        "bookchapter": "תהילים",
        "chapter": "קט",
        "versechapter": "יח",
        "bookseder": "תהילים",
        "seder": "טו",
        "verseseder": "קכד",
        "versenikud": "וַיִּלְבַּ֥שׁ קְלָלָ֗ה כְּמַ֫דּ֥וֹ וַתָּבֹ֣א כַמַּ֣יִם בְּקִרְבּ֑וֹ וְ֝כַשֶּׁ֗מֶן בְּעַצְמוֹתָֽיו׃ ",
        "versenonikud": "וילבש קללה כמדו ותבא כמים בקרבו וכשמן בעצמותיו "
    },
    {
        "bookchapter": "תהילים",
        "chapter": "קט",
        "versechapter": "יט",
        "bookseder": "תהילים",
        "seder": "טו",
        "verseseder": "קכה",
        "versenikud": "תְּהִי־ ל֭וֹ כְּבֶ֣גֶד יַעְטֶ֑ה וּ֝לְמֵ֗זַח תָּמִ֥יד יַחְגְּרֶֽהָ׃ ",
        "versenonikud": "תהי לו כבגד יעטה ולמזח תמיד יחגרה "
    },
    {
        "bookchapter": "תהילים",
        "chapter": "קט",
        "versechapter": "כ",
        "bookseder": "תהילים",
        "seder": "טו",
        "verseseder": "קכו",
        "versenikud": "זֹ֤את פְּעֻלַּ֣ת שֹׂ֭טְנַי מֵאֵ֣ת יְהוָ֑ה וְהַדֹּבְרִ֥ים רָ֝֗ע עַל־ נַפְשִֽׁי׃ ",
        "versenonikud": "זאת פעלת שטני מאת יהוה והדברים רע על נפשי "
    },
    {
        "bookchapter": "תהילים",
        "chapter": "קט",
        "versechapter": "כא",
        "bookseder": "תהילים",
        "seder": "טו",
        "verseseder": "קכז",
        "versenikud": "וְאַתָּ֤ה ׀ יְה֘וִ֤ה אֲדֹנָ֗י עֲ‍ֽשֵׂה־ אִ֭תִּי לְמַ֣עַן שְׁמֶ֑ךָ כִּי־ ט֥וֹב חַ֝סְדְּךָ֗ הַצִּילֵֽנִי׃ ",
        "versenonikud": "ואתה  יהוה אדני עשה אתי למען שמך כי טוב חסדך הצילני "
    },
    {
        "bookchapter": "תהילים",
        "chapter": "קט",
        "versechapter": "כב",
        "bookseder": "תהילים",
        "seder": "טו",
        "verseseder": "קכח",
        "versenikud": "כִּֽי־ עָנִ֣י וְאֶבְי֣וֹן אָנֹ֑כִי וְ֝לִבִּ֗י חָלַ֥ל בְּקִרְבִּֽי׃ ",
        "versenonikud": "כי עני ואביון אנכי ולבי חלל בקרבי "
    },
    {
        "bookchapter": "תהילים",
        "chapter": "קט",
        "versechapter": "כג",
        "bookseder": "תהילים",
        "seder": "טו",
        "verseseder": "קכט",
        "versenikud": "כְּצֵל־ כִּנְטוֹת֥וֹ נֶהֱלָ֑כְתִּי נִ֝נְעַ֗רְתִּי כָּֽאַרְבֶּֽה׃ ",
        "versenonikud": "כצל כנטותו נהלכתי ננערתי כארבה "
    },
    {
        "bookchapter": "תהילים",
        "chapter": "קט",
        "versechapter": "כד",
        "bookseder": "תהילים",
        "seder": "טו",
        "verseseder": "קל",
        "versenikud": "בִּ֭רְכַּי כָּשְׁל֣וּ מִצּ֑וֹם וּ֝בְשָׂרִ֗י כָּחַ֥שׁ מִשָּֽׁמֶן׃ ",
        "versenonikud": "ברכי כשלו מצום ובשרי כחש משמן "
    },
    {
        "bookchapter": "תהילים",
        "chapter": "קט",
        "versechapter": "כה",
        "bookseder": "תהילים",
        "seder": "טו",
        "verseseder": "קלא",
        "versenikud": "וַאֲנִ֤י ׀ הָיִ֣יתִי חֶרְפָּ֣ה לָהֶ֑ם יִ֝רְא֗וּנִי יְנִיע֥וּן רֹאשָֽׁם׃ ",
        "versenonikud": "ואני  הייתי חרפה להם יראוני יניעון ראשם "
    },
    {
        "bookchapter": "תהילים",
        "chapter": "קט",
        "versechapter": "כו",
        "bookseder": "תהילים",
        "seder": "טו",
        "verseseder": "קלב",
        "versenikud": "עָ֭זְרֵנִי יְהוָ֣ה אֱלֹהָ֑י ה֭וֹשִׁיעֵ֣נִי כְחַסְדֶּֽךָ׃ ",
        "versenonikud": "עזרני יהוה אלהי הושיעני כחסדך "
    },
    {
        "bookchapter": "תהילים",
        "chapter": "קט",
        "versechapter": "כז",
        "bookseder": "תהילים",
        "seder": "טו",
        "verseseder": "קלג",
        "versenikud": "וְֽ֭יֵדְעוּ כִּי־ יָ֣דְךָ זֹּ֑את אַתָּ֖ה יְהוָ֣ה עֲשִׂיתָֽהּ׃ ",
        "versenonikud": "וידעו כי ידך זאת אתה יהוה עשיתה "
    },
    {
        "bookchapter": "תהילים",
        "chapter": "קט",
        "versechapter": "כח",
        "bookseder": "תהילים",
        "seder": "טו",
        "verseseder": "קלד",
        "versenikud": "יְקַֽלְלוּ־ הֵמָּה֮ וְאַתָּ֪ה תְבָ֫רֵ֥ךְ קָ֤מוּ ׀ וַיֵּבֹ֗שׁוּ וְֽעַבְדְּךָ֥ יִשְׂמָֽח׃ ",
        "versenonikud": "יקללו המה ואתה תברך קמו  ויבשו ועבדך ישמח "
    },
    {
        "bookchapter": "תהילים",
        "chapter": "קט",
        "versechapter": "כט",
        "bookseder": "תהילים",
        "seder": "טו",
        "verseseder": "קלה",
        "versenikud": "יִלְבְּשׁ֣וּ שׂוֹטְנַ֣י כְּלִמָּ֑ה וְיַעֲט֖וּ כַמְעִ֣יל בָּשְׁתָּֽם׃ ",
        "versenonikud": "ילבשו שוטני כלמה ויעטו כמעיל בשתם "
    },
    {
        "bookchapter": "תהילים",
        "chapter": "קט",
        "versechapter": "ל",
        "bookseder": "תהילים",
        "seder": "טו",
        "verseseder": "קלו",
        "versenikud": "א֘וֹדֶ֤ה יְהוָ֣ה מְאֹ֣ד בְּפִ֑י וּבְת֖וֹךְ רַבִּ֣ים אֲהַֽלְלֶֽנּוּ׃ ",
        "versenonikud": "אודה יהוה מאד בפי ובתוך רבים אהללנו "
    },
    {
        "bookchapter": "תהילים",
        "chapter": "קט",
        "versechapter": "לא",
        "bookseder": "תהילים",
        "seder": "טו",
        "verseseder": "קלז",
        "versenikud": "כִּֽי־ יַ֭עֲמֹד לִימִ֣ין אֶבְי֑וֹן לְ֝הוֹשִׁ֗יעַ מִשֹּׁפְטֵ֥י נַפְשֽׁוֹ׃ ",
        "versenonikud": "כי יעמד לימין אביון להושיע משפטי נפשו "
    }
]