[
    {
        "bookchapter": "ישעיהו",
        "chapter": "מט",
        "versechapter": "כו",
        "bookseder": "ישעיהו",
        "seder": "כא",
        "verseseder": "א",
        "versenikud": "וְהַאֲכַלְתִּ֤י אֶת־ מוֹנַ֙יִךְ֙ אֶת־ בְּשָׂרָ֔ם וְכֶעָסִ֖יס דָּמָ֣ם יִשְׁכָּר֑וּן וְיָדְע֣וּ כָל־ בָּשָׂ֗ר כִּ֣י אֲנִ֤י יְהוָה֙ מֽוֹשִׁיעֵ֔ךְ וְגֹאֲלֵ֖ךְ אֲבִ֥יר יַעֲקֹֽב׃ ",
        "versenonikud": "והאכלתי את מוניך את בשרם וכעסיס דמם ישכרון וידעו כל בשר כי אני יהוה מושיעך וגאלך אביר יעקב "
    },
    {
        "bookchapter": "ישעיהו",
        "chapter": "נ",
        "versechapter": "א",
        "bookseder": "ישעיהו",
        "seder": "כא",
        "verseseder": "ב",
        "versenikud": "כֹּ֣ה ׀ אָמַ֣ר יְהוָ֗ה אֵ֣י זֶ֠ה סֵ֣פֶר כְּרִית֤וּת אִמְּכֶם֙ אֲשֶׁ֣ר שִׁלַּחְתִּ֔יהָ א֚וֹ מִ֣י מִנּוֹשַׁ֔י אֲשֶׁר־ מָכַ֥רְתִּי אֶתְכֶ֖ם ל֑וֹ הֵ֤ן בַּעֲוֺנֹֽתֵיכֶם֙ נִמְכַּרְתֶּ֔ם וּבְפִשְׁעֵיכֶ֖ם שֻׁלְּחָ֥ה אִמְּכֶֽם׃ ",
        "versenonikud": "כה  אמר יהוה אי זה ספר כריתות אמכם אשר שלחתיה או מי מנושי אשר מכרתי אתכם לו הן בעונתיכם נמכרתם ובפשעיכם שלחה אמכם "
    },
    {
        "bookchapter": "ישעיהו",
        "chapter": "נ",
        "versechapter": "ב",
        "bookseder": "ישעיהו",
        "seder": "כא",
        "verseseder": "ג",
        "versenikud": "מַדּ֨וּעַ בָּ֜אתִי וְאֵ֣ין אִ֗ישׁ קָרָֽאתִי֮ וְאֵ֣ין עוֹנֶה֒ הֲקָצ֨וֹר קָצְרָ֤ה יָדִי֙ מִפְּד֔וּת וְאִם־ אֵֽין־ בִּ֥י כֹ֖חַ לְהַצִּ֑יל הֵ֣ן בְּגַעֲרָתִ֞י אַחֲרִ֣יב יָ֗ם אָשִׂ֤ים נְהָרוֹת֙ מִדְבָּ֔ר תִּבְאַ֤שׁ דְּגָתָם֙ מֵאֵ֣ין מַ֔יִם וְתָמֹ֖ת בַּצָּמָֽא׃ ",
        "versenonikud": "מדוע באתי ואין איש קראתי ואין עונה הקצור קצרה ידי מפדות ואם אין בי כח להציל הן בגערתי אחריב ים אשים נהרות מדבר תבאש דגתם מאין מים ותמת בצמא "
    },
    {
        "bookchapter": "ישעיהו",
        "chapter": "נ",
        "versechapter": "ג",
        "bookseder": "ישעיהו",
        "seder": "כא",
        "verseseder": "ד",
        "versenikud": "אַלְבִּ֥ישׁ שָׁמַ֖יִם קַדְר֑וּת וְשַׂ֖ק אָשִׂ֥ים כְּסוּתָֽם׃ ",
        "versenonikud": "אלביש שמים קדרות ושק אשים כסותם "
    },
    {
        "bookchapter": "ישעיהו",
        "chapter": "נ",
        "versechapter": "ד",
        "bookseder": "ישעיהו",
        "seder": "כא",
        "verseseder": "ה",
        "versenikud": "אֲדֹנָ֣י יְהֹוִ֗ה נָ֤תַן לִי֙ לְשׁ֣וֹן לִמּוּדִ֔ים לָדַ֛עַת לָע֥וּת אֶת־ יָעֵ֖ף דָּבָ֑ר יָעִ֣יר ׀ בַּבֹּ֣קֶר בַּבֹּ֗קֶר יָעִ֥יר לִי֙ אֹ֔זֶן לִשְׁמֹ֖עַ כַּלִּמּוּדִֽים׃ ",
        "versenonikud": "אדני יהוה נתן לי לשון למודים לדעת לעות את יעף דבר יעיר  בבקר בבקר יעיר לי אזן לשמע כלמודים "
    },
    {
        "bookchapter": "ישעיהו",
        "chapter": "נ",
        "versechapter": "ה",
        "bookseder": "ישעיהו",
        "seder": "כא",
        "verseseder": "ו",
        "versenikud": "אֲדֹנָ֤י יְהוִה֙ פָּתַֽח־ לִ֣י אֹ֔זֶן וְאָנֹכִ֖י לֹ֣א מָרִ֑יתִי אָח֖וֹר לֹ֥א נְסוּגֹֽתִי׃ ",
        "versenonikud": "אדני יהוה פתח לי אזן ואנכי לא מריתי אחור לא נסוגתי "
    },
    {
        "bookchapter": "ישעיהו",
        "chapter": "נ",
        "versechapter": "ו",
        "bookseder": "ישעיהו",
        "seder": "כא",
        "verseseder": "ז",
        "versenikud": "גֵּוִי֙ נָתַ֣תִּי לְמַכִּ֔ים וּלְחָיַ֖י לְמֹֽרְטִ֑ים פָּנַי֙ לֹ֣א הִסְתַּ֔רְתִּי מִכְּלִמּ֖וֹת וָרֹֽק׃ ",
        "versenonikud": "גוי נתתי למכים ולחיי למרטים פני לא הסתרתי מכלמות ורק "
    },
    {
        "bookchapter": "ישעיהו",
        "chapter": "נ",
        "versechapter": "ז",
        "bookseder": "ישעיהו",
        "seder": "כא",
        "verseseder": "ח",
        "versenikud": "וַאדֹנָ֤י יְהוִה֙ יַֽעֲזָר־ לִ֔י עַל־ כֵּ֖ן לֹ֣א נִכְלָ֑מְתִּי עַל־ כֵּ֞ן שַׂ֤מְתִּי פָנַי֙ כַּֽחַלָּמִ֔ישׁ וָאֵדַ֖ע כִּי־ לֹ֥א אֵבֽוֹשׁ׃ ",
        "versenonikud": "ואדני יהוה יעזר לי על כן לא נכלמתי על כן שמתי פני כחלמיש ואדע כי לא אבוש "
    },
    {
        "bookchapter": "ישעיהו",
        "chapter": "נ",
        "versechapter": "ח",
        "bookseder": "ישעיהו",
        "seder": "כא",
        "verseseder": "ט",
        "versenikud": "קָרוֹב֙ מַצְדִּיקִ֔י מִֽי־ יָרִ֥יב אִתִּ֖י נַ֣עַמְדָה יָּ֑חַד מִֽי־ בַ֥עַל מִשְׁפָּטִ֖י יִגַּ֥שׁ אֵלָֽי׃ ",
        "versenonikud": "קרוב מצדיקי מי יריב אתי נעמדה יחד מי בעל משפטי יגש אלי "
    },
    {
        "bookchapter": "ישעיהו",
        "chapter": "נ",
        "versechapter": "ט",
        "bookseder": "ישעיהו",
        "seder": "כא",
        "verseseder": "י",
        "versenikud": "הֵ֣ן אֲדֹנָ֤י יְהוִה֙ יַֽעֲזָר־ לִ֔י מִי־ ה֖וּא יַרְשִׁיעֵ֑נִי הֵ֤ן כֻּלָּם֙ כַּבֶּ֣גֶד יִבְל֔וּ עָ֖שׁ יֹאכְלֵֽם׃ ",
        "versenonikud": "הן אדני יהוה יעזר לי מי הוא ירשיעני הן כלם כבגד יבלו עש יאכלם "
    },
    {
        "bookchapter": "ישעיהו",
        "chapter": "נ",
        "versechapter": "י",
        "bookseder": "ישעיהו",
        "seder": "כא",
        "verseseder": "יא",
        "versenikud": "מִ֤י בָכֶם֙ יְרֵ֣א יְהוָ֔ה שֹׁמֵ֖עַ בְּק֣וֹל עַבְדּ֑וֹ אֲשֶׁ֣ר ׀ הָלַ֣ךְ חֲשֵׁכִ֗ים וְאֵ֥ין נֹ֙גַהּ֙ ל֔וֹ יִבְטַח֙ בְּשֵׁ֣ם יְהוָ֔ה וְיִשָּׁעֵ֖ן בֵּאלֹהָֽיו׃ ",
        "versenonikud": "מי בכם ירא יהוה שמע בקול עבדו אשר  הלך חשכים ואין נגה לו יבטח בשם יהוה וישען באלהיו "
    },
    {
        "bookchapter": "ישעיהו",
        "chapter": "נ",
        "versechapter": "יא",
        "bookseder": "ישעיהו",
        "seder": "כא",
        "verseseder": "יב",
        "versenikud": "הֵ֧ן כֻּלְּכֶ֛ם קֹ֥דְחֵי אֵ֖שׁ מְאַזְּרֵ֣י זִיק֑וֹת לְכ֣וּ ׀ בְּא֣וּר אֶשְׁכֶ֗ם וּבְזִיקוֹת֙ בִּֽעַרְתֶּ֔ם מִיָּדִי֙ הָיְתָה־ זֹּ֣את לָכֶ֔ם לְמַעֲצֵבָ֖ה תִּשְׁכָּבֽוּן׃ ",
        "versenonikud": "הן כלכם קדחי אש מאזרי זיקות לכו  באור אשכם ובזיקות בערתם מידי היתה זאת לכם למעצבה תשכבון "
    },
    {
        "bookchapter": "ישעיהו",
        "chapter": "נא",
        "versechapter": "א",
        "bookseder": "ישעיהו",
        "seder": "כא",
        "verseseder": "יג",
        "versenikud": "שִׁמְע֥וּ אֵלַ֛י רֹ֥דְפֵי צֶ֖דֶק מְבַקְשֵׁ֣י יְהוָ֑ה הַבִּ֙יטוּ֙ אֶל־ צ֣וּר חֻצַּבְתֶּ֔ם וְאֶל־ מַקֶּ֥בֶת בּ֖וֹר נֻקַּרְתֶּֽם׃ ",
        "versenonikud": "שמעו אלי רדפי צדק מבקשי יהוה הביטו אל צור חצבתם ואל מקבת בור נקרתם "
    },
    {
        "bookchapter": "ישעיהו",
        "chapter": "נא",
        "versechapter": "ב",
        "bookseder": "ישעיהו",
        "seder": "כא",
        "verseseder": "יד",
        "versenikud": "הַבִּ֙יטוּ֙ אֶל־ אַבְרָהָ֣ם אֲבִיכֶ֔ם וְאֶל־ שָׂרָ֖ה תְּחוֹלֶלְכֶ֑ם כִּי־ אֶחָ֣ד קְרָאתִ֔יו וַאֲבָרְכֵ֖הוּ וְאַרְבֵּֽהוּ׃ ",
        "versenonikud": "הביטו אל אברהם אביכם ואל שרה תחוללכם כי אחד קראתיו ואברכהו וארבהו "
    },
    {
        "bookchapter": "ישעיהו",
        "chapter": "נא",
        "versechapter": "ג",
        "bookseder": "ישעיהו",
        "seder": "כא",
        "verseseder": "טו",
        "versenikud": "כִּֽי־ נִחַ֨ם יְהוָ֜ה צִיּ֗וֹן נִחַם֙ כָּל־ חָרְבֹתֶ֔יהָ וַיָּ֤שֶׂם מִדְבָּרָהּ֙ כְּעֵ֔דֶן וְעַרְבָתָ֖הּ כְּגַן־ יְהוָ֑ה שָׂשׂ֤וֹן וְשִׂמְחָה֙ יִמָּ֣צֵא בָ֔הּ תּוֹדָ֖ה וְק֥וֹל זִמְרָֽה׃ ",
        "versenonikud": "כי נחם יהוה ציון נחם כל חרבתיה וישם מדברה כעדן וערבתה כגן יהוה ששון ושמחה ימצא בה תודה וקול זמרה "
    },
    {
        "bookchapter": "ישעיהו",
        "chapter": "נא",
        "versechapter": "ד",
        "bookseder": "ישעיהו",
        "seder": "כא",
        "verseseder": "טז",
        "versenikud": "הַקְשִׁ֤יבוּ אֵלַי֙ עַמִּ֔י וּלְאוּמִּ֖י אֵלַ֣י הַאֲזִ֑ינוּ כִּ֤י תוֹרָה֙ מֵאִתִּ֣י תֵצֵ֔א וּמִשְׁפָּטִ֔י לְא֥וֹר עַמִּ֖ים אַרְגִּֽיעַ׃ ",
        "versenonikud": "הקשיבו אלי עמי ולאומי אלי האזינו כי תורה מאתי תצא ומשפטי לאור עמים ארגיע "
    },
    {
        "bookchapter": "ישעיהו",
        "chapter": "נא",
        "versechapter": "ה",
        "bookseder": "ישעיהו",
        "seder": "כא",
        "verseseder": "יז",
        "versenikud": "קָר֤וֹב צִדְקִי֙ יָצָ֣א יִשְׁעִ֔י וּזְרֹעַ֖י עַמִּ֣ים יִשְׁפֹּ֑טוּ אֵלַי֙ אִיִּ֣ים יְקַוּ֔וּ וְאֶל־ זְרֹעִ֖י יְיַחֵלֽוּן׃ ",
        "versenonikud": "קרוב צדקי יצא ישעי וזרעי עמים ישפטו אלי איים יקוו ואל זרעי ייחלון "
    },
    {
        "bookchapter": "ישעיהו",
        "chapter": "נא",
        "versechapter": "ו",
        "bookseder": "ישעיהו",
        "seder": "כא",
        "verseseder": "יח",
        "versenikud": "שְׂאוּ֩ לַשָּׁמַ֨יִם עֵֽינֵיכֶ֜ם וְֽהַבִּ֧יטוּ אֶל־ הָאָ֣רֶץ מִתַּ֗חַת כִּֽי־ שָׁמַ֜יִם כֶּעָשָׁ֤ן נִמְלָ֙חוּ֙ וְהָאָ֙רֶץ֙ כַּבֶּ֣גֶד תִּבְלֶ֔ה וְיֹשְׁבֶ֖יהָ כְּמוֹ־ כֵ֣ן יְמוּת֑וּן וִישֽׁוּעָתִי֙ לְעוֹלָ֣ם תִּֽהְיֶ֔ה וְצִדְקָתִ֖י לֹ֥א תֵחָֽת׃ ",
        "versenonikud": "שאו לשמים עיניכם והביטו אל הארץ מתחת כי שמים כעשן נמלחו והארץ כבגד תבלה וישביה כמו כן ימותון וישועתי לעולם תהיה וצדקתי לא תחת "
    },
    {
        "bookchapter": "ישעיהו",
        "chapter": "נא",
        "versechapter": "ז",
        "bookseder": "ישעיהו",
        "seder": "כא",
        "verseseder": "יט",
        "versenikud": "שִׁמְע֤וּ אֵלַי֙ יֹ֣דְעֵי צֶ֔דֶק עַ֖ם תּוֹרָתִ֣י בְלִבָּ֑ם אַל־ תִּֽירְאוּ֙ חֶרְפַּ֣ת אֱנ֔וֹשׁ וּמִגִּדֻּפֹתָ֖ם אַל־ תֵּחָֽתּוּ׃ ",
        "versenonikud": "שמעו אלי ידעי צדק עם תורתי בלבם אל תיראו חרפת אנוש ומגדפתם אל תחתו "
    },
    {
        "bookchapter": "ישעיהו",
        "chapter": "נא",
        "versechapter": "ח",
        "bookseder": "ישעיהו",
        "seder": "כא",
        "verseseder": "כ",
        "versenikud": "כִּ֤י כַבֶּ֙גֶד֙ יֹאכְלֵ֣ם עָ֔שׁ וְכַצֶּ֖מֶר יֹאכְלֵ֣ם סָ֑ס וְצִדְקָתִי֙ לְעוֹלָ֣ם תִּֽהְיֶ֔ה וִישׁוּעָתִ֖י לְד֥וֹר דּוֹרִֽים׃ ",
        "versenonikud": "כי כבגד יאכלם עש וכצמר יאכלם סס וצדקתי לעולם תהיה וישועתי לדור דורים "
    },
    {
        "bookchapter": "ישעיהו",
        "chapter": "נא",
        "versechapter": "ט",
        "bookseder": "ישעיהו",
        "seder": "כא",
        "verseseder": "כא",
        "versenikud": "עוּרִ֨י עוּרִ֤י לִבְשִׁי־ עֹז֙ זְר֣וֹעַ יְהוָ֔ה ע֚וּרִי כִּ֣ימֵי קֶ֔דֶם דֹּר֖וֹת עוֹלָמִ֑ים הֲל֥וֹא אַתְּ־ הִ֛יא הַמַּחְצֶ֥בֶת רַ֖הַב מְחוֹלֶ֥לֶת תַּנִּֽין׃ ",
        "versenonikud": "עורי עורי לבשי עז זרוע יהוה עורי כימי קדם דרות עולמים הלוא את היא המחצבת רהב מחוללת תנין "
    },
    {
        "bookchapter": "ישעיהו",
        "chapter": "נא",
        "versechapter": "י",
        "bookseder": "ישעיהו",
        "seder": "כא",
        "verseseder": "כב",
        "versenikud": "הֲל֤וֹא אַתְּ־ הִיא֙ הַמַּחֲרֶ֣בֶת יָ֔ם מֵ֖י תְּה֣וֹם רַבָּ֑ה הַשָּׂ֙מָה֙ מַֽעֲמַקֵּי־ יָ֔ם דֶּ֖רֶךְ לַעֲבֹ֥ר גְּאוּלִֽים׃ ",
        "versenonikud": "הלוא את היא המחרבת ים מי תהום רבה השמה מעמקי ים דרך לעבר גאולים "
    },
    {
        "bookchapter": "ישעיהו",
        "chapter": "נא",
        "versechapter": "יא",
        "bookseder": "ישעיהו",
        "seder": "כא",
        "verseseder": "כג",
        "versenikud": "וּפְדוּיֵ֨י יְהוָ֜ה יְשׁוּב֗וּן וּבָ֤אוּ צִיּוֹן֙ בְּרִנָּ֔ה וְשִׂמְחַ֥ת עוֹלָ֖ם עַל־ רֹאשָׁ֑ם שָׂשׂ֤וֹן וְשִׂמְחָה֙ יַשִּׂיג֔וּן נָ֖סוּ יָג֥וֹן וַאֲנָחָֽה׃ ",
        "versenonikud": "ופדויי יהוה ישובון ובאו ציון ברנה ושמחת עולם על ראשם ששון ושמחה ישיגון נסו יגון ואנחה "
    },
    {
        "bookchapter": "ישעיהו",
        "chapter": "נא",
        "versechapter": "יב",
        "bookseder": "ישעיהו",
        "seder": "כא",
        "verseseder": "כד",
        "versenikud": "אָנֹכִ֧י אָנֹכִ֛י ה֖וּא מְנַחֶמְכֶ֑ם מִֽי־ אַ֤תְּ וַתִּֽירְאִי֙ מֵאֱנ֣וֹשׁ יָמ֔וּת וּמִבֶּן־ אָדָ֖ם חָצִ֥יר יִנָּתֵֽן׃ ",
        "versenonikud": "אנכי אנכי הוא מנחמכם מי את ותיראי מאנוש ימות ומבן אדם חציר ינתן "
    },
    {
        "bookchapter": "ישעיהו",
        "chapter": "נא",
        "versechapter": "יג",
        "bookseder": "ישעיהו",
        "seder": "כא",
        "verseseder": "כה",
        "versenikud": "וַתִּשְׁכַּ֞ח יְהוָ֣ה עֹשֶׂ֗ךָ נוֹטֶ֣ה שָׁמַיִם֮ וְיֹסֵ֣ד אָרֶץ֒ וַתְּפַחֵ֨ד תָּמִ֜יד כָּל־ הַיּ֗וֹם מִפְּנֵי֙ חֲמַ֣ת הַמֵּצִ֔יק כַּאֲשֶׁ֥ר כּוֹנֵ֖ן לְהַשְׁחִ֑ית וְאַיֵּ֖ה חֲמַ֥ת הַמֵּצִֽיק׃ ",
        "versenonikud": "ותשכח יהוה עשך נוטה שמים ויסד ארץ ותפחד תמיד כל היום מפני חמת המציק כאשר כונן להשחית ואיה חמת המציק "
    },
    {
        "bookchapter": "ישעיהו",
        "chapter": "נא",
        "versechapter": "יד",
        "bookseder": "ישעיהו",
        "seder": "כא",
        "verseseder": "כו",
        "versenikud": "מִהַ֥ר צֹעֶ֖ה לְהִפָּתֵ֑חַ וְלֹא־ יָמ֣וּת לַשַּׁ֔חַת וְלֹ֥א יֶחְסַ֖ר לַחְמֽוֹ׃ ",
        "versenonikud": "מהר צעה להפתח ולא ימות לשחת ולא יחסר לחמו "
    },
    {
        "bookchapter": "ישעיהו",
        "chapter": "נא",
        "versechapter": "טו",
        "bookseder": "ישעיהו",
        "seder": "כא",
        "verseseder": "כז",
        "versenikud": "וְאָֽנֹכִי֙ יְהוָ֣ה אֱלֹהֶ֔יךָ רֹגַ֣ע הַיָּ֔ם וַיֶּהֱמ֖וּ גַּלָּ֑יו יְהוָ֥ה צְבָא֖וֹת שְׁמֽוֹ׃ ",
        "versenonikud": "ואנכי יהוה אלהיך רגע הים ויהמו גליו יהוה צבאות שמו "
    },
    {
        "bookchapter": "ישעיהו",
        "chapter": "נא",
        "versechapter": "טז",
        "bookseder": "ישעיהו",
        "seder": "כא",
        "verseseder": "כח",
        "versenikud": "וָאָשִׂ֤ים דְּבָרַי֙ בְּפִ֔יךָ וּבְצֵ֥ל יָדִ֖י כִּסִּיתִ֑יךָ לִנְטֹ֤עַ שָׁמַ֙יִם֙ וְלִיסֹ֣ד אָ֔רֶץ וְלֵאמֹ֥ר לְצִיּ֖וֹן עַמִּי־ אָֽתָּה׃ ",
        "versenonikud": "ואשים דברי בפיך ובצל ידי כסיתיך לנטע שמים וליסד ארץ ולאמר לציון עמי אתה "
    },
    {
        "bookchapter": "ישעיהו",
        "chapter": "נא",
        "versechapter": "יז",
        "bookseder": "ישעיהו",
        "seder": "כא",
        "verseseder": "כט",
        "versenikud": "הִתְעוֹרְרִ֣י הִֽתְעוֹרְרִ֗י ק֚וּמִי יְר֣וּשָׁלִַ֔ם אֲשֶׁ֥ר שָׁתִ֛ית מִיַּ֥ד יְהוָ֖ה אֶת־ כּ֣וֹס חֲמָת֑וֹ אֶת־ קֻבַּ֜עַת כּ֧וֹס הַתַּרְעֵלָ֛ה שָׁתִ֖ית מָצִֽית׃ ",
        "versenonikud": "התעוררי התעוררי קומי ירושלם אשר שתית מיד יהוה את כוס חמתו את קבעת כוס התרעלה שתית מצית "
    },
    {
        "bookchapter": "ישעיהו",
        "chapter": "נא",
        "versechapter": "יח",
        "bookseder": "ישעיהו",
        "seder": "כא",
        "verseseder": "ל",
        "versenikud": "אֵין־ מְנַהֵ֣ל לָ֔הּ מִכָּל־ בָּנִ֖ים יָלָ֑דָה וְאֵ֤ין מַחֲזִיק֙ בְּיָדָ֔הּ מִכָּל־ בָּנִ֖ים גִּדֵּֽלָה׃ ",
        "versenonikud": "אין מנהל לה מכל בנים ילדה ואין מחזיק בידה מכל בנים גדלה "
    },
    {
        "bookchapter": "ישעיהו",
        "chapter": "נא",
        "versechapter": "יט",
        "bookseder": "ישעיהו",
        "seder": "כא",
        "verseseder": "לא",
        "versenikud": "שְׁתַּ֤יִם הֵ֙נָּה֙ קֹֽרְאֹתַ֔יִךְ מִ֖י יָנ֣וּד לָ֑ךְ הַשֹּׁ֧ד וְהַשֶּׁ֛בֶר וְהָרָעָ֥ב וְהַחֶ֖רֶב מִ֥י אֲנַחֲמֵֽךְ׃ ",
        "versenonikud": "שתים הנה קראתיך מי ינוד לך השד והשבר והרעב והחרב מי אנחמך "
    },
    {
        "bookchapter": "ישעיהו",
        "chapter": "נא",
        "versechapter": "כ",
        "bookseder": "ישעיהו",
        "seder": "כא",
        "verseseder": "לב",
        "versenikud": "בָּנַ֜יִךְ עֻלְּפ֥וּ שָׁכְב֛וּ בְּרֹ֥אשׁ כָּל־ חוּצ֖וֹת כְּת֣וֹא מִכְמָ֑ר הַֽמְלֵאִ֥ים חֲמַת־ יְהוָ֖ה גַּעֲרַ֥ת אֱלֹהָֽיִךְ׃ ",
        "versenonikud": "בניך עלפו שכבו בראש כל חוצות כתוא מכמר המלאים חמת יהוה גערת אלהיך "
    },
    {
        "bookchapter": "ישעיהו",
        "chapter": "נא",
        "versechapter": "כא",
        "bookseder": "ישעיהו",
        "seder": "כא",
        "verseseder": "לג",
        "versenikud": "לָכֵ֛ן שִׁמְעִי־ נָ֥א זֹ֖את עֲנִיָּ֑ה וּשְׁכֻרַ֖ת וְלֹ֥א מִיָּֽיִן׃ ",
        "versenonikud": "לכן שמעי נא זאת עניה ושכרת ולא מיין "
    },
    {
        "bookchapter": "ישעיהו",
        "chapter": "נא",
        "versechapter": "כב",
        "bookseder": "ישעיהו",
        "seder": "כא",
        "verseseder": "לד",
        "versenikud": "כֹּֽה־ אָמַ֞ר אֲדֹנַ֣יִךְ יְהוָ֗ה וֵאלֹהַ֙יִךְ֙ יָרִ֣יב עַמּ֔וֹ הִנֵּ֥ה לָקַ֛חְתִּי מִיָּדֵ֖ךְ אֶת־ כּ֣וֹס הַתַּרְעֵלָ֑ה אֶת־ קֻבַּ֙עַת֙ כּ֣וֹס חֲמָתִ֔י לֹא־ תוֹסִ֥יפִי לִשְׁתּוֹתָ֖הּ עֽוֹד׃ ",
        "versenonikud": "כה אמר אדניך יהוה ואלהיך יריב עמו הנה לקחתי מידך את כוס התרעלה את קבעת כוס חמתי לא תוסיפי לשתותה עוד "
    },
    {
        "bookchapter": "ישעיהו",
        "chapter": "נא",
        "versechapter": "כג",
        "bookseder": "ישעיהו",
        "seder": "כא",
        "verseseder": "לה",
        "versenikud": "וְשַׂמְתִּ֙יהָ֙ בְּיַד־ מוֹגַ֔יִךְ אֲשֶׁר־ אָמְר֥וּ לְנַפְשֵׁ֖ךְ שְׁחִ֣י וְנַעֲבֹ֑רָה וַתָּשִׂ֤ימִי כָאָ֙רֶץ֙ גֵּוֵ֔ךְ וְכַח֖וּץ לַעֹבְרִֽים׃ ",
        "versenonikud": "ושמתיה ביד מוגיך אשר אמרו לנפשך שחי ונעברה ותשימי כארץ גוך וכחוץ לעברים "
    },
    {
        "bookchapter": "ישעיהו",
        "chapter": "נב",
        "versechapter": "א",
        "bookseder": "ישעיהו",
        "seder": "כא",
        "verseseder": "לו",
        "versenikud": "עוּרִ֥י עוּרִ֛י לִבְשִׁ֥י עֻזֵּ֖ךְ צִיּ֑וֹן לִבְשִׁ֣י ׀ בִּגְדֵ֣י תִפְאַרְתֵּ֗ךְ יְרוּשָׁלִַ֙ם֙ עִ֣יר הַקֹּ֔דֶשׁ כִּ֣י לֹ֥א יוֹסִ֛יף יָבֹא־ בָ֥ךְ ע֖וֹד עָרֵ֥ל וְטָמֵֽא׃ ",
        "versenonikud": "עורי עורי לבשי עזך ציון לבשי  בגדי תפארתך ירושלם עיר הקדש כי לא יוסיף יבא בך עוד ערל וטמא "
    },
    {
        "bookchapter": "ישעיהו",
        "chapter": "נב",
        "versechapter": "ב",
        "bookseder": "ישעיהו",
        "seder": "כא",
        "verseseder": "לז",
        "versenikud": "הִתְנַעֲרִ֧י מֵעָפָ֛ר ק֥וּמִי שְּׁבִ֖י יְרֽוּשָׁלִָ֑ם התפתחו הִֽתְפַּתְּחִי֙ מוֹסְרֵ֣י צַוָּארֵ֔ךְ שְׁבִיָּ֖ה בַּת־ צִיּֽוֹן׃ ",
        "versenonikud": "התנערי מעפר קומי שבי ירושלם התפתחו התפתחי מוסרי צוארך שביה בת ציון "
    },
    {
        "bookchapter": "ישעיהו",
        "chapter": "נב",
        "versechapter": "ג",
        "bookseder": "ישעיהו",
        "seder": "כא",
        "verseseder": "לח",
        "versenikud": "כִּֽי־ כֹה֙ אָמַ֣ר יְהוָ֔ה חִנָּ֖ם נִמְכַּרְתֶּ֑ם וְלֹ֥א בְכֶ֖סֶף תִּגָּאֵֽלוּ׃ ",
        "versenonikud": "כי כה אמר יהוה חנם נמכרתם ולא בכסף תגאלו "
    },
    {
        "bookchapter": "ישעיהו",
        "chapter": "נב",
        "versechapter": "ד",
        "bookseder": "ישעיהו",
        "seder": "כא",
        "verseseder": "לט",
        "versenikud": "כִּ֣י כֹ֤ה אָמַר֙ אֲדֹנָ֣י יְהוִ֔ה מִצְרַ֛יִם יָֽרַד־ עַמִּ֥י בָרִֽאשֹׁנָ֖ה לָג֣וּר שָׁ֑ם וְאַשּׁ֖וּר בְּאֶ֥פֶס עֲשָׁקֽוֹ׃ ",
        "versenonikud": "כי כה אמר אדני יהוה מצרים ירד עמי בראשנה לגור שם ואשור באפס עשקו "
    },
    {
        "bookchapter": "ישעיהו",
        "chapter": "נב",
        "versechapter": "ה",
        "bookseder": "ישעיהו",
        "seder": "כא",
        "verseseder": "מ",
        "versenikud": "וְעַתָּ֤ה מי־ לי־ מַה־ לִּי־ פֹה֙ נְאֻם־ יְהוָ֔ה כִּֽי־ לֻקַּ֥ח עַמִּ֖י חִנָּ֑ם משלו מֹשְׁלָ֤יו יְהֵילִ֙ילוּ֙ נְאֻם־ יְהוָ֔ה וְתָמִ֥יד כָּל־ הַיּ֖וֹם שְׁמִ֥י מִנֹּאָֽץ׃ ",
        "versenonikud": "ועתה מי לי מה לי פה נאם יהוה כי לקח עמי חנם משלו משליו יהילילו נאם יהוה ותמיד כל היום שמי מנאץ "
    },
    {
        "bookchapter": "ישעיהו",
        "chapter": "נב",
        "versechapter": "ו",
        "bookseder": "ישעיהו",
        "seder": "כא",
        "verseseder": "מא",
        "versenikud": "לָכֵ֛ן יֵדַ֥ע עַמִּ֖י שְׁמִ֑י לָכֵן֙ בַּיּ֣וֹם הַה֔וּא כִּֽי־ אֲנִי־ ה֥וּא הַֽמְדַבֵּ֖ר הִנֵּֽנִי׃ ",
        "versenonikud": "לכן ידע עמי שמי לכן ביום ההוא כי אני הוא המדבר הנני "
    }
]