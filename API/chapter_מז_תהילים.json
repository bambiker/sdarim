[
    {
        "bookchapter": "תהילים",
        "chapter": "מז",
        "versechapter": "א",
        "bookseder": "תהילים",
        "seder": "ו",
        "verseseder": "עו",
        "versenikud": "לַמְנַצֵּ֬חַ ׀ לִבְנֵי־ קֹ֬רַח מִזְמֽוֹר׃ ",
        "versenonikud": "למנצח  לבני קרח מזמור "
    },
    {
        "bookchapter": "תהילים",
        "chapter": "מז",
        "versechapter": "ב",
        "bookseder": "תהילים",
        "seder": "ו",
        "verseseder": "עז",
        "versenikud": "כָּֽל־ הָ֭עַמִּים תִּקְעוּ־ כָ֑ף הָרִ֥יעוּ לֵ֝אלֹהִ֗ים בְּק֣וֹל רִנָּֽה׃ ",
        "versenonikud": "כל העמים תקעו כף הריעו לאלהים בקול רנה "
    },
    {
        "bookchapter": "תהילים",
        "chapter": "מז",
        "versechapter": "ג",
        "bookseder": "תהילים",
        "seder": "ו",
        "verseseder": "עח",
        "versenikud": "כִּֽי־ יְהוָ֣ה עֶלְי֣וֹן נוֹרָ֑א מֶ֥לֶךְ גָּ֝דוֹל עַל־ כָּל־ הָאָֽרֶץ׃ ",
        "versenonikud": "כי יהוה עליון נורא מלך גדול על כל הארץ "
    },
    {
        "bookchapter": "תהילים",
        "chapter": "מז",
        "versechapter": "ד",
        "bookseder": "תהילים",
        "seder": "ו",
        "verseseder": "עט",
        "versenikud": "יַדְבֵּ֣ר עַמִּ֣ים תַּחְתֵּ֑ינוּ וּ֝לְאֻמִּ֗ים תַּ֣חַת רַגְלֵֽינוּ׃ ",
        "versenonikud": "ידבר עמים תחתינו ולאמים תחת רגלינו "
    },
    {
        "bookchapter": "תהילים",
        "chapter": "מז",
        "versechapter": "ה",
        "bookseder": "תהילים",
        "seder": "ו",
        "verseseder": "פ",
        "versenikud": "יִבְחַר־ לָ֥נוּ אֶת־ נַחֲלָתֵ֑נוּ אֶ֥ת גְּא֨וֹן יַעֲקֹ֖ב אֲשֶׁר־ אָהֵ֣ב סֶֽלָה׃ ",
        "versenonikud": "יבחר לנו את נחלתנו את גאון יעקב אשר אהב סלה "
    },
    {
        "bookchapter": "תהילים",
        "chapter": "מז",
        "versechapter": "ו",
        "bookseder": "תהילים",
        "seder": "ו",
        "verseseder": "פא",
        "versenikud": "עָלָ֣ה אֱ֭לֹהִים בִּתְרוּעָ֑ה יְ֝הֹוָ֗ה בְּק֣וֹל שׁוֹפָֽר׃ ",
        "versenonikud": "עלה אלהים בתרועה יהוה בקול שופר "
    },
    {
        "bookchapter": "תהילים",
        "chapter": "מז",
        "versechapter": "ז",
        "bookseder": "תהילים",
        "seder": "ו",
        "verseseder": "פב",
        "versenikud": "זַמְּר֣וּ אֱלֹהִ֣ים זַמֵּ֑רוּ זַמְּר֖וּ לְמַלְכֵּ֣נוּ זַמֵּֽרוּ׃ ",
        "versenonikud": "זמרו אלהים זמרו זמרו למלכנו זמרו "
    },
    {
        "bookchapter": "תהילים",
        "chapter": "מז",
        "versechapter": "ח",
        "bookseder": "תהילים",
        "seder": "ו",
        "verseseder": "פג",
        "versenikud": "כִּ֤י מֶ֖לֶךְ כָּל־ הָאָ֥רֶץ אֱלֹהִ֗ים זַמְּר֥וּ מַשְׂכִּֽיל׃ ",
        "versenonikud": "כי מלך כל הארץ אלהים זמרו משכיל "
    },
    {
        "bookchapter": "תהילים",
        "chapter": "מז",
        "versechapter": "ט",
        "bookseder": "תהילים",
        "seder": "ו",
        "verseseder": "פד",
        "versenikud": "מָלַ֣ךְ אֱ֭לֹהִים עַל־ גּוֹיִ֑ם אֱ֝לֹהִ֗ים יָשַׁ֤ב ׀ עַל־ כִּסֵּ֬א קָדְשֽׁוֹ׃ ",
        "versenonikud": "מלך אלהים על גוים אלהים ישב  על כסא קדשו "
    },
    {
        "bookchapter": "תהילים",
        "chapter": "מז",
        "versechapter": "י",
        "bookseder": "תהילים",
        "seder": "ו",
        "verseseder": "פה",
        "versenikud": "נְדִ֘יבֵ֤י עַמִּ֨ים ׀ נֶאֱסָ֗פוּ עַם֮ אֱלֹהֵ֪י אַבְרָ֫הָ֥ם כִּ֣י לֵֽ֭אלֹהִים מָֽגִנֵּי־ אֶ֗רֶץ מְאֹ֣ד נַעֲלָֽה׃ ",
        "versenonikud": "נדיבי עמים  נאספו עם אלהי אברהם כי לאלהים מגני ארץ מאד נעלה "
    }
]