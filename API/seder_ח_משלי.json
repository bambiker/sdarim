[
    {
        "bookchapter": "משלי",
        "chapter": "כח",
        "versechapter": "טז",
        "bookseder": "משלי",
        "seder": "ח",
        "verseseder": "א",
        "versenikud": "נָגִ֗יד חֲסַ֣ר תְּ֭בוּנוֹת וְרַ֥ב מַעֲשַׁקּ֑וֹת שנאי שֹׂ֥נֵא בֶ֝֗צַע יַאֲרִ֥יךְ יָמִֽים׃ ",
        "versenonikud": "נגיד חסר תבונות ורב מעשקות שנאי שנא בצע יאריך ימים "
    },
    {
        "bookchapter": "משלי",
        "chapter": "כח",
        "versechapter": "יז",
        "bookseder": "משלי",
        "seder": "ח",
        "verseseder": "ב",
        "versenikud": "אָ֭דָם עָשֻׁ֣ק בְּדַם־ נָפֶשׁ עַד־ בּ֥וֹר יָ֝נ֗וּס אַל־ יִתְמְכוּ־ בֽוֹ׃ ",
        "versenonikud": "אדם עשק בדם נפש עד בור ינוס אל יתמכו בו "
    },
    {
        "bookchapter": "משלי",
        "chapter": "כח",
        "versechapter": "יח",
        "bookseder": "משלי",
        "seder": "ח",
        "verseseder": "ג",
        "versenikud": "הוֹלֵ֣ךְ תָּ֭מִים יִוָּשֵׁ֑עַ וְנֶעְקַ֥שׁ דְּ֝רָכַ֗יִם יִפּ֥וֹל בְּאֶחָֽת׃ ",
        "versenonikud": "הולך תמים יושע ונעקש דרכים יפול באחת "
    },
    {
        "bookchapter": "משלי",
        "chapter": "כח",
        "versechapter": "יט",
        "bookseder": "משלי",
        "seder": "ח",
        "verseseder": "ד",
        "versenikud": "עֹבֵ֣ד אַ֭דְמָתוֹ יִֽשְׂבַּֽע־ לָ֑חֶם וּמְרַדֵּ֥ף רֵ֝קִ֗ים יִֽשְׂבַּֽע־ רִֽישׁ׃ ",
        "versenonikud": "עבד אדמתו ישבע לחם ומרדף רקים ישבע ריש "
    },
    {
        "bookchapter": "משלי",
        "chapter": "כח",
        "versechapter": "כ",
        "bookseder": "משלי",
        "seder": "ח",
        "verseseder": "ה",
        "versenikud": "אִ֣ישׁ אֱ֭מוּנוֹת רַב־ בְּרָכ֑וֹת וְאָ֥ץ לְ֝הַעֲשִׁ֗יר לֹ֣א יִנָּקֶֽה׃ ",
        "versenonikud": "איש אמונות רב ברכות ואץ להעשיר לא ינקה "
    },
    {
        "bookchapter": "משלי",
        "chapter": "כח",
        "versechapter": "כא",
        "bookseder": "משלי",
        "seder": "ח",
        "verseseder": "ו",
        "versenikud": "הַֽכֵּר־ פָּנִ֥ים לֹא־ ט֑וֹב וְעַל־ פַּת־ לֶ֝֗חֶם יִפְשַׁע־ גָּֽבֶר׃ ",
        "versenonikud": "הכר פנים לא טוב ועל פת לחם יפשע גבר "
    },
    {
        "bookchapter": "משלי",
        "chapter": "כח",
        "versechapter": "כב",
        "bookseder": "משלי",
        "seder": "ח",
        "verseseder": "ז",
        "versenikud": "נִֽבֳהָ֥ל לַה֗וֹן אִ֭ישׁ רַ֣ע עָ֑יִן וְלֹֽא־ יֵ֝דַע כִּי־ חֶ֥סֶר יְבֹאֶֽנּוּ׃ ",
        "versenonikud": "נבהל להון איש רע עין ולא ידע כי חסר יבאנו "
    },
    {
        "bookchapter": "משלי",
        "chapter": "כח",
        "versechapter": "כג",
        "bookseder": "משלי",
        "seder": "ח",
        "verseseder": "ח",
        "versenikud": "מ֘וֹכִ֤יחַ אָדָ֣ם אַ֭חֲרַי חֵ֣ן יִמְצָ֑א מִֽמַּחֲלִ֥יק לָשֽׁוֹן׃ ",
        "versenonikud": "מוכיח אדם אחרי חן ימצא ממחליק לשון "
    },
    {
        "bookchapter": "משלי",
        "chapter": "כח",
        "versechapter": "כד",
        "bookseder": "משלי",
        "seder": "ח",
        "verseseder": "ט",
        "versenikud": "גּוֹזֵ֤ל ׀ אָ֘בִ֤יו וְאִמּ֗וֹ וְאֹמֵ֥ר אֵֽין־ פָּ֑שַׁע חָבֵ֥ר ה֝֗וּא לְאִ֣ישׁ מַשְׁחִֽית׃ ",
        "versenonikud": "גוזל  אביו ואמו ואמר אין פשע חבר הוא לאיש משחית "
    },
    {
        "bookchapter": "משלי",
        "chapter": "כח",
        "versechapter": "כה",
        "bookseder": "משלי",
        "seder": "ח",
        "verseseder": "י",
        "versenikud": "רְחַב־ נֶ֭פֶשׁ יְגָרֶ֣ה מָד֑וֹן וּבוֹטֵ֖חַ עַל־ יְהוָ֣ה יְדֻשָּֽׁן׃ ",
        "versenonikud": "רחב נפש יגרה מדון ובוטח על יהוה ידשן "
    },
    {
        "bookchapter": "משלי",
        "chapter": "כח",
        "versechapter": "כו",
        "bookseder": "משלי",
        "seder": "ח",
        "verseseder": "יא",
        "versenikud": "בּוֹטֵ֣חַ בְּ֭לִבּוֹ ה֣וּא כְסִ֑יל וְהוֹלֵ֥ךְ בְּ֝חָכְמָ֗ה ה֣וּא יִמָּלֵֽט׃ ",
        "versenonikud": "בוטח בלבו הוא כסיל והולך בחכמה הוא ימלט "
    },
    {
        "bookchapter": "משלי",
        "chapter": "כח",
        "versechapter": "כז",
        "bookseder": "משלי",
        "seder": "ח",
        "verseseder": "יב",
        "versenikud": "נוֹתֵ֣ן לָ֭רָשׁ אֵ֣ין מַחְס֑וֹר וּמַעְלִ֥ים עֵ֝ינָ֗יו רַב־ מְאֵרֽוֹת׃ ",
        "versenonikud": "נותן לרש אין מחסור ומעלים עיניו רב מארות "
    },
    {
        "bookchapter": "משלי",
        "chapter": "כח",
        "versechapter": "כח",
        "bookseder": "משלי",
        "seder": "ח",
        "verseseder": "יג",
        "versenikud": "בְּק֣וּם רְ֭שָׁעִים יִסָּתֵ֣ר אָדָ֑ם וּ֝בְאָבְדָ֗ם יִרְבּ֥וּ צַדִּיקִֽים׃ ",
        "versenonikud": "בקום רשעים יסתר אדם ובאבדם ירבו צדיקים "
    },
    {
        "bookchapter": "משלי",
        "chapter": "כט",
        "versechapter": "א",
        "bookseder": "משלי",
        "seder": "ח",
        "verseseder": "יד",
        "versenikud": "אִ֣ישׁ תּ֭וֹכָחוֹת מַקְשֶׁה־ עֹ֑רֶף פֶּ֥תַע יִ֝שָּׁבֵ֗ר וְאֵ֣ין מַרְפֵּֽא׃ ",
        "versenonikud": "איש תוכחות מקשה ערף פתע ישבר ואין מרפא "
    },
    {
        "bookchapter": "משלי",
        "chapter": "כט",
        "versechapter": "ב",
        "bookseder": "משלי",
        "seder": "ח",
        "verseseder": "טו",
        "versenikud": "בִּרְב֣וֹת צַ֭דִּיקִים יִשְׂמַ֣ח הָעָ֑ם וּבִמְשֹׁ֥ל רָ֝שָׁ֗ע יֵאָ֥נַֽח עָֽם׃ ",
        "versenonikud": "ברבות צדיקים ישמח העם ובמשל רשע יאנח עם "
    },
    {
        "bookchapter": "משלי",
        "chapter": "כט",
        "versechapter": "ג",
        "bookseder": "משלי",
        "seder": "ח",
        "verseseder": "טז",
        "versenikud": "אִֽישׁ־ אֹהֵ֣ב חָ֭כְמָה יְשַׂמַּ֣ח אָבִ֑יו וְרֹעֶ֥ה ז֝וֹנ֗וֹת יְאַבֶּד־ הֽוֹן׃ ",
        "versenonikud": "איש אהב חכמה ישמח אביו ורעה זונות יאבד הון "
    },
    {
        "bookchapter": "משלי",
        "chapter": "כט",
        "versechapter": "ד",
        "bookseder": "משלי",
        "seder": "ח",
        "verseseder": "יז",
        "versenikud": "מֶ֗לֶךְ בְּ֭מִשְׁפָּט יַעֲמִ֣יד אָ֑רֶץ וְאִ֖ישׁ תְּרוּמ֣וֹת יֶֽהֶרְסֶֽנָּה׃ ",
        "versenonikud": "מלך במשפט יעמיד ארץ ואיש תרומות יהרסנה "
    },
    {
        "bookchapter": "משלי",
        "chapter": "כט",
        "versechapter": "ה",
        "bookseder": "משלי",
        "seder": "ח",
        "verseseder": "יח",
        "versenikud": "גֶּ֭בֶר מַחֲלִ֣יק עַל־ רֵעֵ֑הוּ רֶ֝֗שֶׁת פּוֹרֵ֥שׂ עַל־ פְּעָמָֽיו׃ ",
        "versenonikud": "גבר מחליק על רעהו רשת פורש על פעמיו "
    },
    {
        "bookchapter": "משלי",
        "chapter": "כט",
        "versechapter": "ו",
        "bookseder": "משלי",
        "seder": "ח",
        "verseseder": "יט",
        "versenikud": "בְּפֶ֤שַֽׁע אִ֣ישׁ רָ֣ע מוֹקֵ֑שׁ וְ֝צַדִּ֗יק יָר֥וּן וְשָׂמֵֽחַ׃ ",
        "versenonikud": "בפשע איש רע מוקש וצדיק ירון ושמח "
    },
    {
        "bookchapter": "משלי",
        "chapter": "כט",
        "versechapter": "ז",
        "bookseder": "משלי",
        "seder": "ח",
        "verseseder": "כ",
        "versenikud": "יֹדֵ֣עַ צַ֭דִּיק דִּ֣ין דַּלִּ֑ים רָ֝שָׁ֗ע לֹא־ יָבִ֥ין דָּֽעַת׃ ",
        "versenonikud": "ידע צדיק דין דלים רשע לא יבין דעת "
    },
    {
        "bookchapter": "משלי",
        "chapter": "כט",
        "versechapter": "ח",
        "bookseder": "משלי",
        "seder": "ח",
        "verseseder": "כא",
        "versenikud": "אַנְשֵׁ֣י לָ֭צוֹן יָפִ֣יחוּ קִרְיָ֑ה וַ֝חֲכָמִ֗ים יָשִׁ֥יבוּ אָֽף׃ ",
        "versenonikud": "אנשי לצון יפיחו קריה וחכמים ישיבו אף "
    },
    {
        "bookchapter": "משלי",
        "chapter": "כט",
        "versechapter": "ט",
        "bookseder": "משלי",
        "seder": "ח",
        "verseseder": "כב",
        "versenikud": "אִֽישׁ־ חָכָ֗ם נִ֭שְׁפָּט אֶת־ אִ֣ישׁ אֱוִ֑יל וְרָגַ֥ז וְ֝שָׂחַ֗ק וְאֵ֣ין נָֽחַת׃ ",
        "versenonikud": "איש חכם נשפט את איש אויל ורגז ושחק ואין נחת "
    },
    {
        "bookchapter": "משלי",
        "chapter": "כט",
        "versechapter": "י",
        "bookseder": "משלי",
        "seder": "ח",
        "verseseder": "כג",
        "versenikud": "אַנְשֵׁ֣י דָ֭מִים יִשְׂנְאוּ־ תָ֑ם וִֽ֝ישָׁרִ֗ים יְבַקְשׁ֥וּ נַפְשֽׁוֹ׃ ",
        "versenonikud": "אנשי דמים ישנאו תם וישרים יבקשו נפשו "
    },
    {
        "bookchapter": "משלי",
        "chapter": "כט",
        "versechapter": "יא",
        "bookseder": "משלי",
        "seder": "ח",
        "verseseder": "כד",
        "versenikud": "כָּל־ ר֭וּחוֹ יוֹצִ֣יא כְסִ֑יל וְ֝חָכָ֗ם בְּאָח֥וֹר יְשַׁבְּחֶֽנָּה׃ ",
        "versenonikud": "כל רוחו יוציא כסיל וחכם באחור ישבחנה "
    },
    {
        "bookchapter": "משלי",
        "chapter": "כט",
        "versechapter": "יב",
        "bookseder": "משלי",
        "seder": "ח",
        "verseseder": "כה",
        "versenikud": "מֹ֭שֵׁל מַקְשִׁ֣יב עַל־ דְּבַר־ שָׁ֑קֶר כָּֽל־ מְשָׁרְתָ֥יו רְשָׁעִֽים׃ ",
        "versenonikud": "משל מקשיב על דבר שקר כל משרתיו רשעים "
    },
    {
        "bookchapter": "משלי",
        "chapter": "כט",
        "versechapter": "יג",
        "bookseder": "משלי",
        "seder": "ח",
        "verseseder": "כו",
        "versenikud": "רָ֤שׁ וְאִ֣ישׁ תְּכָכִ֣ים נִפְגָּ֑שׁוּ מֵ֤אִיר־ עֵינֵ֖י שְׁנֵיהֶ֣ם יְהוָֽה׃ ",
        "versenonikud": "רש ואיש תככים נפגשו מאיר עיני שניהם יהוה "
    },
    {
        "bookchapter": "משלי",
        "chapter": "כט",
        "versechapter": "יד",
        "bookseder": "משלי",
        "seder": "ח",
        "verseseder": "כז",
        "versenikud": "מֶ֤לֶךְ שׁוֹפֵ֣ט בֶּֽאֱמֶ֣ת דַּלִּ֑ים כִּ֝סְא֗וֹ לָעַ֥ד יִכּֽוֹן׃ ",
        "versenonikud": "מלך שופט באמת דלים כסאו לעד יכון "
    },
    {
        "bookchapter": "משלי",
        "chapter": "כט",
        "versechapter": "טו",
        "bookseder": "משלי",
        "seder": "ח",
        "verseseder": "כח",
        "versenikud": "שֵׁ֣בֶט וְ֭תוֹכַחַת יִתֵּ֣ן חָכְמָ֑ה וְנַ֥עַר מְ֝שֻׁלָּ֗ח מֵבִ֥ישׁ אִמּֽוֹ׃ ",
        "versenonikud": "שבט ותוכחת יתן חכמה ונער משלח מביש אמו "
    },
    {
        "bookchapter": "משלי",
        "chapter": "כט",
        "versechapter": "טז",
        "bookseder": "משלי",
        "seder": "ח",
        "verseseder": "כט",
        "versenikud": "בִּרְב֣וֹת רְ֭שָׁעִים יִרְבֶּה־ פָּ֑שַׁע וְ֝צַדִּיקִ֗ים בְּֽמַפַּלְתָּ֥ם יִרְאֽוּ׃ ",
        "versenonikud": "ברבות רשעים ירבה פשע וצדיקים במפלתם יראו "
    },
    {
        "bookchapter": "משלי",
        "chapter": "כט",
        "versechapter": "יז",
        "bookseder": "משלי",
        "seder": "ח",
        "verseseder": "ל",
        "versenikud": "יַסֵּ֣ר בִּ֭נְךָ וִֽינִיחֶ֑ךָ וְיִתֵּ֖ן מַעֲדַנִּ֣ים לְנַפְשֶֽׁךָ׃ ",
        "versenonikud": "יסר בנך ויניחך ויתן מעדנים לנפשך "
    },
    {
        "bookchapter": "משלי",
        "chapter": "כט",
        "versechapter": "יח",
        "bookseder": "משלי",
        "seder": "ח",
        "verseseder": "לא",
        "versenikud": "בְּאֵ֣ין חָ֭זוֹן יִפָּ֣רַֽע עָ֑ם וְשֹׁמֵ֖ר תּוֹרָ֣ה אַשְׁרֵֽהוּ׃ ",
        "versenonikud": "באין חזון יפרע עם ושמר תורה אשרהו "
    },
    {
        "bookchapter": "משלי",
        "chapter": "כט",
        "versechapter": "יט",
        "bookseder": "משלי",
        "seder": "ח",
        "verseseder": "לב",
        "versenikud": "בִּ֭דְבָרִים לֹא־ יִוָּ֣סֶר עָ֑בֶד כִּֽי־ יָ֝בִ֗ין וְאֵ֣ין מַעֲנֶֽה׃ ",
        "versenonikud": "בדברים לא יוסר עבד כי יבין ואין מענה "
    },
    {
        "bookchapter": "משלי",
        "chapter": "כט",
        "versechapter": "כ",
        "bookseder": "משלי",
        "seder": "ח",
        "verseseder": "לג",
        "versenikud": "חָזִ֗יתָ אִ֭ישׁ אָ֣ץ בִּדְבָרָ֑יו תִּקְוָ֖ה לִכְסִ֣יל מִמֶּֽנּוּ׃ ",
        "versenonikud": "חזית איש אץ בדבריו תקוה לכסיל ממנו "
    },
    {
        "bookchapter": "משלי",
        "chapter": "כט",
        "versechapter": "כא",
        "bookseder": "משלי",
        "seder": "ח",
        "verseseder": "לד",
        "versenikud": "מְפַנֵּ֣ק מִנֹּ֣עַר עַבְדּ֑וֹ וְ֝אַחֲרִית֗וֹ יִהְיֶ֥ה מָנֽוֹן׃ ",
        "versenonikud": "מפנק מנער עבדו ואחריתו יהיה מנון "
    },
    {
        "bookchapter": "משלי",
        "chapter": "כט",
        "versechapter": "כב",
        "bookseder": "משלי",
        "seder": "ח",
        "verseseder": "לה",
        "versenikud": "אִֽישׁ־ אַ֭ף יְגָרֶ֣ה מָד֑וֹן וּבַ֖עַל חֵמָ֣ה רַב־ פָּֽשַׁע׃ ",
        "versenonikud": "איש אף יגרה מדון ובעל חמה רב פשע "
    },
    {
        "bookchapter": "משלי",
        "chapter": "כט",
        "versechapter": "כג",
        "bookseder": "משלי",
        "seder": "ח",
        "verseseder": "לו",
        "versenikud": "גַּאֲוַ֣ת אָ֭דָם תַּשְׁפִּילֶ֑נּוּ וּשְׁפַל־ ר֝֗וּחַ יִתְמֹ֥ךְ כָּבֽוֹד׃ ",
        "versenonikud": "גאות אדם תשפילנו ושפל רוח יתמך כבוד "
    },
    {
        "bookchapter": "משלי",
        "chapter": "כט",
        "versechapter": "כד",
        "bookseder": "משלי",
        "seder": "ח",
        "verseseder": "לז",
        "versenikud": "חוֹלֵ֣ק עִם־ גַּ֭נָּב שׂוֹנֵ֣א נַפְשׁ֑וֹ אָלָ֥ה יִ֝שְׁמַ֗ע וְלֹ֣א יַגִּֽיד׃ ",
        "versenonikud": "חולק עם גנב שונא נפשו אלה ישמע ולא יגיד "
    },
    {
        "bookchapter": "משלי",
        "chapter": "כט",
        "versechapter": "כה",
        "bookseder": "משלי",
        "seder": "ח",
        "verseseder": "לח",
        "versenikud": "חֶרְדַּ֣ת אָ֭דָם יִתֵּ֣ן מוֹקֵ֑שׁ וּבוֹטֵ֖חַ בַּיהוָ֣ה יְשֻׂגָּֽב׃ ",
        "versenonikud": "חרדת אדם יתן מוקש ובוטח ביהוה ישגב "
    },
    {
        "bookchapter": "משלי",
        "chapter": "כט",
        "versechapter": "כו",
        "bookseder": "משלי",
        "seder": "ח",
        "verseseder": "לט",
        "versenikud": "רַ֭בִּים מְבַקְשִׁ֣ים פְּנֵי־ מוֹשֵׁ֑ל וּ֝מֵיְהוָ֗ה מִשְׁפַּט־ אִֽישׁ׃ ",
        "versenonikud": "רבים מבקשים פני מושל ומיהוה משפט איש "
    },
    {
        "bookchapter": "משלי",
        "chapter": "כט",
        "versechapter": "כז",
        "bookseder": "משלי",
        "seder": "ח",
        "verseseder": "מ",
        "versenikud": "תּוֹעֲבַ֣ת צַ֭דִּיקִים אִ֣ישׁ עָ֑וֶל וְתוֹעֲבַ֖ת רָשָׁ֣ע יְשַׁר־ דָּֽרֶךְ׃ ",
        "versenonikud": "תועבת צדיקים איש עול ותועבת רשע ישר דרך "
    },
    {
        "bookchapter": "משלי",
        "chapter": "ל",
        "versechapter": "א",
        "bookseder": "משלי",
        "seder": "ח",
        "verseseder": "מא",
        "versenikud": "דִּבְרֵ֤י ׀ אָג֥וּר בִּן־ יָקֶ֗ה הַמַּ֫שָּׂ֥א נְאֻ֣ם הַ֭גֶּבֶר לְאִֽיתִיאֵ֑ל לְאִ֖יתִיאֵ֣ל וְאֻכָֽל׃ ",
        "versenonikud": "דברי  אגור בן יקה המשא נאם הגבר לאיתיאל לאיתיאל ואכל "
    },
    {
        "bookchapter": "משלי",
        "chapter": "ל",
        "versechapter": "ב",
        "bookseder": "משלי",
        "seder": "ח",
        "verseseder": "מב",
        "versenikud": "כִּ֤י בַ֣עַר אָנֹכִ֣י מֵאִ֑ישׁ וְלֹֽא־ בִינַ֖ת אָדָ֣ם לִֽי׃ ",
        "versenonikud": "כי בער אנכי מאיש ולא בינת אדם לי "
    },
    {
        "bookchapter": "משלי",
        "chapter": "ל",
        "versechapter": "ג",
        "bookseder": "משלי",
        "seder": "ח",
        "verseseder": "מג",
        "versenikud": "וְלֹֽא־ לָמַ֥דְתִּי חָכְמָ֑ה וְדַ֖עַת קְדֹשִׁ֣ים אֵדָֽע׃ ",
        "versenonikud": "ולא למדתי חכמה ודעת קדשים אדע "
    },
    {
        "bookchapter": "משלי",
        "chapter": "ל",
        "versechapter": "ד",
        "bookseder": "משלי",
        "seder": "ח",
        "verseseder": "מד",
        "versenikud": "מִ֤י עָלָֽה־ שָׁמַ֨יִם ׀ וַיֵּרַ֡ד מִ֤י אָֽסַף־ ר֨וּחַ ׀ בְּחָפְנָ֡יו מִ֤י צָֽרַר־ מַ֨יִם ׀ בַּשִּׂמְלָ֗ה מִ֭י הֵקִ֣ים כָּל־ אַפְסֵי־ אָ֑רֶץ מַה־ שְּׁמ֥וֹ וּמַֽה־ שֶּׁם־ בְּ֝נ֗וֹ כִּ֣י תֵדָֽע׃ ",
        "versenonikud": "מי עלה שמים  וירד מי אסף רוח  בחפניו מי צרר מים  בשמלה מי הקים כל אפסי ארץ מה שמו ומה שם בנו כי תדע "
    },
    {
        "bookchapter": "משלי",
        "chapter": "ל",
        "versechapter": "ה",
        "bookseder": "משלי",
        "seder": "ח",
        "verseseder": "מה",
        "versenikud": "כָּל־ אִמְרַ֣ת אֱל֣וֹהַּ צְרוּפָ֑ה מָגֵ֥ן ה֝֗וּא לַֽחֹסִ֥ים בּֽוֹ׃ ",
        "versenonikud": "כל אמרת אלוה צרופה מגן הוא לחסים בו "
    },
    {
        "bookchapter": "משלי",
        "chapter": "ל",
        "versechapter": "ו",
        "bookseder": "משלי",
        "seder": "ח",
        "verseseder": "מו",
        "versenikud": "אַל־ תּ֥וֹסְףְּ עַל־ דְּבָרָ֑יו פֶּן־ יוֹכִ֖יחַ בְּךָ֣ וְנִכְזָֽבְתָּ׃ ",
        "versenonikud": "אל תוסף על דבריו פן יוכיח בך ונכזבת "
    },
    {
        "bookchapter": "משלי",
        "chapter": "ל",
        "versechapter": "ז",
        "bookseder": "משלי",
        "seder": "ח",
        "verseseder": "מז",
        "versenikud": "שְׁ֭תַּיִם שָׁאַ֣לְתִּי מֵאִתָּ֑ךְ אַל־ תִּמְנַ֥ע מִ֝מֶּ֗נִּי בְּטֶ֣רֶם אָמֽוּת׃ ",
        "versenonikud": "שתים שאלתי מאתך אל תמנע ממני בטרם אמות "
    },
    {
        "bookchapter": "משלי",
        "chapter": "ל",
        "versechapter": "ח",
        "bookseder": "משלי",
        "seder": "ח",
        "verseseder": "מח",
        "versenikud": "שָׁ֤וְא ׀ וּֽדְבַר־ כָּזָ֡ב הַרְחֵ֬ק מִמֶּ֗נִּי רֵ֣אשׁ וָ֭עֹשֶׁר אַל־ תִּֽתֶּן־ לִ֑י הַ֝טְרִיפֵ֗נִי לֶ֣חֶם חֻקִּֽי׃ ",
        "versenonikud": "שוא  ודבר כזב הרחק ממני ראש ועשר אל תתן לי הטריפני לחם חקי "
    },
    {
        "bookchapter": "משלי",
        "chapter": "ל",
        "versechapter": "ט",
        "bookseder": "משלי",
        "seder": "ח",
        "verseseder": "מט",
        "versenikud": "פֶּ֥ן אֶשְׂבַּ֨ע ׀ וְכִחַשְׁתִּי֮ וְאָמַ֗רְתִּי מִ֥י יְה֫וָ֥ה וּפֶֽן־ אִוָּרֵ֥שׁ וְגָנַ֑בְתִּי וְ֝תָפַ֗שְׂתִּי שֵׁ֣ם אֱלֹהָֽי׃ ",
        "versenonikud": "פן אשבע  וכחשתי ואמרתי מי יהוה ופן אורש וגנבתי ותפשתי שם אלהי "
    },
    {
        "bookchapter": "משלי",
        "chapter": "ל",
        "versechapter": "י",
        "bookseder": "משלי",
        "seder": "ח",
        "verseseder": "נ",
        "versenikud": "אַל־ תַּלְשֵׁ֣ן עֶ֭בֶד אֶל־ אדנו אֲדֹנָ֑יו פֶּֽן־ יְקַלֶּלְךָ֥ וְאָשָֽׁמְתָּ׃ ",
        "versenonikud": "אל תלשן עבד אל אדנו אדניו פן יקללך ואשמת "
    },
    {
        "bookchapter": "משלי",
        "chapter": "ל",
        "versechapter": "יא",
        "bookseder": "משלי",
        "seder": "ח",
        "verseseder": "נא",
        "versenikud": "דּ֭וֹר אָבִ֣יו יְקַלֵּ֑ל וְאֶת־ אִ֝מּ֗וֹ לֹ֣א יְבָרֵֽךְ׃ ",
        "versenonikud": "דור אביו יקלל ואת אמו לא יברך "
    },
    {
        "bookchapter": "משלי",
        "chapter": "ל",
        "versechapter": "יב",
        "bookseder": "משלי",
        "seder": "ח",
        "verseseder": "נב",
        "versenikud": "דּ֭וֹר טָה֣וֹר בְּעֵינָ֑יו וּ֝מִצֹּאָת֗וֹ לֹ֣א רֻחָֽץ׃ ",
        "versenonikud": "דור טהור בעיניו ומצאתו לא רחץ "
    },
    {
        "bookchapter": "משלי",
        "chapter": "ל",
        "versechapter": "יג",
        "bookseder": "משלי",
        "seder": "ח",
        "verseseder": "נג",
        "versenikud": "דּ֭וֹר מָה־ רָמ֣וּ עֵינָ֑יו וְ֝עַפְעַפָּ֗יו יִנָּשֵֽׂאוּ׃ ",
        "versenonikud": "דור מה רמו עיניו ועפעפיו ינשאו "
    },
    {
        "bookchapter": "משלי",
        "chapter": "ל",
        "versechapter": "יד",
        "bookseder": "משלי",
        "seder": "ח",
        "verseseder": "נד",
        "versenikud": "דּ֤וֹר ׀ חֲרָב֣וֹת שִׁנָּיו֮ וּֽמַאֲכָל֪וֹת מְֽתַלְּעֹ֫תָ֥יו לֶאֱכֹ֣ל עֲנִיִּ֣ים מֵאֶ֑רֶץ וְ֝אֶבְיוֹנִ֗ים מֵאָדָֽם׃ ",
        "versenonikud": "דור  חרבות שניו ומאכלות מתלעתיו לאכל עניים מארץ ואביונים מאדם "
    },
    {
        "bookchapter": "משלי",
        "chapter": "ל",
        "versechapter": "טו",
        "bookseder": "משלי",
        "seder": "ח",
        "verseseder": "נה",
        "versenikud": "לַֽעֲלוּקָ֨ה ׀ שְׁתֵּ֥י בָנוֹת֮ הַ֤ב ׀ הַ֥ב שָׁל֣וֹשׁ הֵ֭נָּה לֹ֣א תִשְׂבַּ֑עְנָה אַ֝רְבַּ֗ע לֹא־ אָ֥מְרוּ הֽוֹן׃ ",
        "versenonikud": "לעלוקה  שתי בנות הב  הב שלוש הנה לא תשבענה ארבע לא אמרו הון "
    },
    {
        "bookchapter": "משלי",
        "chapter": "ל",
        "versechapter": "טז",
        "bookseder": "משלי",
        "seder": "ח",
        "verseseder": "נו",
        "versenikud": "שְׁאוֹל֮ וְעֹ֪צֶ֫ר רָ֥חַם אֶ֭רֶץ לֹא־ שָׂ֣בְעָה מַּ֑יִם וְ֝אֵ֗שׁ לֹא־ אָ֥מְרָה הֽוֹן׃ ",
        "versenonikud": "שאול ועצר רחם ארץ לא שבעה מים ואש לא אמרה הון "
    },
    {
        "bookchapter": "משלי",
        "chapter": "ל",
        "versechapter": "יז",
        "bookseder": "משלי",
        "seder": "ח",
        "verseseder": "נז",
        "versenikud": "עַ֤יִן ׀ תִּֽלְעַ֣ג לְאָב֮ וְתָב֪וּז לִֽיקֲּהַ֫ת־ אֵ֥ם יִקְּר֥וּהָ עֹרְבֵי־ נַ֑חַל וְֽיֹאכְל֥וּהָ בְנֵי־ נָֽשֶׁר׃ ",
        "versenonikud": "עין  תלעג לאב ותבוז ליקהת אם יקרוה ערבי נחל ויאכלוה בני נשר "
    },
    {
        "bookchapter": "משלי",
        "chapter": "ל",
        "versechapter": "יח",
        "bookseder": "משלי",
        "seder": "ח",
        "verseseder": "נח",
        "versenikud": "שְׁלֹשָׁ֣ה הֵ֭מָּה נִפְלְא֣וּ מִמֶּ֑נִּי וארבע וְ֝אַרְבָּעָ֗ה לֹ֣א יְדַעְתִּֽים׃ ",
        "versenonikud": "שלשה המה נפלאו ממני וארבע וארבעה לא ידעתים "
    },
    {
        "bookchapter": "משלי",
        "chapter": "ל",
        "versechapter": "יט",
        "bookseder": "משלי",
        "seder": "ח",
        "verseseder": "נט",
        "versenikud": "דֶּ֤רֶךְ הַנֶּ֨שֶׁר ׀ בַּשָּׁמַיִם֮ דֶּ֥רֶךְ נָחָ֗שׁ עֲלֵ֫י צ֥וּר דֶּֽרֶךְ־ אֳנִיָּ֥ה בְלֶב־ יָ֑ם וְדֶ֖רֶךְ גֶּ֣בֶר בְּעַלְמָֽה׃ ",
        "versenonikud": "דרך הנשר  בשמים דרך נחש עלי צור דרך אניה בלב ים ודרך גבר בעלמה "
    },
    {
        "bookchapter": "משלי",
        "chapter": "ל",
        "versechapter": "כ",
        "bookseder": "משלי",
        "seder": "ח",
        "verseseder": "ס",
        "versenikud": "כֵּ֤ן ׀ דֶּ֥רֶךְ אִשָּׁ֗ה מְנָ֫אָ֥פֶת אָ֭כְלָה וּמָ֣חֲתָה פִ֑יהָ וְ֝אָמְרָ֗ה לֹֽא־ פָעַ֥לְתִּי אָֽוֶן׃ ",
        "versenonikud": "כן  דרך אשה מנאפת אכלה ומחתה פיה ואמרה לא פעלתי און "
    },
    {
        "bookchapter": "משלי",
        "chapter": "ל",
        "versechapter": "כא",
        "bookseder": "משלי",
        "seder": "ח",
        "verseseder": "סא",
        "versenikud": "תַּ֣חַת שָׁ֭לוֹשׁ רָ֣גְזָה אֶ֑רֶץ וְתַ֥חַת אַ֝רְבַּ֗ע לֹא־ תוּכַ֥ל שְׂאֵֽת׃ ",
        "versenonikud": "תחת שלוש רגזה ארץ ותחת ארבע לא תוכל שאת "
    },
    {
        "bookchapter": "משלי",
        "chapter": "ל",
        "versechapter": "כב",
        "bookseder": "משלי",
        "seder": "ח",
        "verseseder": "סב",
        "versenikud": "תַּֽחַת־ עֶ֭בֶד כִּ֣י יִמְל֑וֹךְ וְ֝נָבָ֗ל כִּ֣י יִֽשְׂבַּֽע־ לָֽחֶם׃ ",
        "versenonikud": "תחת עבד כי ימלוך ונבל כי ישבע לחם "
    },
    {
        "bookchapter": "משלי",
        "chapter": "ל",
        "versechapter": "כג",
        "bookseder": "משלי",
        "seder": "ח",
        "verseseder": "סג",
        "versenikud": "תַּ֣חַת שְׂ֭נוּאָה כִּ֣י תִבָּעֵ֑ל וְ֝שִׁפְחָ֗ה כִּֽי־ תִירַ֥שׁ גְּבִרְתָּֽהּ׃ ",
        "versenonikud": "תחת שנואה כי תבעל ושפחה כי תירש גברתה "
    },
    {
        "bookchapter": "משלי",
        "chapter": "ל",
        "versechapter": "כד",
        "bookseder": "משלי",
        "seder": "ח",
        "verseseder": "סד",
        "versenikud": "אַרְבָּ֣עָה הֵ֭ם קְטַנֵּי־ אָ֑רֶץ וְ֝הֵ֗מָּה חֲכָמִ֥ים מְחֻכָּמִֽים׃ ",
        "versenonikud": "ארבעה הם קטני ארץ והמה חכמים מחכמים "
    },
    {
        "bookchapter": "משלי",
        "chapter": "ל",
        "versechapter": "כה",
        "bookseder": "משלי",
        "seder": "ח",
        "verseseder": "סה",
        "versenikud": "הַ֭נְּמָלִים עַ֣ם לֹא־ עָ֑ז וַיָּכִ֖ינוּ בַקַּ֣יִץ לַחְמָֽם׃ ",
        "versenonikud": "הנמלים עם לא עז ויכינו בקיץ לחמם "
    },
    {
        "bookchapter": "משלי",
        "chapter": "ל",
        "versechapter": "כו",
        "bookseder": "משלי",
        "seder": "ח",
        "verseseder": "סו",
        "versenikud": "שְׁ֭פַנִּים עַ֣ם לֹא־ עָצ֑וּם וַיָּשִׂ֖ימוּ בַסֶּ֣לַע בֵּיתָֽם׃ ",
        "versenonikud": "שפנים עם לא עצום וישימו בסלע ביתם "
    },
    {
        "bookchapter": "משלי",
        "chapter": "ל",
        "versechapter": "כז",
        "bookseder": "משלי",
        "seder": "ח",
        "verseseder": "סז",
        "versenikud": "מֶ֭לֶךְ אֵ֣ין לָאַרְבֶּ֑ה וַיֵּצֵ֖א חֹצֵ֣ץ כֻּלּֽוֹ׃ ",
        "versenonikud": "מלך אין לארבה ויצא חצץ כלו "
    },
    {
        "bookchapter": "משלי",
        "chapter": "ל",
        "versechapter": "כח",
        "bookseder": "משלי",
        "seder": "ח",
        "verseseder": "סח",
        "versenikud": "שְׂ֭מָמִית בְּיָדַ֣יִם תְּתַפֵּ֑שׂ וְ֝הִ֗יא בְּהֵ֣יכְלֵי מֶֽלֶךְ׃ ",
        "versenonikud": "שממית בידים תתפש והיא בהיכלי מלך "
    },
    {
        "bookchapter": "משלי",
        "chapter": "ל",
        "versechapter": "כט",
        "bookseder": "משלי",
        "seder": "ח",
        "verseseder": "סט",
        "versenikud": "שְׁלֹשָׁ֣ה הֵ֭מָּה מֵיטִ֣יבֵי צָ֑עַד וְ֝אַרְבָּעָ֗ה מֵיטִ֥בֵי לָֽכֶת׃ ",
        "versenonikud": "שלשה המה מיטיבי צעד וארבעה מיטבי לכת "
    },
    {
        "bookchapter": "משלי",
        "chapter": "ל",
        "versechapter": "ל",
        "bookseder": "משלי",
        "seder": "ח",
        "verseseder": "ע",
        "versenikud": "לַ֭יִשׁ גִּבּ֣וֹר בַּבְּהֵמָ֑ה וְלֹא־ יָ֝שׁ֗וּב מִפְּנֵי־ כֹֽל׃ ",
        "versenonikud": "ליש גבור בבהמה ולא ישוב מפני כל "
    },
    {
        "bookchapter": "משלי",
        "chapter": "ל",
        "versechapter": "לא",
        "bookseder": "משלי",
        "seder": "ח",
        "verseseder": "עא",
        "versenikud": "זַרְזִ֣יר מָתְנַ֣יִם אוֹ־ תָ֑יִשׁ וּ֝מֶ֗לֶךְ אַלְק֥וּם עִמּֽוֹ׃ ",
        "versenonikud": "זרזיר מתנים או תיש ומלך אלקום עמו "
    },
    {
        "bookchapter": "משלי",
        "chapter": "ל",
        "versechapter": "לב",
        "bookseder": "משלי",
        "seder": "ח",
        "verseseder": "עב",
        "versenikud": "אִם־ נָבַ֥לְתָּ בְהִתְנַשֵּׂ֑א וְאִם־ זַ֝מּ֗וֹתָ יָ֣ד לְפֶֽה׃ ",
        "versenonikud": "אם נבלת בהתנשא ואם זמות יד לפה "
    },
    {
        "bookchapter": "משלי",
        "chapter": "ל",
        "versechapter": "לג",
        "bookseder": "משלי",
        "seder": "ח",
        "verseseder": "עג",
        "versenikud": "כִּ֤י מִ֪יץ חָלָ֡ב י֘וֹצִ֤יא חֶמְאָ֗ה וּֽמִיץ־ אַ֭ף י֣וֹצִיא דָ֑ם וּמִ֥יץ אַ֝פַּ֗יִם י֣וֹצִיא רִֽיב׃ ",
        "versenonikud": "כי מיץ חלב יוציא חמאה ומיץ אף יוציא דם ומיץ אפים יוציא ריב "
    },
    {
        "bookchapter": "משלי",
        "chapter": "לא",
        "versechapter": "א",
        "bookseder": "משלי",
        "seder": "ח",
        "verseseder": "עד",
        "versenikud": "דִּ֭בְרֵי לְמוּאֵ֣ל מֶ֑לֶךְ מַ֝שָּׂ֗א אֲ‍ֽשֶׁר־ יִסְּרַ֥תּוּ אִמּֽוֹ׃ ",
        "versenonikud": "דברי למואל מלך משא אשר יסרתו אמו "
    },
    {
        "bookchapter": "משלי",
        "chapter": "לא",
        "versechapter": "ב",
        "bookseder": "משלי",
        "seder": "ח",
        "verseseder": "עה",
        "versenikud": "מַה־ בְּ֭רִי וּמַֽה־ בַּר־ בִּטְנִ֑י וּ֝מֶה בַּר־ נְדָרָֽי׃ ",
        "versenonikud": "מה ברי ומה בר בטני ומה בר נדרי "
    },
    {
        "bookchapter": "משלי",
        "chapter": "לא",
        "versechapter": "ג",
        "bookseder": "משלי",
        "seder": "ח",
        "verseseder": "עו",
        "versenikud": "אַל־ תִּתֵּ֣ן לַנָּשִׁ֣ים חֵילֶ֑ךָ וּ֝דְרָכֶ֗יךָ לַֽמְח֥וֹת מְלָכִֽין׃ ",
        "versenonikud": "אל תתן לנשים חילך ודרכיך למחות מלכין "
    },
    {
        "bookchapter": "משלי",
        "chapter": "לא",
        "versechapter": "ד",
        "bookseder": "משלי",
        "seder": "ח",
        "verseseder": "עז",
        "versenikud": "אַ֤ל לַֽמְלָכִ֨ים ׀ לְֽמוֹאֵ֗ל אַ֣ל לַֽמְלָכִ֣ים שְׁתוֹ־ יָ֑יִן וּ֝לְרוֹזְנִ֗ים או אֵ֣י שֵׁכָֽר׃ ",
        "versenonikud": "אל למלכים  למואל אל למלכים שתו יין ולרוזנים או אי שכר "
    },
    {
        "bookchapter": "משלי",
        "chapter": "לא",
        "versechapter": "ה",
        "bookseder": "משלי",
        "seder": "ח",
        "verseseder": "עח",
        "versenikud": "פֶּן־ יִ֭שְׁתֶּה וְיִשְׁכַּ֣ח מְחֻקָּ֑ק וִֽ֝ישַׁנֶּה דִּ֣ין כָּל־ בְּנֵי־ עֹֽנִי׃ ",
        "versenonikud": "פן ישתה וישכח מחקק וישנה דין כל בני עני "
    },
    {
        "bookchapter": "משלי",
        "chapter": "לא",
        "versechapter": "ו",
        "bookseder": "משלי",
        "seder": "ח",
        "verseseder": "עט",
        "versenikud": "תְּנוּ־ שֵׁכָ֣ר לְאוֹבֵ֑ד וְ֝יַיִן לְמָ֣רֵי נָֽפֶשׁ׃ ",
        "versenonikud": "תנו שכר לאובד ויין למרי נפש "
    },
    {
        "bookchapter": "משלי",
        "chapter": "לא",
        "versechapter": "ז",
        "bookseder": "משלי",
        "seder": "ח",
        "verseseder": "פ",
        "versenikud": "יִ֭שְׁתֶּה וְיִשְׁכַּ֣ח רִישׁ֑וֹ וַ֝עֲמָל֗וֹ לֹ֣א יִזְכָּר־ עֽוֹד׃ ",
        "versenonikud": "ישתה וישכח רישו ועמלו לא יזכר עוד "
    },
    {
        "bookchapter": "משלי",
        "chapter": "לא",
        "versechapter": "ח",
        "bookseder": "משלי",
        "seder": "ח",
        "verseseder": "פא",
        "versenikud": "פְּתַח־ פִּ֥יךָ לְאִלֵּ֑ם אֶל־ דִּ֝֗ין כָּל־ בְּנֵ֥י חֲלֽוֹף׃ ",
        "versenonikud": "פתח פיך לאלם אל דין כל בני חלוף "
    },
    {
        "bookchapter": "משלי",
        "chapter": "לא",
        "versechapter": "ט",
        "bookseder": "משלי",
        "seder": "ח",
        "verseseder": "פב",
        "versenikud": "פְּתַח־ פִּ֥יךָ שְׁפָט־ צֶ֑דֶק וְ֝דִ֗ין עָנִ֥י וְאֶבְיֽוֹן׃ ",
        "versenonikud": "פתח פיך שפט צדק ודין עני ואביון "
    },
    {
        "bookchapter": "משלי",
        "chapter": "לא",
        "versechapter": "י",
        "bookseder": "משלי",
        "seder": "ח",
        "verseseder": "פג",
        "versenikud": "אֵֽשֶׁת־ חַ֭יִל מִ֣י יִמְצָ֑א וְרָחֹ֖ק מִפְּנִינִ֣ים מִכְרָֽהּ׃ ",
        "versenonikud": "אשת חיל מי ימצא ורחק מפנינים מכרה "
    },
    {
        "bookchapter": "משלי",
        "chapter": "לא",
        "versechapter": "יא",
        "bookseder": "משלי",
        "seder": "ח",
        "verseseder": "פד",
        "versenikud": "בָּ֣טַח בָּ֭הּ לֵ֣ב בַּעְלָ֑הּ וְ֝שָׁלָ֗ל לֹ֣א יֶחְסָֽר׃ ",
        "versenonikud": "בטח בה לב בעלה ושלל לא יחסר "
    },
    {
        "bookchapter": "משלי",
        "chapter": "לא",
        "versechapter": "יב",
        "bookseder": "משלי",
        "seder": "ח",
        "verseseder": "פה",
        "versenikud": "גְּמָלַ֣תְהוּ ט֣וֹב וְלֹא־ רָ֑ע כֹּ֝֗ל יְמֵ֣י חַיֶּֽיה׃ ",
        "versenonikud": "גמלתהו טוב ולא רע כל ימי חייה "
    },
    {
        "bookchapter": "משלי",
        "chapter": "לא",
        "versechapter": "יג",
        "bookseder": "משלי",
        "seder": "ח",
        "verseseder": "פו",
        "versenikud": "דָּ֭רְשָׁה צֶ֣מֶר וּפִשְׁתִּ֑ים וַ֝תַּ֗עַשׂ בְּחֵ֣פֶץ כַּפֶּֽיהָ׃ ",
        "versenonikud": "דרשה צמר ופשתים ותעש בחפץ כפיה "
    },
    {
        "bookchapter": "משלי",
        "chapter": "לא",
        "versechapter": "יד",
        "bookseder": "משלי",
        "seder": "ח",
        "verseseder": "פז",
        "versenikud": "הָ֭יְתָה כָּאֳנִיּ֣וֹת סוֹחֵ֑ר מִ֝מֶּרְחָ֗ק תָּבִ֥יא לַחְמָֽהּ׃ ",
        "versenonikud": "היתה כאניות סוחר ממרחק תביא לחמה "
    },
    {
        "bookchapter": "משלי",
        "chapter": "לא",
        "versechapter": "טו",
        "bookseder": "משלי",
        "seder": "ח",
        "verseseder": "פח",
        "versenikud": "וַתָּ֤קָם ׀ בְּע֬וֹד לַ֗יְלָה וַתִּתֵּ֣ן טֶ֣רֶף לְבֵיתָ֑הּ וְ֝חֹ֗ק לְנַעֲרֹתֶֽיהָ׃ ",
        "versenonikud": "ותקם  בעוד לילה ותתן טרף לביתה וחק לנערתיה "
    },
    {
        "bookchapter": "משלי",
        "chapter": "לא",
        "versechapter": "טז",
        "bookseder": "משלי",
        "seder": "ח",
        "verseseder": "פט",
        "versenikud": "זָמְמָ֣ה שָׂ֭דֶה וַתִּקָּחֵ֑הוּ מִפְּרִ֥י כַ֝פֶּ֗יהָ נטע נָ֣טְעָה כָּֽרֶם׃ ",
        "versenonikud": "זממה שדה ותקחהו מפרי כפיה נטע נטעה כרם "
    },
    {
        "bookchapter": "משלי",
        "chapter": "לא",
        "versechapter": "יז",
        "bookseder": "משלי",
        "seder": "ח",
        "verseseder": "צ",
        "versenikud": "חָֽגְרָ֣ה בְע֣וֹז מָתְנֶ֑יהָ וַ֝תְּאַמֵּ֗ץ זְרֹעוֹתֶֽיהָ׃ ",
        "versenonikud": "חגרה בעוז מתניה ותאמץ זרעותיה "
    },
    {
        "bookchapter": "משלי",
        "chapter": "לא",
        "versechapter": "יח",
        "bookseder": "משלי",
        "seder": "ח",
        "verseseder": "צא",
        "versenikud": "טָ֭עֲמָה כִּי־ ט֣וֹב סַחְרָ֑הּ לֹֽא־ יִכְבֶּ֖ה בליל בַלַּ֣יְלָה נֵרָֽהּ׃ ",
        "versenonikud": "טעמה כי טוב סחרה לא יכבה בליל בלילה נרה "
    },
    {
        "bookchapter": "משלי",
        "chapter": "לא",
        "versechapter": "יט",
        "bookseder": "משלי",
        "seder": "ח",
        "verseseder": "צב",
        "versenikud": "יָ֭דֶיהָ שִׁלְּחָ֣ה בַכִּישׁ֑וֹר וְ֝כַפֶּ֗יהָ תָּ֣מְכוּ פָֽלֶךְ׃ ",
        "versenonikud": "ידיה שלחה בכישור וכפיה תמכו פלך "
    },
    {
        "bookchapter": "משלי",
        "chapter": "לא",
        "versechapter": "כ",
        "bookseder": "משלי",
        "seder": "ח",
        "verseseder": "צג",
        "versenikud": "כַּ֭פָּהּ פָּרְשָׂ֣ה לֶעָנִ֑י וְ֝יָדֶ֗יהָ שִׁלְּחָ֥ה לָֽאֶבְיֽוֹן׃ ",
        "versenonikud": "כפה פרשה לעני וידיה שלחה לאביון "
    },
    {
        "bookchapter": "משלי",
        "chapter": "לא",
        "versechapter": "כא",
        "bookseder": "משלי",
        "seder": "ח",
        "verseseder": "צד",
        "versenikud": "לֹא־ תִירָ֣א לְבֵיתָ֣הּ מִשָּׁ֑לֶג כִּ֥י כָל־ בֵּ֝יתָ֗הּ לָבֻ֥שׁ שָׁנִֽים׃ ",
        "versenonikud": "לא תירא לביתה משלג כי כל ביתה לבש שנים "
    },
    {
        "bookchapter": "משלי",
        "chapter": "לא",
        "versechapter": "כב",
        "bookseder": "משלי",
        "seder": "ח",
        "verseseder": "צה",
        "versenikud": "מַרְבַדִּ֥ים עָֽשְׂתָה־ לָּ֑הּ שֵׁ֖שׁ וְאַרְגָּמָ֣ן לְבוּשָֽׁהּ׃ ",
        "versenonikud": "מרבדים עשתה לה שש וארגמן לבושה "
    },
    {
        "bookchapter": "משלי",
        "chapter": "לא",
        "versechapter": "כג",
        "bookseder": "משלי",
        "seder": "ח",
        "verseseder": "צו",
        "versenikud": "נוֹדָ֣ע בַּשְּׁעָרִ֣ים בַּעְלָ֑הּ בְּ֝שִׁבְתּ֗וֹ עִם־ זִקְנֵי־ אָֽרֶץ׃ ",
        "versenonikud": "נודע בשערים בעלה בשבתו עם זקני ארץ "
    },
    {
        "bookchapter": "משלי",
        "chapter": "לא",
        "versechapter": "כד",
        "bookseder": "משלי",
        "seder": "ח",
        "verseseder": "צז",
        "versenikud": "סָדִ֣ין עָ֭שְׂתָה וַתִּמְכֹּ֑ר וַ֝חֲג֗וֹר נָתְנָ֥ה לַֽכְּנַעֲנִֽי׃ ",
        "versenonikud": "סדין עשתה ותמכר וחגור נתנה לכנעני "
    },
    {
        "bookchapter": "משלי",
        "chapter": "לא",
        "versechapter": "כה",
        "bookseder": "משלי",
        "seder": "ח",
        "verseseder": "צח",
        "versenikud": "עֹז־ וְהָדָ֥ר לְבוּשָׁ֑הּ וַ֝תִּשְׂחַ֗ק לְי֣וֹם אַחֲרֽוֹן׃ ",
        "versenonikud": "עז והדר לבושה ותשחק ליום אחרון "
    },
    {
        "bookchapter": "משלי",
        "chapter": "לא",
        "versechapter": "כו",
        "bookseder": "משלי",
        "seder": "ח",
        "verseseder": "צט",
        "versenikud": "פִּ֭יהָ פָּתְחָ֣ה בְחָכְמָ֑ה וְתֽוֹרַת־ חֶ֝֗סֶד עַל־ לְשׁוֹנָֽהּ׃ ",
        "versenonikud": "פיה פתחה בחכמה ותורת חסד על לשונה "
    },
    {
        "bookchapter": "משלי",
        "chapter": "לא",
        "versechapter": "כז",
        "bookseder": "משלי",
        "seder": "ח",
        "verseseder": "ק",
        "versenikud": "צ֭וֹפִיָּה הֲלִיכ֣וֹת בֵּיתָ֑הּ וְלֶ֥חֶם עַ֝צְל֗וּת לֹ֣א תֹאכֵֽל׃ ",
        "versenonikud": "צופיה הליכות ביתה ולחם עצלות לא תאכל "
    },
    {
        "bookchapter": "משלי",
        "chapter": "לא",
        "versechapter": "כח",
        "bookseder": "משלי",
        "seder": "ח",
        "verseseder": "קא",
        "versenikud": "קָ֣מוּ בָ֭נֶיהָ וַֽיְאַשְּׁר֑וּהָ בַּ֝עְלָ֗הּ וַֽיְהַֽלְלָהּ׃ ",
        "versenonikud": "קמו בניה ויאשרוה בעלה ויהללה "
    },
    {
        "bookchapter": "משלי",
        "chapter": "לא",
        "versechapter": "כט",
        "bookseder": "משלי",
        "seder": "ח",
        "verseseder": "קב",
        "versenikud": "רַבּ֣וֹת בָּ֭נוֹת עָ֣שׂוּ חָ֑יִל וְ֝אַ֗תְּ עָלִ֥ית עַל־ כֻּלָּֽנָה׃ ",
        "versenonikud": "רבות בנות עשו חיל ואת עלית על כלנה "
    },
    {
        "bookchapter": "משלי",
        "chapter": "לא",
        "versechapter": "ל",
        "bookseder": "משלי",
        "seder": "ח",
        "verseseder": "קג",
        "versenikud": "שֶׁ֣קֶר הַ֭חֵן וְהֶ֣בֶל הַיֹּ֑פִי אִשָּׁ֥ה יִרְאַת־ יְ֝הוָ֗ה הִ֣יא תִתְהַלָּֽל׃ ",
        "versenonikud": "שקר החן והבל היפי אשה יראת יהוה היא תתהלל "
    },
    {
        "bookchapter": "משלי",
        "chapter": "לא",
        "versechapter": "לא",
        "bookseder": "משלי",
        "seder": "ח",
        "verseseder": "קד",
        "versenikud": "תְּנוּ־ לָ֭הּ מִפְּרִ֣י יָדֶ֑יהָ וִֽיהַלְל֖וּהָ בַשְּׁעָרִ֣ים מַעֲשֶֽׂיהָ׃ ",
        "versenonikud": "תנו לה מפרי ידיה ויהללוה בשערים מעשיה "
    }
]