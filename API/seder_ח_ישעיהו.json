[
    {
        "bookchapter": "ישעיהו",
        "chapter": "יט",
        "versechapter": "כה",
        "bookseder": "ישעיהו",
        "seder": "ח",
        "verseseder": "א",
        "versenikud": "אֲשֶׁ֧ר בֵּרֲכ֛וֹ יְהוָ֥ה צְבָא֖וֹת לֵאמֹ֑ר בָּר֨וּךְ עַמִּ֜י מִצְרַ֗יִם וּמַעֲשֵׂ֤ה יָדַי֙ אַשּׁ֔וּר וְנַחֲלָתִ֖י יִשְׂרָאֵֽל׃ ",
        "versenonikud": "אשר ברכו יהוה צבאות לאמר ברוך עמי מצרים ומעשה ידי אשור ונחלתי ישראל "
    },
    {
        "bookchapter": "ישעיהו",
        "chapter": "כ",
        "versechapter": "א",
        "bookseder": "ישעיהו",
        "seder": "ח",
        "verseseder": "ב",
        "versenikud": "בִּשְׁנַ֨ת בֹּ֤א תַרְתָּן֙ אַשְׁדּ֔וֹדָה בִּשְׁלֹ֣ח אֹת֔וֹ סַֽרְג֖וֹן מֶ֣לֶךְ אַשּׁ֑וּר וַיִּלָּ֥חֶם בְּאַשְׁדּ֖וֹד וַֽיִּלְכְּדָֽהּ׃ ",
        "versenonikud": "בשנת בא תרתן אשדודה בשלח אתו סרגון מלך אשור וילחם באשדוד וילכדה "
    },
    {
        "bookchapter": "ישעיהו",
        "chapter": "כ",
        "versechapter": "ב",
        "bookseder": "ישעיהו",
        "seder": "ח",
        "verseseder": "ג",
        "versenikud": "בָּעֵ֣ת הַהִ֗יא דִּבֶּ֣ר יְהוָה֮ בְּיַ֣ד יְשַׁעְיָ֣הוּ בֶן־ אָמוֹץ֮ לֵאמֹר֒ לֵ֗ךְ וּפִתַּחְתָּ֤ הַשַּׂק֙ מֵעַ֣ל מָתְנֶ֔יךָ וְנַעַלְךָ֥ תַחֲלֹ֖ץ מֵעַ֣ל רַגְלֶ֑יךָ וַיַּ֣עַשׂ כֵּ֔ן הָלֹ֖ךְ עָר֥וֹם וְיָחֵֽף׃ ",
        "versenonikud": "בעת ההיא דבר יהוה ביד ישעיהו בן אמוץ לאמר לך ופתחת השק מעל מתניך ונעלך תחלץ מעל רגליך ויעש כן הלך ערום ויחף "
    },
    {
        "bookchapter": "ישעיהו",
        "chapter": "כ",
        "versechapter": "ג",
        "bookseder": "ישעיהו",
        "seder": "ח",
        "verseseder": "ד",
        "versenikud": "וַיֹּ֣אמֶר יְהוָ֔ה כַּאֲשֶׁ֥ר הָלַ֛ךְ עַבְדִּ֥י יְשַׁעְיָ֖הוּ עָר֣וֹם וְיָחֵ֑ף שָׁלֹ֤שׁ שָׁנִים֙ א֣וֹת וּמוֹפֵ֔ת עַל־ מִצְרַ֖יִם וְעַל־ כּֽוּשׁ׃ ",
        "versenonikud": "ויאמר יהוה כאשר הלך עבדי ישעיהו ערום ויחף שלש שנים אות ומופת על מצרים ועל כוש "
    },
    {
        "bookchapter": "ישעיהו",
        "chapter": "כ",
        "versechapter": "ד",
        "bookseder": "ישעיהו",
        "seder": "ח",
        "verseseder": "ה",
        "versenikud": "כֵּ֣ן יִנְהַ֣ג מֶֽלֶךְ־ אַ֠שּׁוּר אֶת־ שְׁבִ֨י מִצְרַ֜יִם וְאֶת־ גָּל֥וּת כּ֛וּשׁ נְעָרִ֥ים וּזְקֵנִ֖ים עָר֣וֹם וְיָחֵ֑ף וַחֲשׂוּפַ֥י שֵׁ֖ת עֶרְוַ֥ת מִצְרָֽיִם׃ ",
        "versenonikud": "כן ינהג מלך אשור את שבי מצרים ואת גלות כוש נערים וזקנים ערום ויחף וחשופי שת ערות מצרים "
    },
    {
        "bookchapter": "ישעיהו",
        "chapter": "כ",
        "versechapter": "ה",
        "bookseder": "ישעיהו",
        "seder": "ח",
        "verseseder": "ו",
        "versenikud": "וְחַתּ֖וּ וָבֹ֑שׁוּ מִכּוּשׁ֙ מַבָּטָ֔ם וּמִן־ מִצְרַ֖יִם תִּפְאַרְתָּֽם׃ ",
        "versenonikud": "וחתו ובשו מכוש מבטם ומן מצרים תפארתם "
    },
    {
        "bookchapter": "ישעיהו",
        "chapter": "כ",
        "versechapter": "ו",
        "bookseder": "ישעיהו",
        "seder": "ח",
        "verseseder": "ז",
        "versenikud": "וְ֠אָמַר יֹשֵׁ֨ב הָאִ֣י הַזֶּה֮ בַּיּ֣וֹם הַהוּא֒ הִנֵּה־ כֹ֣ה מַבָּטֵ֗נוּ אֲשֶׁר־ נַ֤סְנוּ שָׁם֙ לְעֶזְרָ֔ה לְהִ֨נָּצֵ֔ל מִפְּנֵ֖י מֶ֣לֶךְ אַשּׁ֑וּר וְאֵ֖יךְ נִמָּלֵ֥ט אֲנָֽחְנוּ׃ ",
        "versenonikud": "ואמר ישב האי הזה ביום ההוא הנה כה מבטנו אשר נסנו שם לעזרה להנצל מפני מלך אשור ואיך נמלט אנחנו "
    },
    {
        "bookchapter": "ישעיהו",
        "chapter": "כא",
        "versechapter": "א",
        "bookseder": "ישעיהו",
        "seder": "ח",
        "verseseder": "ח",
        "versenikud": "מַשָּׂ֖א מִדְבַּר־ יָ֑ם כְּסוּפ֤וֹת בַּנֶּ֙גֶב֙ לַֽחֲלֹ֔ף מִמִּדְבָּ֣ר בָּ֔א מֵאֶ֖רֶץ נוֹרָאָֽה׃ ",
        "versenonikud": "משא מדבר ים כסופות בנגב לחלף ממדבר בא מארץ נוראה "
    },
    {
        "bookchapter": "ישעיהו",
        "chapter": "כא",
        "versechapter": "ב",
        "bookseder": "ישעיהו",
        "seder": "ח",
        "verseseder": "ט",
        "versenikud": "חָז֥וּת קָשָׁ֖ה הֻגַּד־ לִ֑י הַבּוֹגֵ֤ד ׀ בּוֹגֵד֙ וְהַשּׁוֹדֵ֣ד ׀ שׁוֹדֵ֔ד עֲלִ֤י עֵילָם֙ צוּרִ֣י מָדַ֔י כָּל־ אַנְחָתָ֖ה הִשְׁבַּֽתִּי׃ ",
        "versenonikud": "חזות קשה הגד לי הבוגד  בוגד והשודד  שודד עלי עילם צורי מדי כל אנחתה השבתי "
    },
    {
        "bookchapter": "ישעיהו",
        "chapter": "כא",
        "versechapter": "ג",
        "bookseder": "ישעיהו",
        "seder": "ח",
        "verseseder": "י",
        "versenikud": "עַל־ כֵּ֗ן מָלְא֤וּ מָתְנַי֙ חַלְחָלָ֔ה צִירִ֣ים אֲחָז֔וּנִי כְּצִירֵ֖י יֽוֹלֵדָ֑ה נַעֲוֵ֣יתִי מִשְּׁמֹ֔עַ נִבְהַ֖לְתִּי מֵרְאֽוֹת׃ ",
        "versenonikud": "על כן מלאו מתני חלחלה צירים אחזוני כצירי יולדה נעויתי משמע נבהלתי מראות "
    },
    {
        "bookchapter": "ישעיהו",
        "chapter": "כא",
        "versechapter": "ד",
        "bookseder": "ישעיהו",
        "seder": "ח",
        "verseseder": "יא",
        "versenikud": "תָּעָ֣ה לְבָבִ֔י פַּלָּצ֖וּת בִּֽעֲתָ֑תְנִי אֵ֚ת נֶ֣שֶׁף חִשְׁקִ֔י שָׂ֥ם לִ֖י לַחֲרָדָֽה׃ ",
        "versenonikud": "תעה לבבי פלצות בעתתני את נשף חשקי שם לי לחרדה "
    },
    {
        "bookchapter": "ישעיהו",
        "chapter": "כא",
        "versechapter": "ה",
        "bookseder": "ישעיהו",
        "seder": "ח",
        "verseseder": "יב",
        "versenikud": "עָרֹ֧ךְ הַשֻּׁלְחָ֛ן צָפֹ֥ה הַצָּפִ֖ית אָכ֣וֹל שָׁתֹ֑ה ק֥וּמוּ הַשָּׂרִ֖ים מִשְׁח֥וּ מָגֵֽן׃ ",
        "versenonikud": "ערך השלחן צפה הצפית אכול שתה קומו השרים משחו מגן "
    },
    {
        "bookchapter": "ישעיהו",
        "chapter": "כא",
        "versechapter": "ו",
        "bookseder": "ישעיהו",
        "seder": "ח",
        "verseseder": "יג",
        "versenikud": "כִּ֣י כֹ֥ה אָמַ֛ר אֵלַ֖י אֲדֹנָ֑י לֵ֚ךְ הַעֲמֵ֣ד הַֽמְצַפֶּ֔ה אֲשֶׁ֥ר יִרְאֶ֖ה יַגִּֽיד׃ ",
        "versenonikud": "כי כה אמר אלי אדני לך העמד המצפה אשר יראה יגיד "
    },
    {
        "bookchapter": "ישעיהו",
        "chapter": "כא",
        "versechapter": "ז",
        "bookseder": "ישעיהו",
        "seder": "ח",
        "verseseder": "יד",
        "versenikud": "וְרָ֣אָה רֶ֗כֶב צֶ֚מֶד פָּֽרָשִׁ֔ים רֶ֥כֶב חֲמ֖וֹר רֶ֣כֶב גָּמָ֑ל וְהִקְשִׁ֥יב קֶ֖שֶׁב רַב־ קָֽשֶׁב׃ ",
        "versenonikud": "וראה רכב צמד פרשים רכב חמור רכב גמל והקשיב קשב רב קשב "
    },
    {
        "bookchapter": "ישעיהו",
        "chapter": "כא",
        "versechapter": "ח",
        "bookseder": "ישעיהו",
        "seder": "ח",
        "verseseder": "טו",
        "versenikud": "וַיִּקְרָ֖א אַרְיֵ֑ה עַל־ מִצְפֶּ֣ה ׀ אֲדֹנָ֗י אָנֹכִ֞י עֹמֵ֤ד תָּמִיד֙ יוֹמָ֔ם וְעַל־ מִ֨שְׁמַרְתִּ֔י אָנֹכִ֥י נִצָּ֖ב כָּל־ הַלֵּילֽוֹת׃ ",
        "versenonikud": "ויקרא אריה על מצפה  אדני אנכי עמד תמיד יומם ועל משמרתי אנכי נצב כל הלילות "
    },
    {
        "bookchapter": "ישעיהו",
        "chapter": "כא",
        "versechapter": "ט",
        "bookseder": "ישעיהו",
        "seder": "ח",
        "verseseder": "טז",
        "versenikud": "וְהִנֵּה־ זֶ֥ה בָא֙ רֶ֣כֶב אִ֔ישׁ צֶ֖מֶד פָּֽרָשִׁ֑ים וַיַּ֣עַן וַיֹּ֗אמֶר נָפְלָ֤ה נָֽפְלָה֙ בָּבֶ֔ל וְכָל־ פְּסִילֵ֥י אֱלֹהֶ֖יהָ שִׁבַּ֥ר לָאָֽרֶץ׃ ",
        "versenonikud": "והנה זה בא רכב איש צמד פרשים ויען ויאמר נפלה נפלה בבל וכל פסילי אלהיה שבר לארץ "
    },
    {
        "bookchapter": "ישעיהו",
        "chapter": "כא",
        "versechapter": "י",
        "bookseder": "ישעיהו",
        "seder": "ח",
        "verseseder": "יז",
        "versenikud": "מְדֻשָׁתִ֖י וּבֶן־ גָּרְנִ֑י אֲשֶׁ֣ר שָׁמַ֗עְתִּי מֵאֵ֨ת יְהוָ֧ה צְבָא֛וֹת אֱלֹהֵ֥י יִשְׂרָאֵ֖ל הִגַּ֥דְתִּי לָכֶֽם׃ ",
        "versenonikud": "מדשתי ובן גרני אשר שמעתי מאת יהוה צבאות אלהי ישראל הגדתי לכם "
    },
    {
        "bookchapter": "ישעיהו",
        "chapter": "כא",
        "versechapter": "יא",
        "bookseder": "ישעיהו",
        "seder": "ח",
        "verseseder": "יח",
        "versenikud": "מַשָּׂ֖א דּוּמָ֑ה אֵלַי֙ קֹרֵ֣א מִשֵּׂעִ֔יר שֹׁמֵר֙ מַה־ מִלַּ֔יְלָה שֹׁמֵ֖ר מַה־ מִלֵּֽיל׃ ",
        "versenonikud": "משא דומה אלי קרא משעיר שמר מה מלילה שמר מה מליל "
    },
    {
        "bookchapter": "ישעיהו",
        "chapter": "כא",
        "versechapter": "יב",
        "bookseder": "ישעיהו",
        "seder": "ח",
        "verseseder": "יט",
        "versenikud": "אָמַ֣ר שֹׁמֵ֔ר אָתָ֥ה בֹ֖קֶר וְגַם־ לָ֑יְלָה אִם־ תִּבְעָי֥וּן בְּעָ֖יוּ שֻׁ֥בוּ אֵתָֽיוּ׃ ",
        "versenonikud": "אמר שמר אתה בקר וגם לילה אם תבעיון בעיו שבו אתיו "
    },
    {
        "bookchapter": "ישעיהו",
        "chapter": "כא",
        "versechapter": "יג",
        "bookseder": "ישעיהו",
        "seder": "ח",
        "verseseder": "כ",
        "versenikud": "מַשָּׂ֖א בַּעְרָ֑ב בַּיַּ֤עַר בַּעְרַב֙ תָּלִ֔ינוּ אֹֽרְח֖וֹת דְּדָנִֽים׃ ",
        "versenonikud": "משא בערב ביער בערב תלינו ארחות דדנים "
    },
    {
        "bookchapter": "ישעיהו",
        "chapter": "כא",
        "versechapter": "יד",
        "bookseder": "ישעיהו",
        "seder": "ח",
        "verseseder": "כא",
        "versenikud": "לִקְרַ֥את צָמֵ֖א הֵתָ֣יוּ מָ֑יִם יֹשְׁבֵי֙ אֶ֣רֶץ תֵּימָ֔א בְּלַחְמ֖וֹ קִדְּמ֥וּ נֹדֵֽד׃ ",
        "versenonikud": "לקראת צמא התיו מים ישבי ארץ תימא בלחמו קדמו נדד "
    },
    {
        "bookchapter": "ישעיהו",
        "chapter": "כא",
        "versechapter": "טו",
        "bookseder": "ישעיהו",
        "seder": "ח",
        "verseseder": "כב",
        "versenikud": "כִּֽי־ מִפְּנֵ֥י חֲרָב֖וֹת נָדָ֑דוּ מִפְּנֵ֣י ׀ חֶ֣רֶב נְטוּשָׁ֗ה וּמִפְּנֵי֙ קֶ֣שֶׁת דְּרוּכָ֔ה וּמִפְּנֵ֖י כֹּ֥בֶד מִלְחָמָֽה׃ ",
        "versenonikud": "כי מפני חרבות נדדו מפני  חרב נטושה ומפני קשת דרוכה ומפני כבד מלחמה "
    },
    {
        "bookchapter": "ישעיהו",
        "chapter": "כא",
        "versechapter": "טז",
        "bookseder": "ישעיהו",
        "seder": "ח",
        "verseseder": "כג",
        "versenikud": "כִּי־ כֹ֛ה אָמַ֥ר אֲדֹנָ֖י אֵלָ֑י בְּע֤וֹד שָׁנָה֙ כִּשְׁנֵ֣י שָׂכִ֔יר וְכָלָ֖ה כָּל־ כְּב֥וֹד קֵדָֽר׃ ",
        "versenonikud": "כי כה אמר אדני אלי בעוד שנה כשני שכיר וכלה כל כבוד קדר "
    },
    {
        "bookchapter": "ישעיהו",
        "chapter": "כא",
        "versechapter": "יז",
        "bookseder": "ישעיהו",
        "seder": "ח",
        "verseseder": "כד",
        "versenikud": "וּשְׁאָ֧ר מִסְפַּר־ קֶ֛שֶׁת גִּבּוֹרֵ֥י בְנֵֽי־ קֵדָ֖ר יִמְעָ֑טוּ כִּ֛י יְהוָ֥ה אֱלֹהֵֽי־ יִשְׂרָאֵ֖ל דִּבֵּֽר׃ ",
        "versenonikud": "ושאר מספר קשת גבורי בני קדר ימעטו כי יהוה אלהי ישראל דבר "
    },
    {
        "bookchapter": "ישעיהו",
        "chapter": "כב",
        "versechapter": "א",
        "bookseder": "ישעיהו",
        "seder": "ח",
        "verseseder": "כה",
        "versenikud": "מַשָּׂ֖א גֵּ֣יא חִזָּי֑וֹן מַה־ לָּ֣ךְ אֵפ֔וֹא כִּֽי־ עָלִ֥ית כֻּלָּ֖ךְ לַגַּגּֽוֹת׃ ",
        "versenonikud": "משא גיא חזיון מה לך אפוא כי עלית כלך לגגות "
    },
    {
        "bookchapter": "ישעיהו",
        "chapter": "כב",
        "versechapter": "ב",
        "bookseder": "ישעיהו",
        "seder": "ח",
        "verseseder": "כו",
        "versenikud": "תְּשֻׁא֣וֹת ׀ מְלֵאָ֗ה עִ֚יר הֽוֹמִיָּ֔ה קִרְיָ֖ה עַלִּיזָ֑ה חֲלָלַ֙יִךְ֙ לֹ֣א חַלְלֵי־ חֶ֔רֶב וְלֹ֖א מֵתֵ֥י מִלְחָמָֽה׃ ",
        "versenonikud": "תשאות  מלאה עיר הומיה קריה עליזה חלליך לא חללי חרב ולא מתי מלחמה "
    },
    {
        "bookchapter": "ישעיהו",
        "chapter": "כב",
        "versechapter": "ג",
        "bookseder": "ישעיהו",
        "seder": "ח",
        "verseseder": "כז",
        "versenikud": "כָּל־ קְצִינַ֥יִךְ נָֽדְדוּ־ יַ֖חַד מִקֶּ֣שֶׁת אֻסָּ֑רוּ כָּל־ נִמְצָאַ֙יִךְ֙ אֻסְּר֣וּ יַחְדָּ֔ו מֵרָח֖וֹק בָּרָֽחוּ׃ ",
        "versenonikud": "כל קציניך נדדו יחד מקשת אסרו כל נמצאיך אסרו יחדו מרחוק ברחו "
    },
    {
        "bookchapter": "ישעיהו",
        "chapter": "כב",
        "versechapter": "ד",
        "bookseder": "ישעיהו",
        "seder": "ח",
        "verseseder": "כח",
        "versenikud": "עַל־ כֵּ֥ן אָמַ֛רְתִּי שְׁע֥וּ מִנִּ֖י אֲמָרֵ֣ר בַּבֶּ֑כִי אַל־ תָּאִ֣יצוּ לְנַֽחֲמֵ֔נִי עַל־ שֹׁ֖ד בַּת־ עַמִּֽי׃ ",
        "versenonikud": "על כן אמרתי שעו מני אמרר בבכי אל תאיצו לנחמני על שד בת עמי "
    },
    {
        "bookchapter": "ישעיהו",
        "chapter": "כב",
        "versechapter": "ה",
        "bookseder": "ישעיהו",
        "seder": "ח",
        "verseseder": "כט",
        "versenikud": "כִּ֣י יוֹם֩ מְהוּמָ֨ה וּמְבוּסָ֜ה וּמְבוּכָ֗ה לַֽאדֹנָ֧י יְהוִ֛ה צְבָא֖וֹת בְּגֵ֣יא חִזָּי֑וֹן מְקַרְקַ֥ר קִ֖ר וְשׁ֥וֹעַ אֶל־ הָהָֽר׃ ",
        "versenonikud": "כי יום מהומה ומבוסה ומבוכה לאדני יהוה צבאות בגיא חזיון מקרקר קר ושוע אל ההר "
    },
    {
        "bookchapter": "ישעיהו",
        "chapter": "כב",
        "versechapter": "ו",
        "bookseder": "ישעיהו",
        "seder": "ח",
        "verseseder": "ל",
        "versenikud": "וְעֵילָם֙ נָשָׂ֣א אַשְׁפָּ֔ה בְּרֶ֥כֶב אָדָ֖ם פָּֽרָשִׁ֑ים וְקִ֥יר עֵרָ֖ה מָגֵֽן׃ ",
        "versenonikud": "ועילם נשא אשפה ברכב אדם פרשים וקיר ערה מגן "
    },
    {
        "bookchapter": "ישעיהו",
        "chapter": "כב",
        "versechapter": "ז",
        "bookseder": "ישעיהו",
        "seder": "ח",
        "verseseder": "לא",
        "versenikud": "וַיְהִ֥י מִבְחַר־ עֲמָקַ֖יִךְ מָ֣לְאוּ רָ֑כֶב וְהַפָּ֣רָשִׁ֔ים שֹׁ֖ת שָׁ֥תוּ הַשָּֽׁעְרָה׃ ",
        "versenonikud": "ויהי מבחר עמקיך מלאו רכב והפרשים שת שתו השערה "
    },
    {
        "bookchapter": "ישעיהו",
        "chapter": "כב",
        "versechapter": "ח",
        "bookseder": "ישעיהו",
        "seder": "ח",
        "verseseder": "לב",
        "versenikud": "וַיְגַ֕ל אֵ֖ת מָסַ֣ךְ יְהוּדָ֑ה וַתַּבֵּט֙ בַּיּ֣וֹם הַה֔וּא אֶל־ נֶ֖שֶׁק בֵּ֥ית הַיָּֽעַר׃ ",
        "versenonikud": "ויגל את מסך יהודה ותבט ביום ההוא אל נשק בית היער "
    },
    {
        "bookchapter": "ישעיהו",
        "chapter": "כב",
        "versechapter": "ט",
        "bookseder": "ישעיהו",
        "seder": "ח",
        "verseseder": "לג",
        "versenikud": "וְאֵ֨ת בְּקִיעֵ֧י עִיר־ דָּוִ֛ד רְאִיתֶ֖ם כִּי־ רָ֑בּוּ וַֽתְּקַבְּצ֔וּ אֶת־ מֵ֥י הַבְּרֵכָ֖ה הַתַּחְתּוֹנָֽה׃ ",
        "versenonikud": "ואת בקיעי עיר דוד ראיתם כי רבו ותקבצו את מי הברכה התחתונה "
    },
    {
        "bookchapter": "ישעיהו",
        "chapter": "כב",
        "versechapter": "י",
        "bookseder": "ישעיהו",
        "seder": "ח",
        "verseseder": "לד",
        "versenikud": "וְאֶת־ בָּתֵּ֥י יְרוּשָׁלִַ֖ם סְפַרְתֶּ֑ם וַתִּתְֿצוּ֙ הַבָּ֣תִּ֔ים לְבַצֵּ֖ר הַחוֹמָֽה׃ ",
        "versenonikud": "ואת בתי ירושלם ספרתם ותתצו הבתים לבצר החומה "
    },
    {
        "bookchapter": "ישעיהו",
        "chapter": "כב",
        "versechapter": "יא",
        "bookseder": "ישעיהו",
        "seder": "ח",
        "verseseder": "לה",
        "versenikud": "וּמִקְוָ֣ה ׀ עֲשִׂיתֶ֗ם בֵּ֚ין הַחֹ֣מֹתַ֔יִם לְמֵ֖י הַבְּרֵכָ֣ה הַיְשָׁנָ֑ה וְלֹ֤א הִבַּטְתֶּם֙ אֶל־ עֹשֶׂ֔יהָ וְיֹצְרָ֥הּ מֵֽרָח֖וֹק לֹ֥א רְאִיתֶֽם׃ ",
        "versenonikud": "ומקוה  עשיתם בין החמתים למי הברכה הישנה ולא הבטתם אל עשיה ויצרה מרחוק לא ראיתם "
    },
    {
        "bookchapter": "ישעיהו",
        "chapter": "כב",
        "versechapter": "יב",
        "bookseder": "ישעיהו",
        "seder": "ח",
        "verseseder": "לו",
        "versenikud": "וַיִּקְרָ֗א אֲדֹנָ֧י יְהוִ֛ה צְבָא֖וֹת בַּיּ֣וֹם הַה֑וּא לִבְכִי֙ וּלְמִסְפֵּ֔ד וּלְקָרְחָ֖ה וְלַחֲגֹ֥ר שָֽׂק׃ ",
        "versenonikud": "ויקרא אדני יהוה צבאות ביום ההוא לבכי ולמספד ולקרחה ולחגר שק "
    },
    {
        "bookchapter": "ישעיהו",
        "chapter": "כב",
        "versechapter": "יג",
        "bookseder": "ישעיהו",
        "seder": "ח",
        "verseseder": "לז",
        "versenikud": "וְהִנֵּ֣ה ׀ שָׂשׂ֣וֹן וְשִׂמְחָ֗ה הָרֹ֤ג ׀ בָּקָר֙ וְשָׁחֹ֣ט צֹ֔אן אָכֹ֥ל בָּשָׂ֖ר וְשָׁת֣וֹת יָ֑יִן אָכ֣וֹל וְשָׁת֔וֹ כִּ֥י מָחָ֖ר נָמֽוּת׃ ",
        "versenonikud": "והנה  ששון ושמחה הרג  בקר ושחט צאן אכל בשר ושתות יין אכול ושתו כי מחר נמות "
    },
    {
        "bookchapter": "ישעיהו",
        "chapter": "כב",
        "versechapter": "יד",
        "bookseder": "ישעיהו",
        "seder": "ח",
        "verseseder": "לח",
        "versenikud": "וְנִגְלָ֥ה בְאָזְנָ֖י יְהוָ֣ה צְבָא֑וֹת אִם־ יְ֠כֻפַּר הֶעָוֺ֨ן הַזֶּ֤ה לָכֶם֙ עַד־ תְּמֻת֔וּן אָמַ֛ר אֲדֹנָ֥י יְהוִ֖ה צְבָאֽוֹת׃ ",
        "versenonikud": "ונגלה באזני יהוה צבאות אם יכפר העון הזה לכם עד תמתון אמר אדני יהוה צבאות "
    },
    {
        "bookchapter": "ישעיהו",
        "chapter": "כב",
        "versechapter": "טו",
        "bookseder": "ישעיהו",
        "seder": "ח",
        "verseseder": "לט",
        "versenikud": "כֹּ֥ה אָמַ֛ר אֲדֹנָ֥י יְהוִ֖ה צְבָא֑וֹת לֶךְ־ בֹּא֙ אֶל־ הַסֹּכֵ֣ן הַזֶּ֔ה עַל־ שֶׁבְנָ֖א אֲשֶׁ֥ר עַל־ הַבָּֽיִת׃ ",
        "versenonikud": "כה אמר אדני יהוה צבאות לך בא אל הסכן הזה על שבנא אשר על הבית "
    },
    {
        "bookchapter": "ישעיהו",
        "chapter": "כב",
        "versechapter": "טז",
        "bookseder": "ישעיהו",
        "seder": "ח",
        "verseseder": "מ",
        "versenikud": "מַה־ לְּךָ֥ פֹה֙ וּמִ֣י לְךָ֣ פֹ֔ה כִּֽי־ חָצַ֧בְתָּ לְּךָ֛ פֹּ֖ה קָ֑בֶר חֹצְבִ֤י מָרוֹם֙ קִבְר֔וֹ חֹקְקִ֥י בַסֶּ֖לַע מִשְׁכָּ֥ן לֽוֹ׃ ",
        "versenonikud": "מה לך פה ומי לך פה כי חצבת לך פה קבר חצבי מרום קברו חקקי בסלע משכן לו "
    },
    {
        "bookchapter": "ישעיהו",
        "chapter": "כב",
        "versechapter": "יז",
        "bookseder": "ישעיהו",
        "seder": "ח",
        "verseseder": "מא",
        "versenikud": "הִנֵּ֤ה יְהוָה֙ מְטַלְטֶלְךָ֔ טַלְטֵלָ֖ה גָּ֑בֶר וְעֹטְךָ֖ עָטֹֽה׃ ",
        "versenonikud": "הנה יהוה מטלטלך טלטלה גבר ועטך עטה "
    },
    {
        "bookchapter": "ישעיהו",
        "chapter": "כב",
        "versechapter": "יח",
        "bookseder": "ישעיהו",
        "seder": "ח",
        "verseseder": "מב",
        "versenikud": "צָנ֤וֹף יִצְנָפְךָ֙ צְנֵפָ֔ה כַּדּ֕וּר אֶל־ אֶ֖רֶץ רַחֲבַ֣ת יָדָ֑יִם שָׁ֣מָּה תָמ֗וּת וְשָׁ֙מָּה֙ מַרְכְּב֣וֹת כְּבוֹדֶ֔ךָ קְל֖וֹן בֵּ֥ית אֲדֹנֶֽיךָ׃ ",
        "versenonikud": "צנוף יצנפך צנפה כדור אל ארץ רחבת ידים שמה תמות ושמה מרכבות כבודך קלון בית אדניך "
    },
    {
        "bookchapter": "ישעיהו",
        "chapter": "כב",
        "versechapter": "יט",
        "bookseder": "ישעיהו",
        "seder": "ח",
        "verseseder": "מג",
        "versenikud": "וַהֲדַפְתִּ֖יךָ מִמַּצָּבֶ֑ךָ וּמִמַּעֲמָֽדְךָ֖ יֶהֶרְסֶֽךָ׃ ",
        "versenonikud": "והדפתיך ממצבך וממעמדך יהרסך "
    },
    {
        "bookchapter": "ישעיהו",
        "chapter": "כב",
        "versechapter": "כ",
        "bookseder": "ישעיהו",
        "seder": "ח",
        "verseseder": "מד",
        "versenikud": "וְהָיָ֖ה בַּיּ֣וֹם הַה֑וּא וְקָרָ֣אתִי לְעַבְדִּ֔י לְאֶלְיָקִ֖ים בֶּן־ חִלְקִיָּֽהוּ׃ ",
        "versenonikud": "והיה ביום ההוא וקראתי לעבדי לאליקים בן חלקיהו "
    },
    {
        "bookchapter": "ישעיהו",
        "chapter": "כב",
        "versechapter": "כא",
        "bookseder": "ישעיהו",
        "seder": "ח",
        "verseseder": "מה",
        "versenikud": "וְהִלְבַּשְׁתִּ֣יו כֻּתָּנְתֶּ֗ךָ וְאַבְנֵֽטְךָ֙ אֲחַזְּקֶ֔נּוּ וּמֶֽמְשֶׁלְתְּךָ֖ אֶתֵּ֣ן בְּיָד֑וֹ וְהָיָ֥ה לְאָ֛ב לְיוֹשֵׁ֥ב יְרוּשָׁלִַ֖ם וּלְבֵ֥ית יְהוּדָֽה׃ ",
        "versenonikud": "והלבשתיו כתנתך ואבנטך אחזקנו וממשלתך אתן בידו והיה לאב ליושב ירושלם ולבית יהודה "
    },
    {
        "bookchapter": "ישעיהו",
        "chapter": "כב",
        "versechapter": "כב",
        "bookseder": "ישעיהו",
        "seder": "ח",
        "verseseder": "מו",
        "versenikud": "וְנָתַתִּ֛י מַפְתֵּ֥חַ בֵּית־ דָּוִ֖ד עַל־ שִׁכְמ֑וֹ וּפָתַח֙ וְאֵ֣ין סֹגֵ֔ר וְסָגַ֖ר וְאֵ֥ין פֹּתֵֽחַ׃ ",
        "versenonikud": "ונתתי מפתח בית דוד על שכמו ופתח ואין סגר וסגר ואין פתח "
    }
]