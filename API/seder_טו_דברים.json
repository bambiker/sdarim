[
    {
        "bookchapter": "דברים",
        "chapter": "יז",
        "versechapter": "יד",
        "bookseder": "דברים",
        "seder": "טו",
        "verseseder": "א",
        "parasha": "שפטים",
        "versenikud": "כִּֽי־ תָבֹ֣א אֶל־ הָאָ֗רֶץ אֲשֶׁ֨ר יְהוָ֤ה אֱלֹהֶ֙יךָ֙ נֹתֵ֣ן לָ֔ךְ וִֽירִשְׁתָּ֖הּ וְיָשַׁ֣בְתָּה בָּ֑הּ וְאָמַרְתָּ֗ אָשִׂ֤ימָה עָלַי֙ מֶ֔לֶךְ כְּכָל־ הַגּוֹיִ֖ם אֲשֶׁ֥ר סְבִיבֹתָֽי׃ ",
        "versenonikud": "כי תבא אל הארץ אשר יהוה אלהיך נתן לך וירשתה וישבתה בה ואמרת אשימה עלי מלך ככל הגוים אשר סביבתי "
    },
    {
        "bookchapter": "דברים",
        "chapter": "יז",
        "versechapter": "טו",
        "bookseder": "דברים",
        "seder": "טו",
        "verseseder": "ב",
        "parasha": "שפטים",
        "versenikud": "שׂ֣וֹם תָּשִׂ֤ים עָלֶ֙יךָ֙ מֶ֔לֶךְ אֲשֶׁ֥ר יִבְחַ֛ר יְהוָ֥ה אֱלֹהֶ֖יךָ בּ֑וֹ מִקֶּ֣רֶב אַחֶ֗יךָ תָּשִׂ֤ים עָלֶ֙יךָ֙ מֶ֔לֶךְ לֹ֣א תוּכַ֗ל לָתֵ֤ת עָלֶ֙יךָ֙ אִ֣ישׁ נָכְרִ֔י אֲשֶׁ֥ר לֹֽא־ אָחִ֖יךָ הֽוּא׃ ",
        "versenonikud": "שום תשים עליך מלך אשר יבחר יהוה אלהיך בו מקרב אחיך תשים עליך מלך לא תוכל לתת עליך איש נכרי אשר לא אחיך הוא "
    },
    {
        "bookchapter": "דברים",
        "chapter": "יז",
        "versechapter": "טז",
        "bookseder": "דברים",
        "seder": "טו",
        "verseseder": "ג",
        "parasha": "שפטים",
        "versenikud": "רַק֮ לֹא־ יַרְבֶּה־ לּ֣וֹ סוּסִים֒ וְלֹֽא־ יָשִׁ֤יב אֶת־ הָעָם֙ מִצְרַ֔יְמָה לְמַ֖עַן הַרְבּ֣וֹת ס֑וּס וַֽיהוָה֙ אָמַ֣ר לָכֶ֔ם לֹ֣א תֹסִפ֗וּן לָשׁ֛וּב בַּדֶּ֥רֶךְ הַזֶּ֖ה עֽוֹד׃ ",
        "versenonikud": "רק לא ירבה לו סוסים ולא ישיב את העם מצרימה למען הרבות סוס ויהוה אמר לכם לא תספון לשוב בדרך הזה עוד "
    },
    {
        "bookchapter": "דברים",
        "chapter": "יז",
        "versechapter": "יז",
        "bookseder": "דברים",
        "seder": "טו",
        "verseseder": "ד",
        "parasha": "שפטים",
        "versenikud": "וְלֹ֤א יַרְבֶּה־ לּוֹ֙ נָשִׁ֔ים וְלֹ֥א יָס֖וּר לְבָב֑וֹ וְכֶ֣סֶף וְזָהָ֔ב לֹ֥א יַרְבֶּה־ לּ֖וֹ מְאֹֽד׃ ",
        "versenonikud": "ולא ירבה לו נשים ולא יסור לבבו וכסף וזהב לא ירבה לו מאד "
    },
    {
        "bookchapter": "דברים",
        "chapter": "יז",
        "versechapter": "יח",
        "bookseder": "דברים",
        "seder": "טו",
        "verseseder": "ה",
        "parasha": "שפטים",
        "versenikud": "וְהָיָ֣ה כְשִׁבְתּ֔וֹ עַ֖ל כִּסֵּ֣א מַמְלַכְתּ֑וֹ וְכָ֨תַב ל֜וֹ אֶת־ מִשְׁנֵ֨ה הַתּוֹרָ֤ה הַזֹּאת֙ עַל־ סֵ֔פֶר מִלִּפְנֵ֥י הַכֹּהֲנִ֖ים הַלְוִיִּֽם׃ ",
        "versenonikud": "והיה כשבתו על כסא ממלכתו וכתב לו את משנה התורה הזאת על ספר מלפני הכהנים הלוים "
    },
    {
        "bookchapter": "דברים",
        "chapter": "יז",
        "versechapter": "יט",
        "bookseder": "דברים",
        "seder": "טו",
        "verseseder": "ו",
        "parasha": "שפטים",
        "versenikud": "וְהָיְתָ֣ה עִמּ֔וֹ וְקָ֥רָא ב֖וֹ כָּל־ יְמֵ֣י חַיָּ֑יו לְמַ֣עַן יִלְמַ֗ד לְיִרְאָה֙ אֶת־ יְהוָ֣ה אֱלֹהָ֔יו לִ֠שְׁמֹר אֶֽת־ כָּל־ דִּבְרֵ֞י הַתּוֹרָ֥ה הַזֹּ֛את וְאֶת־ הַחֻקִּ֥ים הָאֵ֖לֶּה לַעֲשֹׂתָֽם׃ ",
        "versenonikud": "והיתה עמו וקרא בו כל ימי חייו למען ילמד ליראה את יהוה אלהיו לשמר את כל דברי התורה הזאת ואת החקים האלה לעשתם "
    },
    {
        "bookchapter": "דברים",
        "chapter": "יז",
        "versechapter": "כ",
        "bookseder": "דברים",
        "seder": "טו",
        "verseseder": "ז",
        "parasha": "שפטים",
        "versenikud": "לְבִלְתִּ֤י רוּם־ לְבָבוֹ֙ מֵֽאֶחָ֔יו וּלְבִלְתִּ֛י ס֥וּר מִן־ הַמִּצְוָ֖ה יָמִ֣ין וּשְׂמֹ֑אול לְמַעַן֩ יַאֲרִ֨יךְ יָמִ֧ים עַל־ מַמְלַכְתּ֛וֹ ה֥וּא וּבָנָ֖יו בְּקֶ֥רֶב יִשְׂרָאֵֽל׃ ",
        "versenonikud": "לבלתי רום לבבו מאחיו ולבלתי סור מן המצוה ימין ושמאול למען יאריך ימים על ממלכתו הוא ובניו בקרב ישראל "
    },
    {
        "bookchapter": "דברים",
        "chapter": "יח",
        "versechapter": "א",
        "bookseder": "דברים",
        "seder": "טו",
        "verseseder": "ח",
        "parasha": "שפטים",
        "versenikud": "לֹֽא־ יִ֠הְיֶה לַכֹּהֲנִ֨ים הַלְוִיִּ֜ם כָּל־ שֵׁ֧בֶט לֵוִ֛י חֵ֥לֶק וְנַחֲלָ֖ה עִם־ יִשְׂרָאֵ֑ל אִשֵּׁ֧י יְהוָ֛ה וְנַחֲלָת֖וֹ יֹאכֵלֽוּן׃ ",
        "versenonikud": "לא יהיה לכהנים הלוים כל שבט לוי חלק ונחלה עם ישראל אשי יהוה ונחלתו יאכלון "
    },
    {
        "bookchapter": "דברים",
        "chapter": "יח",
        "versechapter": "ב",
        "bookseder": "דברים",
        "seder": "טו",
        "verseseder": "ט",
        "parasha": "שפטים",
        "versenikud": "וְנַחֲלָ֥ה לֹא־ יִֽהְיֶה־ לּ֖וֹ בְּקֶ֣רֶב אֶחָ֑יו יְהוָה֙ ה֣וּא נַחֲלָת֔וֹ כַּאֲשֶׁ֖ר דִּבֶּר־ לֽוֹ׃ ",
        "versenonikud": "ונחלה לא יהיה לו בקרב אחיו יהוה הוא נחלתו כאשר דבר לו "
    },
    {
        "bookchapter": "דברים",
        "chapter": "יח",
        "versechapter": "ג",
        "bookseder": "דברים",
        "seder": "טו",
        "verseseder": "י",
        "parasha": "שפטים",
        "versenikud": "וְזֶ֡ה יִהְיֶה֩ מִשְׁפַּ֨ט הַכֹּהֲנִ֜ים מֵאֵ֣ת הָעָ֗ם מֵאֵ֛ת זֹבְחֵ֥י הַזֶּ֖בַח אִם־ שׁ֣וֹר אִם־ שֶׂ֑ה וְנָתַן֙ לַכֹּהֵ֔ן הַזְּרֹ֥עַ וְהַלְּחָיַ֖יִם וְהַקֵּבָֽה׃ ",
        "versenonikud": "וזה יהיה משפט הכהנים מאת העם מאת זבחי הזבח אם שור אם שה ונתן לכהן הזרע והלחיים והקבה "
    },
    {
        "bookchapter": "דברים",
        "chapter": "יח",
        "versechapter": "ד",
        "bookseder": "דברים",
        "seder": "טו",
        "verseseder": "יא",
        "parasha": "שפטים",
        "versenikud": "רֵאשִׁ֨ית דְּגָֽנְךָ֜ תִּֽירֹשְׁךָ֣ וְיִצְהָרֶ֗ךָ וְרֵאשִׁ֛ית גֵּ֥ז צֹאנְךָ֖ תִּתֶּן־ לּֽוֹ׃ ",
        "versenonikud": "ראשית דגנך תירשך ויצהרך וראשית גז צאנך תתן לו "
    },
    {
        "bookchapter": "דברים",
        "chapter": "יח",
        "versechapter": "ה",
        "bookseder": "דברים",
        "seder": "טו",
        "verseseder": "יב",
        "parasha": "שפטים",
        "versenikud": "כִּ֣י ב֗וֹ בָּחַ֛ר יְהוָ֥ה אֱלֹהֶ֖יךָ מִכָּל־ שְׁבָטֶ֑יךָ לַעֲמֹ֨ד לְשָׁרֵ֧ת בְּשֵׁם־ יְהוָ֛ה ה֥וּא וּבָנָ֖יו כָּל־ הַיָּמִֽים׃ ",
        "versenonikud": "כי בו בחר יהוה אלהיך מכל שבטיך לעמד לשרת בשם יהוה הוא ובניו כל הימים "
    },
    {
        "bookchapter": "דברים",
        "chapter": "יח",
        "versechapter": "ו",
        "bookseder": "דברים",
        "seder": "טו",
        "verseseder": "יג",
        "parasha": "שפטים",
        "versenikud": "וְכִֽי־ יָבֹ֨א הַלֵּוִ֜י מֵאַחַ֤ד שְׁעָרֶ֙יךָ֙ מִכָּל־ יִשְׂרָאֵ֔ל אֲשֶׁר־ ה֖וּא גָּ֣ר שָׁ֑ם וּבָא֙ בְּכָל־ אַוַּ֣ת נַפְשׁ֔וֹ אֶל־ הַמָּק֖וֹם אֲשֶׁר־ יִבְחַ֥ר יְהוָֽה׃ ",
        "versenonikud": "וכי יבא הלוי מאחד שעריך מכל ישראל אשר הוא גר שם ובא בכל אות נפשו אל המקום אשר יבחר יהוה "
    },
    {
        "bookchapter": "דברים",
        "chapter": "יח",
        "versechapter": "ז",
        "bookseder": "דברים",
        "seder": "טו",
        "verseseder": "יד",
        "parasha": "שפטים",
        "versenikud": "וְשֵׁרֵ֕ת בְּשֵׁ֖ם יְהוָ֣ה אֱלֹהָ֑יו כְּכָל־ אֶחָיו֙ הַלְוִיִּ֔ם הָעֹמְדִ֥ים שָׁ֖ם לִפְנֵ֥י יְהוָֽה׃ ",
        "versenonikud": "ושרת בשם יהוה אלהיו ככל אחיו הלוים העמדים שם לפני יהוה "
    },
    {
        "bookchapter": "דברים",
        "chapter": "יח",
        "versechapter": "ח",
        "bookseder": "דברים",
        "seder": "טו",
        "verseseder": "טו",
        "parasha": "שפטים",
        "versenikud": "חֵ֥לֶק כְּחֵ֖לֶק יֹאכֵ֑לוּ לְבַ֥ד מִמְכָּרָ֖יו עַל־ הָאָבֽוֹת׃ ",
        "versenonikud": "חלק כחלק יאכלו לבד ממכריו על האבות "
    },
    {
        "bookchapter": "דברים",
        "chapter": "יח",
        "versechapter": "ט",
        "bookseder": "דברים",
        "seder": "טו",
        "verseseder": "טז",
        "parasha": "שפטים",
        "versenikud": "כִּ֤י אַתָּה֙ בָּ֣א אֶל־ הָאָ֔רֶץ אֲשֶׁר־ יְהוָ֥ה אֱלֹהֶ֖יךָ נֹתֵ֣ן לָ֑ךְ לֹֽא־ תִלְמַ֣ד לַעֲשׂ֔וֹת כְּתוֹעֲבֹ֖ת הַגּוֹיִ֥ם הָהֵֽם׃ ",
        "versenonikud": "כי אתה בא אל הארץ אשר יהוה אלהיך נתן לך לא תלמד לעשות כתועבת הגוים ההם "
    },
    {
        "bookchapter": "דברים",
        "chapter": "יח",
        "versechapter": "י",
        "bookseder": "דברים",
        "seder": "טו",
        "verseseder": "יז",
        "parasha": "שפטים",
        "versenikud": "לֹֽא־ יִמָּצֵ֣א בְךָ֔ מַעֲבִ֥יר בְּנֽוֹ־ וּבִתּ֖וֹ בָּאֵ֑שׁ קֹסֵ֣ם קְסָמִ֔ים מְעוֹנֵ֥ן וּמְנַחֵ֖שׁ וּמְכַשֵּֽׁף׃ ",
        "versenonikud": "לא ימצא בך מעביר בנו ובתו באש קסם קסמים מעונן ומנחש ומכשף "
    },
    {
        "bookchapter": "דברים",
        "chapter": "יח",
        "versechapter": "יא",
        "bookseder": "דברים",
        "seder": "טו",
        "verseseder": "יח",
        "parasha": "שפטים",
        "versenikud": "וְחֹבֵ֖ר חָ֑בֶר וְשֹׁאֵ֥ל אוֹב֙ וְיִדְּעֹנִ֔י וְדֹרֵ֖שׁ אֶל־ הַמֵּתִֽים׃ ",
        "versenonikud": "וחבר חבר ושאל אוב וידעני ודרש אל המתים "
    },
    {
        "bookchapter": "דברים",
        "chapter": "יח",
        "versechapter": "יב",
        "bookseder": "דברים",
        "seder": "טו",
        "verseseder": "יט",
        "parasha": "שפטים",
        "versenikud": "כִּֽי־ תוֹעֲבַ֥ת יְהוָ֖ה כָּל־ עֹ֣שֵׂה אֵ֑לֶּה וּבִגְלַל֙ הַתּוֹעֵבֹ֣ת הָאֵ֔לֶּה יְהוָ֣ה אֱלֹהֶ֔יךָ מוֹרִ֥ישׁ אוֹתָ֖ם מִפָּנֶֽיךָ׃ ",
        "versenonikud": "כי תועבת יהוה כל עשה אלה ובגלל התועבת האלה יהוה אלהיך מוריש אותם מפניך "
    },
    {
        "bookchapter": "דברים",
        "chapter": "יח",
        "versechapter": "יג",
        "bookseder": "דברים",
        "seder": "טו",
        "verseseder": "כ",
        "parasha": "שפטים",
        "versenikud": "תָּמִ֣ים תִּֽהְיֶ֔ה עִ֖ם יְהוָ֥ה אֱלֹהֶֽיךָ׃ ",
        "versenonikud": "תמים תהיה עם יהוה אלהיך "
    },
    {
        "bookchapter": "דברים",
        "chapter": "יח",
        "versechapter": "יד",
        "bookseder": "דברים",
        "seder": "טו",
        "verseseder": "כא",
        "parasha": "שפטים",
        "versenikud": "כִּ֣י ׀ הַגּוֹיִ֣ם הָאֵ֗לֶּה אֲשֶׁ֤ר אַתָּה֙ יוֹרֵ֣שׁ אוֹתָ֔ם אֶל־ מְעֹנְנִ֥ים וְאֶל־ קֹסְמִ֖ים יִשְׁמָ֑עוּ וְאַתָּ֕ה לֹ֣א כֵ֔ן נָ֛תַן לְךָ֖ יְהוָ֥ה אֱלֹהֶֽיךָ׃ ",
        "versenonikud": "כי  הגוים האלה אשר אתה יורש אותם אל מעננים ואל קסמים ישמעו ואתה לא כן נתן לך יהוה אלהיך "
    },
    {
        "bookchapter": "דברים",
        "chapter": "יח",
        "versechapter": "טו",
        "bookseder": "דברים",
        "seder": "טו",
        "verseseder": "כב",
        "parasha": "שפטים",
        "versenikud": "נָבִ֨יא מִקִּרְבְּךָ֤ מֵאַחֶ֙יךָ֙ כָּמֹ֔נִי יָקִ֥ים לְךָ֖ יְהוָ֣ה אֱלֹהֶ֑יךָ אֵלָ֖יו תִּשְׁמָעֽוּן׃ ",
        "versenonikud": "נביא מקרבך מאחיך כמני יקים לך יהוה אלהיך אליו תשמעון "
    },
    {
        "bookchapter": "דברים",
        "chapter": "יח",
        "versechapter": "טז",
        "bookseder": "דברים",
        "seder": "טו",
        "verseseder": "כג",
        "parasha": "שפטים",
        "versenikud": "כְּכֹ֨ל אֲשֶׁר־ שָׁאַ֜לְתָּ מֵעִ֨ם יְהוָ֤ה אֱלֹהֶ֙יךָ֙ בְּחֹרֵ֔ב בְּי֥וֹם הַקָּהָ֖ל לֵאמֹ֑ר לֹ֣א אֹסֵ֗ף לִשְׁמֹ֙עַ֙ אֶת־ קוֹל֙ יְהוָ֣ה אֱלֹהָ֔י וְאֶת־ הָאֵ֨שׁ הַגְּדֹלָ֥ה הַזֹּ֛את לֹֽא־ אֶרְאֶ֥ה ע֖וֹד וְלֹ֥א אָמֽוּת׃ ",
        "versenonikud": "ככל אשר שאלת מעם יהוה אלהיך בחרב ביום הקהל לאמר לא אסף לשמע את קול יהוה אלהי ואת האש הגדלה הזאת לא אראה עוד ולא אמות "
    },
    {
        "bookchapter": "דברים",
        "chapter": "יח",
        "versechapter": "יז",
        "bookseder": "דברים",
        "seder": "טו",
        "verseseder": "כד",
        "parasha": "שפטים",
        "versenikud": "וַיֹּ֥אמֶר יְהוָ֖ה אֵלָ֑י הֵיטִ֖יבוּ אֲשֶׁ֥ר דִּבֵּֽרוּ׃ ",
        "versenonikud": "ויאמר יהוה אלי היטיבו אשר דברו "
    },
    {
        "bookchapter": "דברים",
        "chapter": "יח",
        "versechapter": "יח",
        "bookseder": "דברים",
        "seder": "טו",
        "verseseder": "כה",
        "parasha": "שפטים",
        "versenikud": "נָבִ֨יא אָקִ֥ים לָהֶ֛ם מִקֶּ֥רֶב אֲחֵיהֶ֖ם כָּמ֑וֹךָ וְנָתַתִּ֤י דְבָרַי֙ בְּפִ֔יו וְדִבֶּ֣ר אֲלֵיהֶ֔ם אֵ֖ת כָּל־ אֲשֶׁ֥ר אֲצַוֶּֽנּוּ׃ ",
        "versenonikud": "נביא אקים להם מקרב אחיהם כמוך ונתתי דברי בפיו ודבר אליהם את כל אשר אצונו "
    },
    {
        "bookchapter": "דברים",
        "chapter": "יח",
        "versechapter": "יט",
        "bookseder": "דברים",
        "seder": "טו",
        "verseseder": "כו",
        "parasha": "שפטים",
        "versenikud": "וְהָיָ֗ה הָאִישׁ֙ אֲשֶׁ֤ר לֹֽא־ יִשְׁמַע֙ אֶל־ דְּבָרַ֔י אֲשֶׁ֥ר יְדַבֵּ֖ר בִּשְׁמִ֑י אָנֹכִ֖י אֶדְרֹ֥שׁ מֵעִמּֽוֹ׃ ",
        "versenonikud": "והיה האיש אשר לא ישמע אל דברי אשר ידבר בשמי אנכי אדרש מעמו "
    },
    {
        "bookchapter": "דברים",
        "chapter": "יח",
        "versechapter": "כ",
        "bookseder": "דברים",
        "seder": "טו",
        "verseseder": "כז",
        "parasha": "שפטים",
        "versenikud": "אַ֣ךְ הַנָּבִ֡יא אֲשֶׁ֣ר יָזִיד֩ לְדַבֵּ֨ר דָּבָ֜ר בִּשְׁמִ֗י אֵ֣ת אֲשֶׁ֤ר לֹֽא־ צִוִּיתִיו֙ לְדַבֵּ֔ר וַאֲשֶׁ֣ר יְדַבֵּ֔ר בְּשֵׁ֖ם אֱלֹהִ֣ים אֲחֵרִ֑ים וּמֵ֖ת הַנָּבִ֥יא הַהֽוּא׃ ",
        "versenonikud": "אך הנביא אשר יזיד לדבר דבר בשמי את אשר לא צויתיו לדבר ואשר ידבר בשם אלהים אחרים ומת הנביא ההוא "
    },
    {
        "bookchapter": "דברים",
        "chapter": "יח",
        "versechapter": "כא",
        "bookseder": "דברים",
        "seder": "טו",
        "verseseder": "כח",
        "parasha": "שפטים",
        "versenikud": "וְכִ֥י תֹאמַ֖ר בִּלְבָבֶ֑ךָ אֵיכָה֙ נֵדַ֣ע אֶת־ הַדָּבָ֔ר אֲשֶׁ֥ר לֹא־ דִבְּר֖וֹ יְהוָֽה׃ ",
        "versenonikud": "וכי תאמר בלבבך איכה נדע את הדבר אשר לא דברו יהוה "
    },
    {
        "bookchapter": "דברים",
        "chapter": "יח",
        "versechapter": "כב",
        "bookseder": "דברים",
        "seder": "טו",
        "verseseder": "כט",
        "parasha": "שפטים",
        "versenikud": "אֲשֶׁר֩ יְדַבֵּ֨ר הַנָּבִ֜יא בְּשֵׁ֣ם יְהוָ֗ה וְלֹֽא־ יִהְיֶ֤ה הַדָּבָר֙ וְלֹ֣א יָב֔וֹא ה֣וּא הַדָּבָ֔ר אֲשֶׁ֥ר לֹא־ דִבְּר֖וֹ יְהוָ֑ה בְּזָדוֹן֙ דִּבְּר֣וֹ הַנָּבִ֔יא לֹ֥א תָג֖וּר מִמֶּֽנּוּ׃ ",
        "versenonikud": "אשר ידבר הנביא בשם יהוה ולא יהיה הדבר ולא יבוא הוא הדבר אשר לא דברו יהוה בזדון דברו הנביא לא תגור ממנו "
    },
    {
        "bookchapter": "דברים",
        "chapter": "יט",
        "versechapter": "א",
        "bookseder": "דברים",
        "seder": "טו",
        "verseseder": "ל",
        "parasha": "שפטים",
        "versenikud": "כִּֽי־ יַכְרִ֞ית יְהוָ֤ה אֱלֹהֶ֙יךָ֙ אֶת־ הַגּוֹיִ֔ם אֲשֶׁר֙ יְהוָ֣ה אֱלֹהֶ֔יךָ נֹתֵ֥ן לְךָ֖ אֶת־ אַרְצָ֑ם וִֽירִשְׁתָּ֕ם וְיָשַׁבְתָּ֥ בְעָרֵיהֶ֖ם וּבְבָתֵּיהֶֽם׃ ",
        "versenonikud": "כי יכרית יהוה אלהיך את הגוים אשר יהוה אלהיך נתן לך את ארצם וירשתם וישבת בעריהם ובבתיהם "
    },
    {
        "bookchapter": "דברים",
        "chapter": "יט",
        "versechapter": "ב",
        "bookseder": "דברים",
        "seder": "טו",
        "verseseder": "לא",
        "parasha": "שפטים",
        "versenikud": "שָׁל֥וֹשׁ עָרִ֖ים תַּבְדִּ֣יל לָ֑ךְ בְּת֣וֹךְ אַרְצְךָ֔ אֲשֶׁר֙ יְהוָ֣ה אֱלֹהֶ֔יךָ נֹתֵ֥ן לְךָ֖ לְרִשְׁתָּֽהּ׃ ",
        "versenonikud": "שלוש ערים תבדיל לך בתוך ארצך אשר יהוה אלהיך נתן לך לרשתה "
    },
    {
        "bookchapter": "דברים",
        "chapter": "יט",
        "versechapter": "ג",
        "bookseder": "דברים",
        "seder": "טו",
        "verseseder": "לב",
        "parasha": "שפטים",
        "versenikud": "תָּכִ֣ין לְךָ֮ הַדֶּרֶךְ֒ וְשִׁלַּשְׁתָּ֙ אֶת־ גְּב֣וּל אַרְצְךָ֔ אֲשֶׁ֥ר יַנְחִֽילְךָ֖ יְהוָ֣ה אֱלֹהֶ֑יךָ וְהָיָ֕ה לָנ֥וּס שָׁ֖מָּה כָּל־ רֹצֵֽחַ׃ ",
        "versenonikud": "תכין לך הדרך ושלשת את גבול ארצך אשר ינחילך יהוה אלהיך והיה לנוס שמה כל רצח "
    },
    {
        "bookchapter": "דברים",
        "chapter": "יט",
        "versechapter": "ד",
        "bookseder": "דברים",
        "seder": "טו",
        "verseseder": "לג",
        "parasha": "שפטים",
        "versenikud": "וְזֶה֙ דְּבַ֣ר הָרֹצֵ֔חַ אֲשֶׁר־ יָנ֥וּס שָׁ֖מָּה וָחָ֑י אֲשֶׁ֨ר יַכֶּ֤ה אֶת־ רֵעֵ֙הוּ֙ בִּבְלִי־ דַ֔עַת וְה֛וּא לֹא־ שֹׂנֵ֥א ל֖וֹ מִתְּמֹ֥ל שִׁלְשֹֽׁם׃ ",
        "versenonikud": "וזה דבר הרצח אשר ינוס שמה וחי אשר יכה את רעהו בבלי דעת והוא לא שנא לו מתמל שלשם "
    },
    {
        "bookchapter": "דברים",
        "chapter": "יט",
        "versechapter": "ה",
        "bookseder": "דברים",
        "seder": "טו",
        "verseseder": "לד",
        "parasha": "שפטים",
        "versenikud": "וַאֲשֶׁר֩ יָבֹ֨א אֶת־ רֵעֵ֥הוּ בַיַּעַר֮ לַחְטֹ֣ב עֵצִים֒ וְנִדְּחָ֨ה יָד֤וֹ בַגַּרְזֶן֙ לִכְרֹ֣ת הָעֵ֔ץ וְנָשַׁ֤ל הַבַּרְזֶל֙ מִן־ הָעֵ֔ץ וּמָצָ֥א אֶת־ רֵעֵ֖הוּ וָמֵ֑ת ה֗וּא יָנ֛וּס אֶל־ אַחַ֥ת הֶעָרִים־ הָאֵ֖לֶּה וָחָֽי׃ ",
        "versenonikud": "ואשר יבא את רעהו ביער לחטב עצים ונדחה ידו בגרזן לכרת העץ ונשל הברזל מן העץ ומצא את רעהו ומת הוא ינוס אל אחת הערים האלה וחי "
    },
    {
        "bookchapter": "דברים",
        "chapter": "יט",
        "versechapter": "ו",
        "bookseder": "דברים",
        "seder": "טו",
        "verseseder": "לה",
        "parasha": "שפטים",
        "versenikud": "פֶּן־ יִרְדֹּף֩ גֹּאֵ֨ל הַדָּ֜ם אַחֲרֵ֣י הָרֹצֵ֗חַ כִּי־ יֵחַם֮ לְבָבוֹ֒ וְהִשִּׂיג֛וֹ כִּֽי־ יִרְבֶּ֥ה הַדֶּ֖רֶךְ וְהִכָּ֣הוּ נָ֑פֶשׁ וְלוֹ֙ אֵ֣ין מִשְׁפַּט־ מָ֔וֶת כִּ֠י לֹ֣א שֹׂנֵ֥א ה֛וּא ל֖וֹ מִתְּמ֥וֹל שִׁלְשֽׁוֹם׃ ",
        "versenonikud": "פן ירדף גאל הדם אחרי הרצח כי יחם לבבו והשיגו כי ירבה הדרך והכהו נפש ולו אין משפט מות כי לא שנא הוא לו מתמול שלשום "
    },
    {
        "bookchapter": "דברים",
        "chapter": "יט",
        "versechapter": "ז",
        "bookseder": "דברים",
        "seder": "טו",
        "verseseder": "לו",
        "parasha": "שפטים",
        "versenikud": "עַל־ כֵּ֛ן אָנֹכִ֥י מְצַוְּךָ֖ לֵאמֹ֑ר שָׁלֹ֥שׁ עָרִ֖ים תַּבְדִּ֥יל לָֽךְ׃ ",
        "versenonikud": "על כן אנכי מצוך לאמר שלש ערים תבדיל לך "
    },
    {
        "bookchapter": "דברים",
        "chapter": "יט",
        "versechapter": "ח",
        "bookseder": "דברים",
        "seder": "טו",
        "verseseder": "לז",
        "parasha": "שפטים",
        "versenikud": "וְאִם־ יַרְחִ֞יב יְהוָ֤ה אֱלֹהֶ֙יךָ֙ אֶת־ גְּבֻ֣לְךָ֔ כַּאֲשֶׁ֥ר נִשְׁבַּ֖ע לַאֲבֹתֶ֑יךָ וְנָ֤תַן לְךָ֙ אֶת־ כָּל־ הָאָ֔רֶץ אֲשֶׁ֥ר דִּבֶּ֖ר לָתֵ֥ת לַאֲבֹתֶֽיךָ׃ ",
        "versenonikud": "ואם ירחיב יהוה אלהיך את גבלך כאשר נשבע לאבתיך ונתן לך את כל הארץ אשר דבר לתת לאבתיך "
    },
    {
        "bookchapter": "דברים",
        "chapter": "יט",
        "versechapter": "ט",
        "bookseder": "דברים",
        "seder": "טו",
        "verseseder": "לח",
        "parasha": "שפטים",
        "versenikud": "כִּֽי־ תִשְׁמֹר֩ אֶת־ כָּל־ הַמִּצְוָ֨ה הַזֹּ֜את לַעֲשֹׂתָ֗הּ אֲשֶׁ֨ר אָנֹכִ֣י מְצַוְּךָ֮ הַיּוֹם֒ לְאַהֲבָ֞ה אֶת־ יְהוָ֧ה אֱלֹהֶ֛יךָ וְלָלֶ֥כֶת בִּדְרָכָ֖יו כָּל־ הַיָּמִ֑ים וְיָסַפְתָּ֨ לְךָ֥ עוֹד֙ שָׁלֹ֣שׁ עָרִ֔ים עַ֖ל הַשָּׁלֹ֥שׁ הָאֵֽלֶּה׃ ",
        "versenonikud": "כי תשמר את כל המצוה הזאת לעשתה אשר אנכי מצוך היום לאהבה את יהוה אלהיך וללכת בדרכיו כל הימים ויספת לך עוד שלש ערים על השלש האלה "
    },
    {
        "bookchapter": "דברים",
        "chapter": "יט",
        "versechapter": "י",
        "bookseder": "דברים",
        "seder": "טו",
        "verseseder": "לט",
        "parasha": "שפטים",
        "versenikud": "וְלֹ֤א יִשָּׁפֵךְ֙ דָּ֣ם נָקִ֔י בְּקֶ֣רֶב אַרְצְךָ֔ אֲשֶׁר֙ יְהוָ֣ה אֱלֹהֶ֔יךָ נֹתֵ֥ן לְךָ֖ נַחֲלָ֑ה וְהָיָ֥ה עָלֶ֖יךָ דָּמִֽים׃ ",
        "versenonikud": "ולא ישפך דם נקי בקרב ארצך אשר יהוה אלהיך נתן לך נחלה והיה עליך דמים "
    },
    {
        "bookchapter": "דברים",
        "chapter": "יט",
        "versechapter": "יא",
        "bookseder": "דברים",
        "seder": "טו",
        "verseseder": "מ",
        "parasha": "שפטים",
        "versenikud": "וְכִֽי־ יִהְיֶ֥ה אִישׁ֙ שֹׂנֵ֣א לְרֵעֵ֔הוּ וְאָ֤רַב לוֹ֙ וְקָ֣ם עָלָ֔יו וְהִכָּ֥הוּ נֶ֖פֶשׁ וָמֵ֑ת וְנָ֕ס אֶל־ אַחַ֖ת הֶעָרִ֥ים הָאֵֽל׃ ",
        "versenonikud": "וכי יהיה איש שנא לרעהו וארב לו וקם עליו והכהו נפש ומת ונס אל אחת הערים האל "
    },
    {
        "bookchapter": "דברים",
        "chapter": "יט",
        "versechapter": "יב",
        "bookseder": "דברים",
        "seder": "טו",
        "verseseder": "מא",
        "parasha": "שפטים",
        "versenikud": "וְשָֽׁלְחוּ֙ זִקְנֵ֣י עִיר֔וֹ וְלָקְח֥וּ אֹת֖וֹ מִשָּׁ֑ם וְנָתְנ֣וּ אֹת֗וֹ בְּיַ֛ד גֹּאֵ֥ל הַדָּ֖ם וָמֵֽת׃ ",
        "versenonikud": "ושלחו זקני עירו ולקחו אתו משם ונתנו אתו ביד גאל הדם ומת "
    },
    {
        "bookchapter": "דברים",
        "chapter": "יט",
        "versechapter": "יג",
        "bookseder": "דברים",
        "seder": "טו",
        "verseseder": "מב",
        "parasha": "שפטים",
        "versenikud": "לֹא־ תָח֥וֹס עֵֽינְךָ֖ עָלָ֑יו וּבִֽעַרְתָּ֧ דַֽם־ הַנָּקִ֛י מִיִּשְׂרָאֵ֖ל וְט֥וֹב לָֽךְ׃ ",
        "versenonikud": "לא תחוס עינך עליו ובערת דם הנקי מישראל וטוב לך "
    },
    {
        "bookchapter": "דברים",
        "chapter": "יט",
        "versechapter": "יד",
        "bookseder": "דברים",
        "seder": "טו",
        "verseseder": "מג",
        "parasha": "שפטים",
        "versenikud": "לֹ֤א תַסִּיג֙ גְּב֣וּל רֵֽעֲךָ֔ אֲשֶׁ֥ר גָּבְל֖וּ רִאשֹׁנִ֑ים בְּנַחֲלָֽתְךָ֙ אֲשֶׁ֣ר תִּנְחַ֔ל בָּאָ֕רֶץ אֲשֶׁר֙ יְהוָ֣ה אֱלֹהֶ֔יךָ נֹתֵ֥ן לְךָ֖ לְרִשְׁתָּֽהּ׃ ",
        "versenonikud": "לא תסיג גבול רעך אשר גבלו ראשנים בנחלתך אשר תנחל בארץ אשר יהוה אלהיך נתן לך לרשתה "
    },
    {
        "bookchapter": "דברים",
        "chapter": "יט",
        "versechapter": "טו",
        "bookseder": "דברים",
        "seder": "טו",
        "verseseder": "מד",
        "parasha": "שפטים",
        "versenikud": "לֹֽא־ יָקוּם֩ עֵ֨ד אֶחָ֜ד בְּאִ֗ישׁ לְכָל־ עָוֺן֙ וּלְכָל־ חַטָּ֔את בְּכָל־ חֵ֖טְא אֲשֶׁ֣ר יֶֽחֱטָ֑א עַל־ פִּ֣י ׀ שְׁנֵ֣י עֵדִ֗ים א֛וֹ עַל־ פִּ֥י שְׁלֹשָֽׁה־ עֵדִ֖ים יָק֥וּם דָּבָֽר׃ ",
        "versenonikud": "לא יקום עד אחד באיש לכל עון ולכל חטאת בכל חטא אשר יחטא על פי  שני עדים או על פי שלשה עדים יקום דבר "
    },
    {
        "bookchapter": "דברים",
        "chapter": "יט",
        "versechapter": "טז",
        "bookseder": "דברים",
        "seder": "טו",
        "verseseder": "מה",
        "parasha": "שפטים",
        "versenikud": "כִּֽי־ יָק֥וּם עֵד־ חָמָ֖ס בְּאִ֑ישׁ לַעֲנ֥וֹת בּ֖וֹ סָרָֽה׃ ",
        "versenonikud": "כי יקום עד חמס באיש לענות בו סרה "
    },
    {
        "bookchapter": "דברים",
        "chapter": "יט",
        "versechapter": "יז",
        "bookseder": "דברים",
        "seder": "טו",
        "verseseder": "מו",
        "parasha": "שפטים",
        "versenikud": "וְעָמְד֧וּ שְׁנֵֽי־ הָאֲנָשִׁ֛ים אֲשֶׁר־ לָהֶ֥ם הָרִ֖יב לִפְנֵ֣י יְהוָ֑ה לִפְנֵ֤י הַכֹּֽהֲנִים֙ וְהַשֹּׁ֣פְטִ֔ים אֲשֶׁ֥ר יִהְי֖וּ בַּיָּמִ֥ים הָהֵֽם׃ ",
        "versenonikud": "ועמדו שני האנשים אשר להם הריב לפני יהוה לפני הכהנים והשפטים אשר יהיו בימים ההם "
    },
    {
        "bookchapter": "דברים",
        "chapter": "יט",
        "versechapter": "יח",
        "bookseder": "דברים",
        "seder": "טו",
        "verseseder": "מז",
        "parasha": "שפטים",
        "versenikud": "וְדָרְשׁ֥וּ הַשֹּׁפְטִ֖ים הֵיטֵ֑ב וְהִנֵּ֤ה עֵֽד־ שֶׁ֙קֶר֙ הָעֵ֔ד שֶׁ֖קֶר עָנָ֥ה בְאָחִֽיו׃ ",
        "versenonikud": "ודרשו השפטים היטב והנה עד שקר העד שקר ענה באחיו "
    },
    {
        "bookchapter": "דברים",
        "chapter": "יט",
        "versechapter": "יט",
        "bookseder": "דברים",
        "seder": "טו",
        "verseseder": "מח",
        "parasha": "שפטים",
        "versenikud": "וַעֲשִׂ֣יתֶם ל֔וֹ כַּאֲשֶׁ֥ר זָמַ֖ם לַעֲשׂ֣וֹת לְאָחִ֑יו וּבִֽעַרְתָּ֥ הָרָ֖ע מִקִּרְבֶּֽךָ׃ ",
        "versenonikud": "ועשיתם לו כאשר זמם לעשות לאחיו ובערת הרע מקרבך "
    },
    {
        "bookchapter": "דברים",
        "chapter": "יט",
        "versechapter": "כ",
        "bookseder": "דברים",
        "seder": "טו",
        "verseseder": "מט",
        "parasha": "שפטים",
        "versenikud": "וְהַנִּשְׁאָרִ֖ים יִשְׁמְע֣וּ וְיִרָ֑אוּ וְלֹֽא־ יֹסִ֨פוּ לַעֲשׂ֜וֹת ע֗וֹד כַּדָּבָ֥ר הָרָ֛ע הַזֶּ֖ה בְּקִרְבֶּֽךָ׃ ",
        "versenonikud": "והנשארים ישמעו ויראו ולא יספו לעשות עוד כדבר הרע הזה בקרבך "
    },
    {
        "bookchapter": "דברים",
        "chapter": "יט",
        "versechapter": "כא",
        "bookseder": "דברים",
        "seder": "טו",
        "verseseder": "נ",
        "parasha": "שפטים",
        "versenikud": "וְלֹ֥א תָח֖וֹס עֵינֶ֑ךָ נֶ֣פֶשׁ בְּנֶ֗פֶשׁ עַ֤יִן בְּעַ֙יִן֙ שֵׁ֣ן בְּשֵׁ֔ן יָ֥ד בְּיָ֖ד רֶ֥גֶל בְּרָֽגֶל׃ ",
        "versenonikud": "ולא תחוס עינך נפש בנפש עין בעין שן בשן יד ביד רגל ברגל "
    },
    {
        "bookchapter": "דברים",
        "chapter": "כ",
        "versechapter": "א",
        "bookseder": "דברים",
        "seder": "טו",
        "verseseder": "נא",
        "parasha": "שפטים",
        "versenikud": "כִּֽי־ תֵצֵ֨א לַמִּלְחָמָ֜ה עַל־ אֹיְבֶ֗יךָ וְֽרָאִ֜יתָ ס֤וּס וָרֶ֙כֶב֙ עַ֚ם רַ֣ב מִמְּךָ֔ לֹ֥א תִירָ֖א מֵהֶ֑ם כִּֽי־ יְהוָ֤ה אֱלֹהֶ֙יךָ֙ עִמָּ֔ךְ הַמַּֽעַלְךָ֖ מֵאֶ֥רֶץ מִצְרָֽיִם׃ ",
        "versenonikud": "כי תצא למלחמה על איביך וראית סוס ורכב עם רב ממך לא תירא מהם כי יהוה אלהיך עמך המעלך מארץ מצרים "
    },
    {
        "bookchapter": "דברים",
        "chapter": "כ",
        "versechapter": "ב",
        "bookseder": "דברים",
        "seder": "טו",
        "verseseder": "נב",
        "parasha": "שפטים",
        "versenikud": "וְהָיָ֕ה כְּקָֽרָבְכֶ֖ם אֶל־ הַמִּלְחָמָ֑ה וְנִגַּ֥שׁ הַכֹּהֵ֖ן וְדִבֶּ֥ר אֶל־ הָעָֽם׃ ",
        "versenonikud": "והיה כקרבכם אל המלחמה ונגש הכהן ודבר אל העם "
    },
    {
        "bookchapter": "דברים",
        "chapter": "כ",
        "versechapter": "ג",
        "bookseder": "דברים",
        "seder": "טו",
        "verseseder": "נג",
        "parasha": "שפטים",
        "versenikud": "וְאָמַ֤ר אֲלֵהֶם֙ שְׁמַ֣ע יִשְׂרָאֵ֔ל אַתֶּ֨ם קְרֵבִ֥ים הַיּ֛וֹם לַמִּלְחָמָ֖ה עַל־ אֹיְבֵיכֶ֑ם אַל־ יֵרַ֣ךְ לְבַבְכֶ֗ם אַל־ תִּֽירְא֧וּ וְאַֽל־ תַּחְפְּז֛וּ וְאַל־ תַּֽעַרְצ֖וּ מִפְּנֵיהֶֽם׃ ",
        "versenonikud": "ואמר אלהם שמע ישראל אתם קרבים היום למלחמה על איביכם אל ירך לבבכם אל תיראו ואל תחפזו ואל תערצו מפניהם "
    },
    {
        "bookchapter": "דברים",
        "chapter": "כ",
        "versechapter": "ד",
        "bookseder": "דברים",
        "seder": "טו",
        "verseseder": "נד",
        "parasha": "שפטים",
        "versenikud": "כִּ֚י יְהוָ֣ה אֱלֹֽהֵיכֶ֔ם הַהֹלֵ֖ךְ עִמָּכֶ֑ם לְהִלָּחֵ֥ם לָכֶ֛ם עִם־ אֹיְבֵיכֶ֖ם לְהוֹשִׁ֥יעַ אֶתְכֶֽם׃ ",
        "versenonikud": "כי יהוה אלהיכם ההלך עמכם להלחם לכם עם איביכם להושיע אתכם "
    },
    {
        "bookchapter": "דברים",
        "chapter": "כ",
        "versechapter": "ה",
        "bookseder": "דברים",
        "seder": "טו",
        "verseseder": "נה",
        "parasha": "שפטים",
        "versenikud": "וְדִבְּר֣וּ הַשֹּֽׁטְרִים֮ אֶל־ הָעָ֣ם לֵאמֹר֒ מִֽי־ הָאִ֞ישׁ אֲשֶׁ֨ר בָּנָ֤ה בַֽיִת־ חָדָשׁ֙ וְלֹ֣א חֲנָכ֔וֹ יֵלֵ֖ךְ וְיָשֹׁ֣ב לְבֵית֑וֹ פֶּן־ יָמוּת֙ בַּמִּלְחָמָ֔ה וְאִ֥ישׁ אַחֵ֖ר יַחְנְכֶֽנּוּ׃ ",
        "versenonikud": "ודברו השטרים אל העם לאמר מי האיש אשר בנה בית חדש ולא חנכו ילך וישב לביתו פן ימות במלחמה ואיש אחר יחנכנו "
    },
    {
        "bookchapter": "דברים",
        "chapter": "כ",
        "versechapter": "ו",
        "bookseder": "דברים",
        "seder": "טו",
        "verseseder": "נו",
        "parasha": "שפטים",
        "versenikud": "וּמִֽי־ הָאִ֞ישׁ אֲשֶׁר־ נָטַ֥ע כֶּ֙רֶם֙ וְלֹ֣א חִלְּל֔וֹ יֵלֵ֖ךְ וְיָשֹׁ֣ב לְבֵית֑וֹ פֶּן־ יָמוּת֙ בַּמִּלְחָמָ֔ה וְאִ֥ישׁ אַחֵ֖ר יְחַלְּלֶֽנּוּ׃ ",
        "versenonikud": "ומי האיש אשר נטע כרם ולא חללו ילך וישב לביתו פן ימות במלחמה ואיש אחר יחללנו "
    },
    {
        "bookchapter": "דברים",
        "chapter": "כ",
        "versechapter": "ז",
        "bookseder": "דברים",
        "seder": "טו",
        "verseseder": "נז",
        "parasha": "שפטים",
        "versenikud": "וּמִֽי־ הָאִ֞ישׁ אֲשֶׁר־ אֵרַ֤שׂ אִשָּׁה֙ וְלֹ֣א לְקָחָ֔הּ יֵלֵ֖ךְ וְיָשֹׁ֣ב לְבֵית֑וֹ פֶּן־ יָמוּת֙ בַּמִּלְחָמָ֔ה וְאִ֥ישׁ אַחֵ֖ר יִקָּחֶֽנָּה׃ ",
        "versenonikud": "ומי האיש אשר ארש אשה ולא לקחה ילך וישב לביתו פן ימות במלחמה ואיש אחר יקחנה "
    },
    {
        "bookchapter": "דברים",
        "chapter": "כ",
        "versechapter": "ח",
        "bookseder": "דברים",
        "seder": "טו",
        "verseseder": "נח",
        "parasha": "שפטים",
        "versenikud": "וְיָסְפ֣וּ הַשֹּׁטְרִים֮ לְדַבֵּ֣ר אֶל־ הָעָם֒ וְאָמְר֗וּ מִי־ הָאִ֤ישׁ הַיָּרֵא֙ וְרַ֣ךְ הַלֵּבָ֔ב יֵלֵ֖ךְ וְיָשֹׁ֣ב לְבֵית֑וֹ וְלֹ֥א יִמַּ֛ס אֶת־ לְבַ֥ב אֶחָ֖יו כִּלְבָבֽוֹ׃ ",
        "versenonikud": "ויספו השטרים לדבר אל העם ואמרו מי האיש הירא ורך הלבב ילך וישב לביתו ולא ימס את לבב אחיו כלבבו "
    },
    {
        "bookchapter": "דברים",
        "chapter": "כ",
        "versechapter": "ט",
        "bookseder": "דברים",
        "seder": "טו",
        "verseseder": "נט",
        "parasha": "שפטים",
        "versenikud": "וְהָיָ֛ה כְּכַלֹּ֥ת הַשֹּׁטְרִ֖ים לְדַבֵּ֣ר אֶל־ הָעָ֑ם וּפָֽקְד֛וּ שָׂרֵ֥י צְבָא֖וֹת בְּרֹ֥אשׁ הָעָֽם׃ ",
        "versenonikud": "והיה ככלת השטרים לדבר אל העם ופקדו שרי צבאות בראש העם "
    }
]