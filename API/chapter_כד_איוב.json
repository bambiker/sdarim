[
    {
        "bookchapter": "איוב",
        "chapter": "כד",
        "versechapter": "א",
        "bookseder": "איוב",
        "seder": "ה",
        "verseseder": "יט",
        "versenikud": "מַדּ֗וּעַ מִ֭שַּׁדַּי לֹא־ נִצְפְּנ֣וּ עִתִּ֑ים וידעו וְ֝יֹדְעָ֗יו לֹא־ חָ֥זוּ יָמָֽיו׃ ",
        "versenonikud": "מדוע משדי לא נצפנו עתים וידעו וידעיו לא חזו ימיו "
    },
    {
        "bookchapter": "איוב",
        "chapter": "כד",
        "versechapter": "ב",
        "bookseder": "איוב",
        "seder": "ה",
        "verseseder": "כ",
        "versenikud": "גְּבֻל֥וֹת יַשִּׂ֑יגוּ עֵ֥דֶר גָּ֝זְל֗וּ וַיִּרְעֽוּ׃ ",
        "versenonikud": "גבלות ישיגו עדר גזלו וירעו "
    },
    {
        "bookchapter": "איוב",
        "chapter": "כד",
        "versechapter": "ג",
        "bookseder": "איוב",
        "seder": "ה",
        "verseseder": "כא",
        "versenikud": "חֲמ֣וֹר יְתוֹמִ֣ים יִנְהָ֑גוּ יַ֝חְבְּל֗וּ שׁ֣וֹר אַלְמָנָֽה׃ ",
        "versenonikud": "חמור יתומים ינהגו יחבלו שור אלמנה "
    },
    {
        "bookchapter": "איוב",
        "chapter": "כד",
        "versechapter": "ד",
        "bookseder": "איוב",
        "seder": "ה",
        "verseseder": "כב",
        "versenikud": "יַטּ֣וּ אֶבְיוֹנִ֣ים מִדָּ֑רֶךְ יַ֥חַד חֻ֝בְּא֗וּ עֲנִיֵּי־ אָֽרֶץ׃ ",
        "versenonikud": "יטו אביונים מדרך יחד חבאו עניי ארץ "
    },
    {
        "bookchapter": "איוב",
        "chapter": "כד",
        "versechapter": "ה",
        "bookseder": "איוב",
        "seder": "ה",
        "verseseder": "כג",
        "versenikud": "הֵ֤ן פְּרָאִ֨ים ׀ בַּֽמִּדְבָּ֗ר יָצְא֣וּ בְּ֭פָעֳלָם מְשַׁחֲרֵ֣י לַטָּ֑רֶף עֲרָבָ֥ה ל֥וֹ לֶ֝֗חֶם לַנְּעָרִֽים׃ ",
        "versenonikud": "הן פראים  במדבר יצאו בפעלם משחרי לטרף ערבה לו לחם לנערים "
    },
    {
        "bookchapter": "איוב",
        "chapter": "כד",
        "versechapter": "ו",
        "bookseder": "איוב",
        "seder": "ה",
        "verseseder": "כד",
        "versenikud": "בַּ֭שָּׂדֶה בְּלִיל֣וֹ יקצירו יִקְצ֑וֹרוּ וְכֶ֖רֶם רָשָׁ֣ע יְלַקֵּֽשׁוּ׃ ",
        "versenonikud": "בשדה בלילו יקצירו יקצורו וכרם רשע ילקשו "
    },
    {
        "bookchapter": "איוב",
        "chapter": "כד",
        "versechapter": "ז",
        "bookseder": "איוב",
        "seder": "ה",
        "verseseder": "כה",
        "versenikud": "עָר֣וֹם יָ֭לִינוּ מִבְּלִ֣י לְב֑וּשׁ וְאֵ֥ין כְּ֝ס֗וּת בַּקָּרָֽה׃ ",
        "versenonikud": "ערום ילינו מבלי לבוש ואין כסות בקרה "
    },
    {
        "bookchapter": "איוב",
        "chapter": "כד",
        "versechapter": "ח",
        "bookseder": "איוב",
        "seder": "ה",
        "verseseder": "כו",
        "versenikud": "מִזֶּ֣רֶם הָרִ֣ים יִרְטָ֑בוּ וּֽמִבְּלִ֥י מַ֝חְסֶ֗ה חִבְּקוּ־ צֽוּר׃ ",
        "versenonikud": "מזרם הרים ירטבו ומבלי מחסה חבקו צור "
    },
    {
        "bookchapter": "איוב",
        "chapter": "כד",
        "versechapter": "ט",
        "bookseder": "איוב",
        "seder": "ה",
        "verseseder": "כז",
        "versenikud": "יִ֭גְזְלוּ מִשֹּׁ֣ד יָת֑וֹם וְֽעַל־ עָנִ֥י יַחְבֹּֽלוּ׃ ",
        "versenonikud": "יגזלו משד יתום ועל עני יחבלו "
    },
    {
        "bookchapter": "איוב",
        "chapter": "כד",
        "versechapter": "י",
        "bookseder": "איוב",
        "seder": "ה",
        "verseseder": "כח",
        "versenikud": "עָר֣וֹם הִ֭לְּכוּ בְּלִ֣י לְב֑וּשׁ וּ֝רְעֵבִ֗ים נָ֣שְׂאוּ עֹֽמֶר׃ ",
        "versenonikud": "ערום הלכו בלי לבוש ורעבים נשאו עמר "
    },
    {
        "bookchapter": "איוב",
        "chapter": "כד",
        "versechapter": "יא",
        "bookseder": "איוב",
        "seder": "ה",
        "verseseder": "כט",
        "versenikud": "בֵּין־ שׁוּרֹתָ֥ם יַצְהִ֑ירוּ יְקָבִ֥ים דָּ֝רְכ֗וּ וַיִּצְמָֽאוּ׃ ",
        "versenonikud": "בין שורתם יצהירו יקבים דרכו ויצמאו "
    },
    {
        "bookchapter": "איוב",
        "chapter": "כד",
        "versechapter": "יב",
        "bookseder": "איוב",
        "seder": "ה",
        "verseseder": "ל",
        "versenikud": "מֵ֘עִ֤יר מְתִ֨ים ׀ יִנְאָ֗קוּ וְנֶֽפֶשׁ־ חֲלָלִ֥ים תְּשַׁוֵּ֑עַ וֶ֝אֱל֗וֹהַּ לֹא־ יָשִׂ֥ים תִּפְלָֽה׃ ",
        "versenonikud": "מעיר מתים  ינאקו ונפש חללים תשוע ואלוה לא ישים תפלה "
    },
    {
        "bookchapter": "איוב",
        "chapter": "כד",
        "versechapter": "יג",
        "bookseder": "איוב",
        "seder": "ה",
        "verseseder": "לא",
        "versenikud": "הֵ֤מָּה ׀ הָיוּ֮ בְּֽמֹרְדֵ֫י־ א֥וֹר לֹֽא־ הִכִּ֥ירוּ דְרָכָ֑יו וְלֹ֥א יָ֝שְׁב֗וּ בִּנְתִיבֹתָֽיו׃ ",
        "versenonikud": "המה  היו במרדי אור לא הכירו דרכיו ולא ישבו בנתיבתיו "
    },
    {
        "bookchapter": "איוב",
        "chapter": "כד",
        "versechapter": "יד",
        "bookseder": "איוב",
        "seder": "ה",
        "verseseder": "לב",
        "versenikud": "לָא֡וֹר יָ֘ק֤וּם רוֹצֵ֗חַ יִֽקְטָל־ עָנִ֥י וְאֶבְי֑וֹן וּ֝בַלַּ֗יְלָה יְהִ֣י כַגַּנָּֽב׃ ",
        "versenonikud": "לאור יקום רוצח יקטל עני ואביון ובלילה יהי כגנב "
    },
    {
        "bookchapter": "איוב",
        "chapter": "כד",
        "versechapter": "טו",
        "bookseder": "איוב",
        "seder": "ה",
        "verseseder": "לג",
        "versenikud": "וְעֵ֤ין נֹאֵ֨ף ׀ שָׁ֤מְרָֽה נֶ֣שֶׁף לֵ֭אמֹר לֹא־ תְשׁוּרֵ֣נִי עָ֑יִן וְסֵ֖תֶר פָּנִ֣ים יָשִֽׂים׃ ",
        "versenonikud": "ועין נאף  שמרה נשף לאמר לא תשורני עין וסתר פנים ישים "
    },
    {
        "bookchapter": "איוב",
        "chapter": "כד",
        "versechapter": "טז",
        "bookseder": "איוב",
        "seder": "ה",
        "verseseder": "לד",
        "versenikud": "חָתַ֥ר בַּחֹ֗שֶׁךְ בָּ֫תִּ֥ים יוֹמָ֥ם חִתְּמוּ־ לָ֗מוֹ לֹא־ יָ֥דְעוּ אֽוֹר׃ ",
        "versenonikud": "חתר בחשך בתים יומם חתמו למו לא ידעו אור "
    },
    {
        "bookchapter": "איוב",
        "chapter": "כד",
        "versechapter": "יז",
        "bookseder": "איוב",
        "seder": "ה",
        "verseseder": "לה",
        "versenikud": "כִּ֤י יַחְדָּ֨ו ׀ בֹּ֣קֶר לָ֣מוֹ צַלְמָ֑וֶת כִּֽי־ יַ֝כִּ֗יר בַּלְה֥וֹת צַלְמָֽוֶת׃ ",
        "versenonikud": "כי יחדו  בקר למו צלמות כי יכיר בלהות צלמות "
    },
    {
        "bookchapter": "איוב",
        "chapter": "כד",
        "versechapter": "יח",
        "bookseder": "איוב",
        "seder": "ה",
        "verseseder": "לו",
        "versenikud": "קַֽל־ ה֤וּא ׀ עַל־ פְּנֵי־ מַ֗יִם תְּקֻלַּ֣ל חֶלְקָתָ֣ם בָּאָ֑רֶץ לֹֽא־ יִ֝פְנֶה דֶּ֣רֶךְ כְּרָמִֽים׃ ",
        "versenonikud": "קל הוא  על פני מים תקלל חלקתם בארץ לא יפנה דרך כרמים "
    },
    {
        "bookchapter": "איוב",
        "chapter": "כד",
        "versechapter": "יט",
        "bookseder": "איוב",
        "seder": "ה",
        "verseseder": "לז",
        "versenikud": "צִיָּ֤ה גַם־ חֹ֗ם יִגְזְל֥וּ מֵֽימֵי־ שֶׁ֗לֶג שְׁא֣וֹל חָטָֽאוּ׃ ",
        "versenonikud": "ציה גם חם יגזלו מימי שלג שאול חטאו "
    },
    {
        "bookchapter": "איוב",
        "chapter": "כד",
        "versechapter": "כ",
        "bookseder": "איוב",
        "seder": "ה",
        "verseseder": "לח",
        "versenikud": "יִשְׁכָּ֘חֵ֤הוּ רֶ֨חֶם ׀ מְתָ֘ק֤וֹ רִמָּ֗ה ע֥וֹד לֹֽא־ יִזָּכֵ֑ר וַתִּשָּׁבֵ֖ר כָּעֵ֣ץ עַוְלָֽה׃ ",
        "versenonikud": "ישכחהו רחם  מתקו רמה עוד לא יזכר ותשבר כעץ עולה "
    },
    {
        "bookchapter": "איוב",
        "chapter": "כד",
        "versechapter": "כא",
        "bookseder": "איוב",
        "seder": "ה",
        "verseseder": "לט",
        "versenikud": "רֹעֶ֣ה עֲ֭קָרָה לֹ֣א תֵלֵ֑ד וְ֝אַלְמָנָ֗ה לֹ֣א יְיֵטִֽיב׃ ",
        "versenonikud": "רעה עקרה לא תלד ואלמנה לא ייטיב "
    },
    {
        "bookchapter": "איוב",
        "chapter": "כד",
        "versechapter": "כב",
        "bookseder": "איוב",
        "seder": "ה",
        "verseseder": "מ",
        "versenikud": "וּמָשַׁ֣ךְ אַבִּירִ֣ים בְּכֹח֑וֹ יָ֝ק֗וּם וְֽלֹא־ יַאֲמִ֥ין בַּֽחַיִּֽין׃ ",
        "versenonikud": "ומשך אבירים בכחו יקום ולא יאמין בחיין "
    },
    {
        "bookchapter": "איוב",
        "chapter": "כד",
        "versechapter": "כג",
        "bookseder": "איוב",
        "seder": "ה",
        "verseseder": "מא",
        "versenikud": "יִתֶּן־ ל֣וֹ לָ֭בֶטַח וְיִשָּׁעֵ֑ן וְ֝עֵינֵ֗יהוּ עַל־ דַּרְכֵיהֶֽם׃ ",
        "versenonikud": "יתן לו לבטח וישען ועיניהו על דרכיהם "
    },
    {
        "bookchapter": "איוב",
        "chapter": "כד",
        "versechapter": "כד",
        "bookseder": "איוב",
        "seder": "ה",
        "verseseder": "מב",
        "versenikud": "ר֤וֹמּוּ מְּעַ֨ט ׀ וְֽאֵינֶ֗נּוּ וְֽהֻמְּכ֗וּ כַּכֹּ֥ל יִקָּפְצ֑וּן וּכְרֹ֖אשׁ שִׁבֹּ֣לֶת יִמָּֽלוּ׃ ",
        "versenonikud": "רומו מעט  ואיננו והמכו ככל יקפצון וכראש שבלת ימלו "
    },
    {
        "bookchapter": "איוב",
        "chapter": "כד",
        "versechapter": "כה",
        "bookseder": "איוב",
        "seder": "ה",
        "verseseder": "מג",
        "versenikud": "וְאִם־ לֹ֣א אֵ֭פוֹ מִ֣י יַכְזִיבֵ֑נִי וְיָשֵׂ֥ם לְ֝אַ֗ל מִלָּתִֽי׃ ",
        "versenonikud": "ואם לא אפו מי יכזיבני וישם לאל מלתי "
    }
]