[
    {
        "bookchapter": "ישעיהו",
        "chapter": "סא",
        "versechapter": "ט",
        "bookseder": "ישעיהו",
        "seder": "כה",
        "verseseder": "א",
        "versenikud": "וְנוֹדַ֤ע בַּגּוֹיִם֙ זַרְעָ֔ם וְצֶאֱצָאֵיהֶ֖ם בְּת֣וֹךְ הָעַמִּ֑ים כָּל־ רֹֽאֵיהֶם֙ יַכִּיר֔וּם כִּ֛י הֵ֥ם זֶ֖רַע בֵּרַ֥ךְ יְהוָֽה׃ ",
        "versenonikud": "ונודע בגוים זרעם וצאצאיהם בתוך העמים כל ראיהם יכירום כי הם זרע ברך יהוה "
    },
    {
        "bookchapter": "ישעיהו",
        "chapter": "סא",
        "versechapter": "י",
        "bookseder": "ישעיהו",
        "seder": "כה",
        "verseseder": "ב",
        "versenikud": "שׂ֧וֹשׂ אָשִׂ֣ישׂ בַּֽיהוָ֗ה תָּגֵ֤ל נַפְשִׁי֙ בֵּֽאלֹהַ֔י כִּ֤י הִלְבִּישַׁ֙נִי֙ בִּגְדֵי־ יֶ֔שַׁע מְעִ֥יל צְדָקָ֖ה יְעָטָ֑נִי כֶּֽחָתָן֙ יְכַהֵ֣ן פְּאֵ֔ר וְכַכַּלָּ֖ה תַּעְדֶּ֥ה כֵלֶֽיהָ׃ ",
        "versenonikud": "שוש אשיש ביהוה תגל נפשי באלהי כי הלבישני בגדי ישע מעיל צדקה יעטני כחתן יכהן פאר וככלה תעדה כליה "
    },
    {
        "bookchapter": "ישעיהו",
        "chapter": "סא",
        "versechapter": "יא",
        "bookseder": "ישעיהו",
        "seder": "כה",
        "verseseder": "ג",
        "versenikud": "כִּ֤י כָאָ֙רֶץ֙ תּוֹצִ֣יא צִמְחָ֔הּ וּכְגַנָּ֖ה זֵרוּעֶ֣יהָ תַצְמִ֑יחַ כֵּ֣ן ׀ אֲדֹנָ֣י יְהוִ֗ה יַצְמִ֤יחַ צְדָקָה֙ וּתְהִלָּ֔ה נֶ֖גֶד כָּל־ הַגּוֹיִֽם׃ ",
        "versenonikud": "כי כארץ תוציא צמחה וכגנה זרועיה תצמיח כן  אדני יהוה יצמיח צדקה ותהלה נגד כל הגוים "
    },
    {
        "bookchapter": "ישעיהו",
        "chapter": "סב",
        "versechapter": "א",
        "bookseder": "ישעיהו",
        "seder": "כה",
        "verseseder": "ד",
        "versenikud": "לְמַ֤עַן צִיּוֹן֙ לֹ֣א אֶחֱשֶׁ֔ה וּלְמַ֥עַן יְרוּשָׁלִַ֖ם לֹ֣א אֶשְׁק֑וֹט עַד־ יֵצֵ֤א כַנֹּ֙גַהּ֙ צִדְקָ֔הּ וִישׁוּעָתָ֖הּ כְּלַפִּ֥יד יִבְעָֽר׃ ",
        "versenonikud": "למען ציון לא אחשה ולמען ירושלם לא אשקוט עד יצא כנגה צדקה וישועתה כלפיד יבער "
    },
    {
        "bookchapter": "ישעיהו",
        "chapter": "סב",
        "versechapter": "ב",
        "bookseder": "ישעיהו",
        "seder": "כה",
        "verseseder": "ה",
        "versenikud": "וְרָא֤וּ גוֹיִם֙ צִדְקֵ֔ךְ וְכָל־ מְלָכִ֖ים כְּבוֹדֵ֑ךְ וְקֹ֤רָא לָךְ֙ שֵׁ֣ם חָדָ֔שׁ אֲשֶׁ֛ר פִּ֥י יְהוָ֖ה יִקֳּבֶֽנּוּ׃ ",
        "versenonikud": "וראו גוים צדקך וכל מלכים כבודך וקרא לך שם חדש אשר פי יהוה יקבנו "
    },
    {
        "bookchapter": "ישעיהו",
        "chapter": "סב",
        "versechapter": "ג",
        "bookseder": "ישעיהו",
        "seder": "כה",
        "verseseder": "ו",
        "versenikud": "וְהָיִ֛יתְ עֲטֶ֥רֶת תִּפְאֶ֖רֶת בְּיַד־ יְהוָ֑ה וצנוף וּצְנִ֥יף מְלוּכָ֖ה בְּכַף־ אֱלֹהָֽיִךְ׃ ",
        "versenonikud": "והיית עטרת תפארת ביד יהוה וצנוף וצניף מלוכה בכף אלהיך "
    },
    {
        "bookchapter": "ישעיהו",
        "chapter": "סב",
        "versechapter": "ד",
        "bookseder": "ישעיהו",
        "seder": "כה",
        "verseseder": "ז",
        "versenikud": "לֹֽא־ יֵאָמֵר֩ לָ֨ךְ ע֜וֹד עֲזוּבָ֗ה וּלְאַרְצֵךְ֙ לֹא־ יֵאָמֵ֥ר עוֹד֙ שְׁמָמָ֔ה כִּ֣י לָ֗ךְ יִקָּרֵא֙ חֶפְצִי־ בָ֔הּ וּלְאַרְצֵ֖ךְ בְּעוּלָ֑ה כִּֽי־ חָפֵ֤ץ יְהוָה֙ בָּ֔ךְ וְאַרְצֵ֖ךְ תִּבָּעֵֽל׃ ",
        "versenonikud": "לא יאמר לך עוד עזובה ולארצך לא יאמר עוד שממה כי לך יקרא חפצי בה ולארצך בעולה כי חפץ יהוה בך וארצך תבעל "
    },
    {
        "bookchapter": "ישעיהו",
        "chapter": "סב",
        "versechapter": "ה",
        "bookseder": "ישעיהו",
        "seder": "כה",
        "verseseder": "ח",
        "versenikud": "כִּֽי־ יִבְעַ֤ל בָּחוּר֙ בְּתוּלָ֔ה יִבְעָל֖וּךְ בָּנָ֑יִךְ וּמְשׂ֤וֹשׂ חָתָן֙ עַל־ כַּלָּ֔ה יָשִׂ֥ישׂ עָלַ֖יִךְ אֱלֹהָֽיִךְ׃ ",
        "versenonikud": "כי יבעל בחור בתולה יבעלוך בניך ומשוש חתן על כלה ישיש עליך אלהיך "
    },
    {
        "bookchapter": "ישעיהו",
        "chapter": "סב",
        "versechapter": "ו",
        "bookseder": "ישעיהו",
        "seder": "כה",
        "verseseder": "ט",
        "versenikud": "עַל־ חוֹמֹתַ֣יִךְ יְרוּשָׁלִַ֗ם הִפְקַ֙דְתִּי֙ שֹֽׁמְרִ֔ים כָּל־ הַיּ֧וֹם וְכָל־ הַלַּ֛יְלָה תָּמִ֖יד לֹ֣א יֶחֱשׁ֑וּ הַמַּזְכִּרִים֙ אֶת־ יְהוָ֔ה אַל־ דֳּמִ֖י לָכֶֽם׃ ",
        "versenonikud": "על חומתיך ירושלם הפקדתי שמרים כל היום וכל הלילה תמיד לא יחשו המזכרים את יהוה אל דמי לכם "
    },
    {
        "bookchapter": "ישעיהו",
        "chapter": "סב",
        "versechapter": "ז",
        "bookseder": "ישעיהו",
        "seder": "כה",
        "verseseder": "י",
        "versenikud": "וְאַֽל־ תִּתְּנ֥וּ דֳמִ֖י ל֑וֹ עַד־ יְכוֹנֵ֞ן וְעַד־ יָשִׂ֧ים אֶת־ יְרֽוּשָׁלִַ֛ם תְּהִלָּ֖ה בָּאָֽרֶץ׃ ",
        "versenonikud": "ואל תתנו דמי לו עד יכונן ועד ישים את ירושלם תהלה בארץ "
    },
    {
        "bookchapter": "ישעיהו",
        "chapter": "סב",
        "versechapter": "ח",
        "bookseder": "ישעיהו",
        "seder": "כה",
        "verseseder": "יא",
        "versenikud": "נִשְׁבַּ֧ע יְהוָ֛ה בִּֽימִינ֖וֹ וּבִזְר֣וֹעַ עֻזּ֑וֹ אִם־ אֶתֵּן֩ אֶת־ דְּגָנֵ֨ךְ ע֤וֹד מַֽאֲכָל֙ לְאֹ֣יְבַ֔יִךְ וְאִם־ יִשְׁתּ֤וּ בְנֵֽי־ נֵכָר֙ תִּֽירוֹשֵׁ֔ךְ אֲשֶׁ֥ר יָגַ֖עַתְּ בּֽוֹ׃ ",
        "versenonikud": "נשבע יהוה בימינו ובזרוע עזו אם אתן את דגנך עוד מאכל לאיביך ואם ישתו בני נכר תירושך אשר יגעת בו "
    },
    {
        "bookchapter": "ישעיהו",
        "chapter": "סב",
        "versechapter": "ט",
        "bookseder": "ישעיהו",
        "seder": "כה",
        "verseseder": "יב",
        "versenikud": "כִּ֤י מְאַסְפָיו֙ יֹאכְלֻ֔הוּ וְהִֽלְל֖וּ אֶת־ יְהוָ֑ה וּֽמְקַבְּצָ֥יו יִשְׁתֻּ֖הוּ בְּחַצְר֥וֹת קָדְשִֽׁי׃ ",
        "versenonikud": "כי מאספיו יאכלהו והללו את יהוה ומקבציו ישתהו בחצרות קדשי "
    },
    {
        "bookchapter": "ישעיהו",
        "chapter": "סב",
        "versechapter": "י",
        "bookseder": "ישעיהו",
        "seder": "כה",
        "verseseder": "יג",
        "versenikud": "עִבְר֤וּ עִבְרוּ֙ בַּשְּׁעָרִ֔ים פַּנּ֖וּ דֶּ֣רֶךְ הָעָ֑ם סֹ֣לּוּ סֹ֤לּוּ הַֽמְסִלָּה֙ סַקְּל֣וּ מֵאֶ֔בֶן הָרִ֥ימוּ נֵ֖ס עַל־ הָעַמִּֽים׃ ",
        "versenonikud": "עברו עברו בשערים פנו דרך העם סלו סלו המסלה סקלו מאבן הרימו נס על העמים "
    },
    {
        "bookchapter": "ישעיהו",
        "chapter": "סב",
        "versechapter": "יא",
        "bookseder": "ישעיהו",
        "seder": "כה",
        "verseseder": "יד",
        "versenikud": "הִנֵּ֣ה יְהוָ֗ה הִשְׁמִ֙יעַ֙ אֶל־ קְצֵ֣ה הָאָ֔רֶץ אִמְרוּ֙ לְבַת־ צִיּ֔וֹן הִנֵּ֥ה יִשְׁעֵ֖ךְ בָּ֑א הִנֵּ֤ה שְׂכָרוֹ֙ אִתּ֔וֹ וּפְעֻלָּת֖וֹ לְפָנָֽיו׃ ",
        "versenonikud": "הנה יהוה השמיע אל קצה הארץ אמרו לבת ציון הנה ישעך בא הנה שכרו אתו ופעלתו לפניו "
    },
    {
        "bookchapter": "ישעיהו",
        "chapter": "סב",
        "versechapter": "יב",
        "bookseder": "ישעיהו",
        "seder": "כה",
        "verseseder": "טו",
        "versenikud": "וְקָרְא֥וּ לָהֶ֛ם עַם־ הַקֹּ֖דֶשׁ גְּאוּלֵ֣י יְהוָ֑ה וְלָךְ֙ יִקָּרֵ֣א דְרוּשָׁ֔ה עִ֖יר לֹ֥א נֶעֱזָֽבָה׃ ",
        "versenonikud": "וקראו להם עם הקדש גאולי יהוה ולך יקרא דרושה עיר לא נעזבה "
    },
    {
        "bookchapter": "ישעיהו",
        "chapter": "סג",
        "versechapter": "א",
        "bookseder": "ישעיהו",
        "seder": "כה",
        "verseseder": "טז",
        "versenikud": "מִי־ זֶ֣ה ׀ בָּ֣א מֵאֱד֗וֹם חֲמ֤וּץ בְּגָדִים֙ מִבָּצְרָ֔ה זֶ֚ה הָד֣וּר בִּלְבוּשׁ֔וֹ צֹעֶ֖ה בְּרֹ֣ב כֹּח֑וֹ אֲנִ֛י מְדַבֵּ֥ר בִּצְדָקָ֖ה רַ֥ב לְהוֹשִֽׁיעַ׃ ",
        "versenonikud": "מי זה  בא מאדום חמוץ בגדים מבצרה זה הדור בלבושו צעה ברב כחו אני מדבר בצדקה רב להושיע "
    },
    {
        "bookchapter": "ישעיהו",
        "chapter": "סג",
        "versechapter": "ב",
        "bookseder": "ישעיהו",
        "seder": "כה",
        "verseseder": "יז",
        "versenikud": "מַדּ֥וּעַ אָדֹ֖ם לִלְבוּשֶׁ֑ךָ וּבְגָדֶ֖יךָ כְּדֹרֵ֥ךְ בְּגַֽת׃ ",
        "versenonikud": "מדוע אדם ללבושך ובגדיך כדרך בגת "
    },
    {
        "bookchapter": "ישעיהו",
        "chapter": "סג",
        "versechapter": "ג",
        "bookseder": "ישעיהו",
        "seder": "כה",
        "verseseder": "יח",
        "versenikud": "פּוּרָ֣ה ׀ דָּרַ֣כְתִּי לְבַדִּ֗י וּמֵֽעַמִּים֙ אֵֽין־ אִ֣ישׁ אִתִּ֔י וְאֶדְרְכֵ֣ם בְּאַפִּ֔י וְאֶרְמְסֵ֖ם בַּחֲמָתִ֑י וְיֵ֤ז נִצְחָם֙ עַל־ בְּגָדַ֔י וְכָל־ מַלְבּוּשַׁ֖י אֶגְאָֽלְתִּי׃ ",
        "versenonikud": "פורה  דרכתי לבדי ומעמים אין איש אתי ואדרכם באפי וארמסם בחמתי ויז נצחם על בגדי וכל מלבושי אגאלתי "
    },
    {
        "bookchapter": "ישעיהו",
        "chapter": "סג",
        "versechapter": "ד",
        "bookseder": "ישעיהו",
        "seder": "כה",
        "verseseder": "יט",
        "versenikud": "כִּ֛י י֥וֹם נָקָ֖ם בְּלִבִּ֑י וּשְׁנַ֥ת גְּאוּלַ֖י בָּֽאָה׃ ",
        "versenonikud": "כי יום נקם בלבי ושנת גאולי באה "
    },
    {
        "bookchapter": "ישעיהו",
        "chapter": "סג",
        "versechapter": "ה",
        "bookseder": "ישעיהו",
        "seder": "כה",
        "verseseder": "כ",
        "versenikud": "וְאַבִּיט֙ וְאֵ֣ין עֹזֵ֔ר וְאֶשְׁתּוֹמֵ֖ם וְאֵ֣ין סוֹמֵ֑ךְ וַתּ֤וֹשַֽׁע לִי֙ זְרֹעִ֔י וַחֲמָתִ֖י הִ֥יא סְמָכָֽתְנִי׃ ",
        "versenonikud": "ואביט ואין עזר ואשתומם ואין סומך ותושע לי זרעי וחמתי היא סמכתני "
    },
    {
        "bookchapter": "ישעיהו",
        "chapter": "סג",
        "versechapter": "ו",
        "bookseder": "ישעיהו",
        "seder": "כה",
        "verseseder": "כא",
        "versenikud": "וְאָב֤וּס עַמִּים֙ בְּאַפִּ֔י וַאֲשַׁכְּרֵ֖ם בַּחֲמָתִ֑י וְאוֹרִ֥יד לָאָ֖רֶץ נִצְחָֽם׃ ",
        "versenonikud": "ואבוס עמים באפי ואשכרם בחמתי ואוריד לארץ נצחם "
    },
    {
        "bookchapter": "ישעיהו",
        "chapter": "סג",
        "versechapter": "ז",
        "bookseder": "ישעיהו",
        "seder": "כה",
        "verseseder": "כב",
        "versenikud": "חַֽסְדֵ֨י יְהוָ֤ה ׀ אַזְכִּיר֙ תְּהִלֹּ֣ת יְהוָ֔ה כְּעַ֕ל כֹּ֥ל אֲשֶׁר־ גְּמָלָ֖נוּ יְהוָ֑ה וְרַב־ טוּב֙ לְבֵ֣ית יִשְׂרָאֵ֔ל אֲשֶׁר־ גְּמָלָ֥ם כְּֽרַחֲמָ֖יו וּכְרֹ֥ב חֲסָדָֽיו׃ ",
        "versenonikud": "חסדי יהוה  אזכיר תהלת יהוה כעל כל אשר גמלנו יהוה ורב טוב לבית ישראל אשר גמלם כרחמיו וכרב חסדיו "
    },
    {
        "bookchapter": "ישעיהו",
        "chapter": "סג",
        "versechapter": "ח",
        "bookseder": "ישעיהו",
        "seder": "כה",
        "verseseder": "כג",
        "versenikud": "וַיֹּ֙אמֶר֙ אַךְ־ עַמִּ֣י הֵ֔מָּה בָּנִ֖ים לֹ֣א יְשַׁקֵּ֑רוּ וַיְהִ֥י לָהֶ֖ם לְמוֹשִֽׁיעַ׃ ",
        "versenonikud": "ויאמר אך עמי המה בנים לא ישקרו ויהי להם למושיע "
    },
    {
        "bookchapter": "ישעיהו",
        "chapter": "סג",
        "versechapter": "ט",
        "bookseder": "ישעיהו",
        "seder": "כה",
        "verseseder": "כד",
        "versenikud": "בְּֽכָל־ צָרָתָ֣ם ׀ לא ל֣וֹ צָ֗ר וּמַלְאַ֤ךְ פָּנָיו֙ הֽוֹשִׁיעָ֔ם בְּאַהֲבָת֥וֹ וּבְחֶמְלָת֖וֹ ה֣וּא גְאָלָ֑ם וַֽיְנַטְּלֵ֥ם וַֽיְנַשְּׂאֵ֖ם כָּל־ יְמֵ֥י עוֹלָֽם׃ ",
        "versenonikud": "בכל צרתם  לא לו צר ומלאך פניו הושיעם באהבתו ובחמלתו הוא גאלם וינטלם וינשאם כל ימי עולם "
    },
    {
        "bookchapter": "ישעיהו",
        "chapter": "סג",
        "versechapter": "י",
        "bookseder": "ישעיהו",
        "seder": "כה",
        "verseseder": "כה",
        "versenikud": "וְהֵ֛מָּה מָר֥וּ וְעִצְּב֖וּ אֶת־ ר֣וּחַ קָדְשׁ֑וֹ וַיֵּהָפֵ֥ךְ לָהֶ֛ם לְאוֹיֵ֖ב ה֥וּא נִלְחַם־ בָּֽם׃ ",
        "versenonikud": "והמה מרו ועצבו את רוח קדשו ויהפך להם לאויב הוא נלחם בם "
    },
    {
        "bookchapter": "ישעיהו",
        "chapter": "סג",
        "versechapter": "יא",
        "bookseder": "ישעיהו",
        "seder": "כה",
        "verseseder": "כו",
        "versenikud": "וַיִּזְכֹּ֥ר יְמֵֽי־ עוֹלָ֖ם מֹשֶׁ֣ה עַמּ֑וֹ אַיֵּ֣ה ׀ הַֽמַּעֲלֵ֣ם מִיָּ֗ם אֵ֚ת רֹעֵ֣י צֹאנ֔וֹ אַיֵּ֛ה הַשָּׂ֥ם בְּקִרְבּ֖וֹ אֶת־ ר֥וּחַ קָדְשֽׁוֹ׃ ",
        "versenonikud": "ויזכר ימי עולם משה עמו איה  המעלם מים את רעי צאנו איה השם בקרבו את רוח קדשו "
    },
    {
        "bookchapter": "ישעיהו",
        "chapter": "סג",
        "versechapter": "יב",
        "bookseder": "ישעיהו",
        "seder": "כה",
        "verseseder": "כז",
        "versenikud": "מוֹלִיךְ֙ לִימִ֣ין מֹשֶׁ֔ה זְר֖וֹעַ תִּפְאַרְתּ֑וֹ בּ֤וֹקֵֽעַ מַ֙יִם֙ מִפְּנֵיהֶ֔ם לַעֲשׂ֥וֹת ל֖וֹ שֵׁ֥ם עוֹלָֽם׃ ",
        "versenonikud": "מוליך לימין משה זרוע תפארתו בוקע מים מפניהם לעשות לו שם עולם "
    },
    {
        "bookchapter": "ישעיהו",
        "chapter": "סג",
        "versechapter": "יג",
        "bookseder": "ישעיהו",
        "seder": "כה",
        "verseseder": "כח",
        "versenikud": "מוֹלִיכָ֖ם בַּתְּהֹמ֑וֹת כַּסּ֥וּס בַּמִּדְבָּ֖ר לֹ֥א יִכָּשֵֽׁלוּ׃ ",
        "versenonikud": "מוליכם בתהמות כסוס במדבר לא יכשלו "
    },
    {
        "bookchapter": "ישעיהו",
        "chapter": "סג",
        "versechapter": "יד",
        "bookseder": "ישעיהו",
        "seder": "כה",
        "verseseder": "כט",
        "versenikud": "כַּבְּהֵמָה֙ בַּבִּקְעָ֣ה תֵרֵ֔ד ר֥וּחַ יְהוָ֖ה תְּנִיחֶ֑נּוּ כֵּ֚ן נִהַ֣גְתָּ עַמְּךָ֔ לַעֲשׂ֥וֹת לְךָ֖ שֵׁ֥ם תִּפְאָֽרֶת׃ ",
        "versenonikud": "כבהמה בבקעה תרד רוח יהוה תניחנו כן נהגת עמך לעשות לך שם תפארת "
    },
    {
        "bookchapter": "ישעיהו",
        "chapter": "סג",
        "versechapter": "טו",
        "bookseder": "ישעיהו",
        "seder": "כה",
        "verseseder": "ל",
        "versenikud": "הַבֵּ֤ט מִשָּׁמַ֙יִם֙ וּרְאֵ֔ה מִזְּבֻ֥ל קָדְשְׁךָ֖ וְתִפְאַרְתֶּ֑ךָ אַיֵּ֤ה קִנְאָֽתְךָ֙ וּגְב֣וּרֹתֶ֔ךָ הֲמ֥וֹן מֵעֶ֛יךָ וְֽרַחֲמֶ֖יךָ אֵלַ֥י הִתְאַפָּֽקוּ׃ ",
        "versenonikud": "הבט משמים וראה מזבל קדשך ותפארתך איה קנאתך וגבורתך המון מעיך ורחמיך אלי התאפקו "
    },
    {
        "bookchapter": "ישעיהו",
        "chapter": "סג",
        "versechapter": "טז",
        "bookseder": "ישעיהו",
        "seder": "כה",
        "verseseder": "לא",
        "versenikud": "כִּֽי־ אַתָּ֣ה אָבִ֔ינוּ כִּ֤י אַבְרָהָם֙ לֹ֣א יְדָעָ֔נוּ וְיִשְׂרָאֵ֖ל לֹ֣א יַכִּירָ֑נוּ אַתָּ֤ה יְהוָה֙ אָבִ֔ינוּ גֹּאֲלֵ֥נוּ מֵֽעוֹלָ֖ם שְׁמֶֽךָ׃ ",
        "versenonikud": "כי אתה אבינו כי אברהם לא ידענו וישראל לא יכירנו אתה יהוה אבינו גאלנו מעולם שמך "
    },
    {
        "bookchapter": "ישעיהו",
        "chapter": "סג",
        "versechapter": "יז",
        "bookseder": "ישעיהו",
        "seder": "כה",
        "verseseder": "לב",
        "versenikud": "לָ֣מָּה תַתְעֵ֤נוּ יְהוָה֙ מִדְּרָכֶ֔יךָ תַּקְשִׁ֥יחַ לִבֵּ֖נוּ מִיִּרְאָתֶ֑ךָ שׁ֚וּב לְמַ֣עַן עֲבָדֶ֔יךָ שִׁבְטֵ֖י נַחֲלָתֶֽךָ׃ ",
        "versenonikud": "למה תתענו יהוה מדרכיך תקשיח לבנו מיראתך שוב למען עבדיך שבטי נחלתך "
    },
    {
        "bookchapter": "ישעיהו",
        "chapter": "סג",
        "versechapter": "יח",
        "bookseder": "ישעיהו",
        "seder": "כה",
        "verseseder": "לג",
        "versenikud": "לַמִּצְעָ֕ר יָרְשׁ֖וּ עַם־ קָדְשֶׁ֑ךָ צָרֵ֕ינוּ בּוֹסְס֖וּ מִקְדָּשֶֽׁךָ׃ ",
        "versenonikud": "למצער ירשו עם קדשך צרינו בוססו מקדשך "
    },
    {
        "bookchapter": "ישעיהו",
        "chapter": "סג",
        "versechapter": "יט",
        "bookseder": "ישעיהו",
        "seder": "כה",
        "verseseder": "לד",
        "versenikud": "הָיִ֗ינוּ מֵֽעוֹלָם֙ לֹֽא־ מָשַׁ֣לְתָּ בָּ֔ם לֹֽא־ נִקְרָ֥א שִׁמְךָ֖ עֲלֵיהֶ֑ם לוּא־ קָרַ֤עְתָּ שָׁמַ֙יִם֙ יָרַ֔דְתָּ מִפָּנֶ֖יךָ הָרִ֥ים נָזֹֽלּוּ׃ ",
        "versenonikud": "היינו מעולם לא משלת בם לא נקרא שמך עליהם לוא קרעת שמים ירדת מפניך הרים נזלו "
    },
    {
        "bookchapter": "ישעיהו",
        "chapter": "סד",
        "versechapter": "א",
        "bookseder": "ישעיהו",
        "seder": "כה",
        "verseseder": "לה",
        "versenikud": "כִּקְדֹ֧חַ אֵ֣שׁ הֲמָסִ֗ים מַ֚יִם תִּבְעֶה־ אֵ֔שׁ לְהוֹדִ֥יעַ שִׁמְךָ֖ לְצָרֶ֑יךָ מִפָּנֶ֖יךָ גּוֹיִ֥ם יִרְגָּֽזוּ׃ ",
        "versenonikud": "כקדח אש המסים מים תבעה אש להודיע שמך לצריך מפניך גוים ירגזו "
    },
    {
        "bookchapter": "ישעיהו",
        "chapter": "סד",
        "versechapter": "ב",
        "bookseder": "ישעיהו",
        "seder": "כה",
        "verseseder": "לו",
        "versenikud": "בַּעֲשׂוֹתְךָ֥ נוֹרָא֖וֹת לֹ֣א נְקַוֶּ֑ה יָרַ֕דְתָּ מִפָּנֶ֖יךָ הָרִ֥ים נָזֹֽלּוּ׃ ",
        "versenonikud": "בעשותך נוראות לא נקוה ירדת מפניך הרים נזלו "
    },
    {
        "bookchapter": "ישעיהו",
        "chapter": "סד",
        "versechapter": "ג",
        "bookseder": "ישעיהו",
        "seder": "כה",
        "verseseder": "לז",
        "versenikud": "וּמֵעוֹלָ֥ם לֹא־ שָׁמְע֖וּ לֹ֣א הֶאֱזִ֑ינוּ עַ֣יִן לֹֽא־ רָאָ֗תָה אֱלֹהִים֙ זוּלָ֣תְךָ֔ יַעֲשֶׂ֖ה לִמְחַכֵּה־ לֽוֹ׃ ",
        "versenonikud": "ומעולם לא שמעו לא האזינו עין לא ראתה אלהים זולתך יעשה למחכה לו "
    },
    {
        "bookchapter": "ישעיהו",
        "chapter": "סד",
        "versechapter": "ד",
        "bookseder": "ישעיהו",
        "seder": "כה",
        "verseseder": "לח",
        "versenikud": "פָּגַ֤עְתָּ אֶת־ שָׂשׂ֙ וְעֹ֣שֵׂה צֶ֔דֶק בִּדְרָכֶ֖יךָ יִזְכְּר֑וּךָ הֵן־ אַתָּ֤ה קָצַ֙פְתָּ֙ וַֽנֶּחֱטָ֔א בָּהֶ֥ם עוֹלָ֖ם וְנִוָּשֵֽׁעַ׃ ",
        "versenonikud": "פגעת את שש ועשה צדק בדרכיך יזכרוך הן אתה קצפת ונחטא בהם עולם ונושע "
    },
    {
        "bookchapter": "ישעיהו",
        "chapter": "סד",
        "versechapter": "ה",
        "bookseder": "ישעיהו",
        "seder": "כה",
        "verseseder": "לט",
        "versenikud": "וַנְּהִ֤י כַטָּמֵא֙ כֻּלָּ֔נוּ וּכְבֶ֥גֶד עִדִּ֖ים כָּל־ צִדְקֹתֵ֑ינוּ וַנָּ֤בֶל כֶּֽעָלֶה֙ כֻּלָּ֔נוּ וַעֲוֺנֵ֖נוּ כָּר֥וּחַ יִשָּׂאֻֽנוּ׃ ",
        "versenonikud": "ונהי כטמא כלנו וכבגד עדים כל צדקתינו ונבל כעלה כלנו ועוננו כרוח ישאנו "
    },
    {
        "bookchapter": "ישעיהו",
        "chapter": "סד",
        "versechapter": "ו",
        "bookseder": "ישעיהו",
        "seder": "כה",
        "verseseder": "מ",
        "versenikud": "וְאֵין־ קוֹרֵ֣א בְשִׁמְךָ֔ מִתְעוֹרֵ֖ר לְהַחֲזִ֣יק בָּ֑ךְ כִּֽי־ הִסְתַּ֤רְתָּ פָנֶ֙יךָ֙ מִמֶּ֔נּוּ וַתְּמוּגֵ֖נוּ בְּיַד־ עֲוֺנֵֽנוּ׃ ",
        "versenonikud": "ואין קורא בשמך מתעורר להחזיק בך כי הסתרת פניך ממנו ותמוגנו ביד עוננו "
    },
    {
        "bookchapter": "ישעיהו",
        "chapter": "סד",
        "versechapter": "ז",
        "bookseder": "ישעיהו",
        "seder": "כה",
        "verseseder": "מא",
        "versenikud": "וְעַתָּ֥ה יְהוָ֖ה אָבִ֣ינוּ אָ֑תָּה אֲנַ֤חְנוּ הַחֹ֙מֶר֙ וְאַתָּ֣ה יֹצְרֵ֔נוּ וּמַעֲשֵׂ֥ה יָדְךָ֖ כֻּלָּֽנוּ׃ ",
        "versenonikud": "ועתה יהוה אבינו אתה אנחנו החמר ואתה יצרנו ומעשה ידך כלנו "
    },
    {
        "bookchapter": "ישעיהו",
        "chapter": "סד",
        "versechapter": "ח",
        "bookseder": "ישעיהו",
        "seder": "כה",
        "verseseder": "מב",
        "versenikud": "אַל־ תִּקְצֹ֤ף יְהוָה֙ עַד־ מְאֹ֔ד וְאַל־ לָעַ֖ד תִּזְכֹּ֣ר עָוֺ֑ן הֵ֥ן הַבֶּט־ נָ֖א עַמְּךָ֥ כֻלָּֽנוּ׃ ",
        "versenonikud": "אל תקצף יהוה עד מאד ואל לעד תזכר עון הן הבט נא עמך כלנו "
    },
    {
        "bookchapter": "ישעיהו",
        "chapter": "סד",
        "versechapter": "ט",
        "bookseder": "ישעיהו",
        "seder": "כה",
        "verseseder": "מג",
        "versenikud": "עָרֵ֥י קָדְשְׁךָ֖ הָי֣וּ מִדְבָּ֑ר צִיּוֹן֙ מִדְבָּ֣ר הָיָ֔תָה יְרוּשָׁלִַ֖ם שְׁמָמָֽה׃ ",
        "versenonikud": "ערי קדשך היו מדבר ציון מדבר היתה ירושלם שממה "
    },
    {
        "bookchapter": "ישעיהו",
        "chapter": "סד",
        "versechapter": "י",
        "bookseder": "ישעיהו",
        "seder": "כה",
        "verseseder": "מד",
        "versenikud": "בֵּ֧ית קָדְשֵׁ֣נוּ וְתִפְאַרְתֵּ֗נוּ אֲשֶׁ֤ר הִֽלְל֙וּךָ֙ אֲבֹתֵ֔ינוּ הָיָ֖ה לִשְׂרֵ֣פַת אֵ֑שׁ וְכָל־ מַחֲמַדֵּ֖ינוּ הָיָ֥ה לְחָרְבָּֽה׃ ",
        "versenonikud": "בית קדשנו ותפארתנו אשר הללוך אבתינו היה לשרפת אש וכל מחמדינו היה לחרבה "
    },
    {
        "bookchapter": "ישעיהו",
        "chapter": "סד",
        "versechapter": "יא",
        "bookseder": "ישעיהו",
        "seder": "כה",
        "verseseder": "מה",
        "versenikud": "הַעַל־ אֵ֥לֶּה תִתְאַפַּ֖ק יְהוָ֑ה תֶּחֱשֶׁ֥ה וּתְעַנֵּ֖נוּ עַד־ מְאֹֽד׃ ",
        "versenonikud": "העל אלה תתאפק יהוה תחשה ותעננו עד מאד "
    },
    {
        "bookchapter": "ישעיהו",
        "chapter": "סה",
        "versechapter": "א",
        "bookseder": "ישעיהו",
        "seder": "כה",
        "verseseder": "מו",
        "versenikud": "נִדְרַ֙שְׁתִּי֙ לְל֣וֹא שָׁאָ֔לוּ נִמְצֵ֖אתִי לְלֹ֣א בִקְשֻׁ֑נִי אָמַ֙רְתִּי֙ הִנֵּ֣נִי הִנֵּ֔נִי אֶל־ גּ֖וֹי לֹֽא־ קֹרָ֥א בִשְׁמִֽי׃ ",
        "versenonikud": "נדרשתי ללוא שאלו נמצאתי ללא בקשני אמרתי הנני הנני אל גוי לא קרא בשמי "
    },
    {
        "bookchapter": "ישעיהו",
        "chapter": "סה",
        "versechapter": "ב",
        "bookseder": "ישעיהו",
        "seder": "כה",
        "verseseder": "מז",
        "versenikud": "פֵּרַ֧שְׂתִּי יָדַ֛י כָּל־ הַיּ֖וֹם אֶל־ עַ֣ם סוֹרֵ֑ר הַהֹלְכִים֙ הַדֶּ֣רֶךְ לֹא־ ט֔וֹב אַחַ֖ר מַחְשְׁבֹתֵיהֶֽם׃ ",
        "versenonikud": "פרשתי ידי כל היום אל עם סורר ההלכים הדרך לא טוב אחר מחשבתיהם "
    },
    {
        "bookchapter": "ישעיהו",
        "chapter": "סה",
        "versechapter": "ג",
        "bookseder": "ישעיהו",
        "seder": "כה",
        "verseseder": "מח",
        "versenikud": "הָעָ֗ם הַמַּכְעִיסִ֥ים אוֹתִ֛י עַל־ פָּנַ֖י תָּמִ֑יד זֹֽבְחִים֙ בַּגַּנּ֔וֹת וּֽמְקַטְּרִ֖ים עַל־ הַלְּבֵנִֽים׃ ",
        "versenonikud": "העם המכעיסים אותי על פני תמיד זבחים בגנות ומקטרים על הלבנים "
    },
    {
        "bookchapter": "ישעיהו",
        "chapter": "סה",
        "versechapter": "ד",
        "bookseder": "ישעיהו",
        "seder": "כה",
        "verseseder": "מט",
        "versenikud": "הַיֹּֽשְׁבִים֙ בַּקְּבָרִ֔ים וּבַנְּצוּרִ֖ים יָלִ֑ינוּ הָאֹֽכְלִים֙ בְּשַׂ֣ר הַחֲזִ֔יר ופרק וּמְרַ֥ק פִּגֻּלִ֖ים כְּלֵיהֶֽם׃ ",
        "versenonikud": "הישבים בקברים ובנצורים ילינו האכלים בשר החזיר ופרק ומרק פגלים כליהם "
    },
    {
        "bookchapter": "ישעיהו",
        "chapter": "סה",
        "versechapter": "ה",
        "bookseder": "ישעיהו",
        "seder": "כה",
        "verseseder": "נ",
        "versenikud": "הָאֹֽמְרִים֙ קְרַ֣ב אֵלֶ֔יךָ אַל־ תִּגַּשׁ־ בִּ֖י כִּ֣י קְדַשְׁתִּ֑יךָ אֵ֚לֶּה עָשָׁ֣ן בְּאַפִּ֔י אֵ֥שׁ יֹקֶ֖דֶת כָּל־ הַיּֽוֹם׃ ",
        "versenonikud": "האמרים קרב אליך אל תגש בי כי קדשתיך אלה עשן באפי אש יקדת כל היום "
    },
    {
        "bookchapter": "ישעיהו",
        "chapter": "סה",
        "versechapter": "ו",
        "bookseder": "ישעיהו",
        "seder": "כה",
        "verseseder": "נא",
        "versenikud": "הִנֵּ֥ה כְתוּבָ֖ה לְפָנָ֑י לֹ֤א אֶחֱשֶׂה֙ כִּ֣י אִם־ שִׁלַּ֔מְתִּי וְשִׁלַּמְתִּ֖י עַל־ חֵיקָֽם׃ ",
        "versenonikud": "הנה כתובה לפני לא אחשה כי אם שלמתי ושלמתי על חיקם "
    },
    {
        "bookchapter": "ישעיהו",
        "chapter": "סה",
        "versechapter": "ז",
        "bookseder": "ישעיהו",
        "seder": "כה",
        "verseseder": "נב",
        "versenikud": "עֲ֠וֺנֹתֵיכֶם וַעֲוֺנֹ֨ת אֲבוֹתֵיכֶ֤ם יַחְדָּו֙ אָמַ֣ר יְהוָ֔ה אֲשֶׁ֤ר קִטְּרוּ֙ עַל־ הֶ֣הָרִ֔ים וְעַל־ הַגְּבָע֖וֹת חֵרְפ֑וּנִי וּמַדֹּתִ֧י פְעֻלָּתָ֛ם רִֽאשֹׁנָ֖ה על־ אֶל־ חֵיקָֽם׃ ",
        "versenonikud": "עונתיכם ועונת אבותיכם יחדו אמר יהוה אשר קטרו על ההרים ועל הגבעות חרפוני ומדתי פעלתם ראשנה על אל חיקם "
    },
    {
        "bookchapter": "ישעיהו",
        "chapter": "סה",
        "versechapter": "ח",
        "bookseder": "ישעיהו",
        "seder": "כה",
        "verseseder": "נג",
        "versenikud": "כֹּ֣ה ׀ אָמַ֣ר יְהוָ֗ה כַּאֲשֶׁ֨ר יִמָּצֵ֤א הַתִּירוֹשׁ֙ בָּֽאֶשְׁכּ֔וֹל וְאָמַר֙ אַל־ תַּשְׁחִיתֵ֔הוּ כִּ֥י בְרָכָ֖ה בּ֑וֹ כֵּ֤ן אֶֽעֱשֶׂה֙ לְמַ֣עַן עֲבָדַ֔י לְבִלְתִּ֖י הַֽשְׁחִ֥ית הַכֹּֽל׃ ",
        "versenonikud": "כה  אמר יהוה כאשר ימצא התירוש באשכול ואמר אל תשחיתהו כי ברכה בו כן אעשה למען עבדי לבלתי השחית הכל "
    }
]