[
    {
        "bookchapter": "ישעיהו",
        "chapter": "יט",
        "versechapter": "א",
        "bookseder": "ישעיהו",
        "seder": "ז",
        "verseseder": "לב",
        "versenikud": "מַשָּׂ֖א מִצְרָ֑יִם הִנֵּ֨ה יְהוָ֜ה רֹכֵ֨ב עַל־ עָ֥ב קַל֙ וּבָ֣א מִצְרַ֔יִם וְנָע֞וּ אֱלִילֵ֤י מִצְרַ֙יִם֙ מִפָּנָ֔יו וּלְבַ֥ב מִצְרַ֖יִם יִמַּ֥ס בְּקִרְבּֽוֹ׃ ",
        "versenonikud": "משא מצרים הנה יהוה רכב על עב קל ובא מצרים ונעו אלילי מצרים מפניו ולבב מצרים ימס בקרבו "
    },
    {
        "bookchapter": "ישעיהו",
        "chapter": "יט",
        "versechapter": "ב",
        "bookseder": "ישעיהו",
        "seder": "ז",
        "verseseder": "לג",
        "versenikud": "וְסִכְסַכְתִּ֤י מִצְרַ֙יִם֙ בְּמִצְרַ֔יִם וְנִלְחֲמ֥וּ אִישׁ־ בְּאָחִ֖יו וְאִ֣ישׁ בְּרֵעֵ֑הוּ עִ֣יר בְּעִ֔יר מַמְלָכָ֖ה בְּמַמְלָכָֽה׃ ",
        "versenonikud": "וסכסכתי מצרים במצרים ונלחמו איש באחיו ואיש ברעהו עיר בעיר ממלכה בממלכה "
    },
    {
        "bookchapter": "ישעיהו",
        "chapter": "יט",
        "versechapter": "ג",
        "bookseder": "ישעיהו",
        "seder": "ז",
        "verseseder": "לד",
        "versenikud": "וְנָבְקָ֤ה רֽוּחַ־ מִצְרַ֙יִם֙ בְּקִרְבּ֔וֹ וַעֲצָת֖וֹ אֲבַלֵּ֑עַ וְדָרְשׁ֤וּ אֶל־ הָֽאֱלִילִים֙ וְאֶל־ הָ֣אִטִּ֔ים וְאֶל־ הָאֹב֖וֹת וְאֶל־ הַיִּדְּעֹנִֽים׃ ",
        "versenonikud": "ונבקה רוח מצרים בקרבו ועצתו אבלע ודרשו אל האלילים ואל האטים ואל האבות ואל הידענים "
    },
    {
        "bookchapter": "ישעיהו",
        "chapter": "יט",
        "versechapter": "ד",
        "bookseder": "ישעיהו",
        "seder": "ז",
        "verseseder": "לה",
        "versenikud": "וְסִכַּרְתִּי֙ אֶת־ מִצְרַ֔יִם בְּיַ֖ד אֲדֹנִ֣ים קָשֶׁ֑ה וּמֶ֤לֶךְ עַז֙ יִמְשָׁל־ בָּ֔ם נְאֻ֥ם הָאָד֖וֹן יְהוָ֥ה צְבָאֽוֹת׃ ",
        "versenonikud": "וסכרתי את מצרים ביד אדנים קשה ומלך עז ימשל בם נאם האדון יהוה צבאות "
    },
    {
        "bookchapter": "ישעיהו",
        "chapter": "יט",
        "versechapter": "ה",
        "bookseder": "ישעיהו",
        "seder": "ז",
        "verseseder": "לו",
        "versenikud": "וְנִשְּׁתוּ־ מַ֖יִם מֵֽהַיָּ֑ם וְנָהָ֖ר יֶחֱרַ֥ב וְיָבֵֽשׁ׃ ",
        "versenonikud": "ונשתו מים מהים ונהר יחרב ויבש "
    },
    {
        "bookchapter": "ישעיהו",
        "chapter": "יט",
        "versechapter": "ו",
        "bookseder": "ישעיהו",
        "seder": "ז",
        "verseseder": "לז",
        "versenikud": "וְהֶאֶזְנִ֣יחוּ נְהָר֔וֹת דָּלֲל֥וּ וְחָרְב֖וּ יְאֹרֵ֣י מָצ֑וֹר קָנֶ֥ה וָס֖וּף קָמֵֽלוּ׃ ",
        "versenonikud": "והאזניחו נהרות דללו וחרבו יארי מצור קנה וסוף קמלו "
    },
    {
        "bookchapter": "ישעיהו",
        "chapter": "יט",
        "versechapter": "ז",
        "bookseder": "ישעיהו",
        "seder": "ז",
        "verseseder": "לח",
        "versenikud": "עָר֥וֹת עַל־ יְא֖וֹר עַל־ פִּ֣י יְא֑וֹר וְכֹל֙ מִזְרַ֣ע יְא֔וֹר יִיבַ֥שׁ נִדַּ֖ף וְאֵינֶֽנּוּ׃ ",
        "versenonikud": "ערות על יאור על פי יאור וכל מזרע יאור ייבש נדף ואיננו "
    },
    {
        "bookchapter": "ישעיהו",
        "chapter": "יט",
        "versechapter": "ח",
        "bookseder": "ישעיהו",
        "seder": "ז",
        "verseseder": "לט",
        "versenikud": "וְאָנוּ֙ הַדַּיָּגִ֔ים וְאָ֣בְל֔וּ כָּל־ מַשְׁלִיכֵ֥י בַיְא֖וֹר חַכָּ֑ה וּפֹרְשֵׂ֥י מִכְמֹ֛רֶת עַל־ פְּנֵי־ מַ֖יִם אֻמְלָֽלוּ׃ ",
        "versenonikud": "ואנו הדיגים ואבלו כל משליכי ביאור חכה ופרשי מכמרת על פני מים אמללו "
    },
    {
        "bookchapter": "ישעיהו",
        "chapter": "יט",
        "versechapter": "ט",
        "bookseder": "ישעיהו",
        "seder": "ז",
        "verseseder": "מ",
        "versenikud": "וּבֹ֛שׁוּ עֹבְדֵ֥י פִשְׁתִּ֖ים שְׂרִיק֑וֹת וְאֹרְגִ֖ים חוֹרָֽי׃ ",
        "versenonikud": "ובשו עבדי פשתים שריקות וארגים חורי "
    },
    {
        "bookchapter": "ישעיהו",
        "chapter": "יט",
        "versechapter": "י",
        "bookseder": "ישעיהו",
        "seder": "ז",
        "verseseder": "מא",
        "versenikud": "וְהָי֥וּ שָׁתֹתֶ֖יהָ מְדֻכָּאִ֑ים כָּל־ עֹ֥שֵׂי שֶׂ֖כֶר אַגְמֵי־ נָֽפֶשׁ׃ ",
        "versenonikud": "והיו שתתיה מדכאים כל עשי שכר אגמי נפש "
    },
    {
        "bookchapter": "ישעיהו",
        "chapter": "יט",
        "versechapter": "יא",
        "bookseder": "ישעיהו",
        "seder": "ז",
        "verseseder": "מב",
        "versenikud": "אַךְ־ אֱוִלִים֙ שָׂ֣רֵי צֹ֔עַן חַכְמֵי֙ יֹעֲצֵ֣י פַרְעֹ֔ה עֵצָ֖ה נִבְעָרָ֑ה אֵ֚יךְ תֹּאמְר֣וּ אֶל־ פַּרְעֹ֔ה בֶּן־ חֲכָמִ֥ים אֲנִ֖י בֶּן־ מַלְכֵי־ קֶֽדֶם׃ ",
        "versenonikud": "אך אולים שרי צען חכמי יעצי פרעה עצה נבערה איך תאמרו אל פרעה בן חכמים אני בן מלכי קדם "
    },
    {
        "bookchapter": "ישעיהו",
        "chapter": "יט",
        "versechapter": "יב",
        "bookseder": "ישעיהו",
        "seder": "ז",
        "verseseder": "מג",
        "versenikud": "אַיָּם֙ אֵפ֣וֹא חֲכָמֶ֔יךָ וְיַגִּ֥ידוּ נָ֖א לָ֑ךְ וְיֵ֣דְע֔וּ מַה־ יָּעַ֛ץ יְהוָ֥ה צְבָא֖וֹת עַל־ מִצְרָֽיִם׃ ",
        "versenonikud": "אים אפוא חכמיך ויגידו נא לך וידעו מה יעץ יהוה צבאות על מצרים "
    },
    {
        "bookchapter": "ישעיהו",
        "chapter": "יט",
        "versechapter": "יג",
        "bookseder": "ישעיהו",
        "seder": "ז",
        "verseseder": "מד",
        "versenikud": "נֽוֹאֲלוּ֙ שָׂ֣רֵי צֹ֔עַן נִשְּׁא֖וּ שָׂ֣רֵי נֹ֑ף הִתְע֥וּ אֶת־ מִצְרַ֖יִם פִּנַּ֥ת שְׁבָטֶֽיהָ׃ ",
        "versenonikud": "נואלו שרי צען נשאו שרי נף התעו את מצרים פנת שבטיה "
    },
    {
        "bookchapter": "ישעיהו",
        "chapter": "יט",
        "versechapter": "יד",
        "bookseder": "ישעיהו",
        "seder": "ז",
        "verseseder": "מה",
        "versenikud": "יְהוָ֛ה מָסַ֥ךְ בְּקִרְבָּ֖הּ ר֣וּחַ עִוְעִ֑ים וְהִתְע֤וּ אֶת־ מִצְרַ֙יִם֙ בְּכָֽל־ מַעֲשֵׂ֔הוּ כְּהִתָּע֥וֹת שִׁכּ֖וֹר בְּקִיאֽוֹ׃ ",
        "versenonikud": "יהוה מסך בקרבה רוח עועים והתעו את מצרים בכל מעשהו כהתעות שכור בקיאו "
    },
    {
        "bookchapter": "ישעיהו",
        "chapter": "יט",
        "versechapter": "טו",
        "bookseder": "ישעיהו",
        "seder": "ז",
        "verseseder": "מו",
        "versenikud": "וְלֹֽא־ יִהְיֶ֥ה לְמִצְרַ֖יִם מַֽעֲשֶׂ֑ה אֲשֶׁ֧ר יַעֲשֶׂ֛ה רֹ֥אשׁ וְזָנָ֖ב כִּפָּ֥ה וְאַגְמֽוֹן׃ ",
        "versenonikud": "ולא יהיה למצרים מעשה אשר יעשה ראש וזנב כפה ואגמון "
    },
    {
        "bookchapter": "ישעיהו",
        "chapter": "יט",
        "versechapter": "טז",
        "bookseder": "ישעיהו",
        "seder": "ז",
        "verseseder": "מז",
        "versenikud": "בַּיּ֣וֹם הַה֔וּא יִֽהְיֶ֥ה מִצְרַ֖יִם כַּנָּשִׁ֑ים וְחָרַ֣ד ׀ וּפָחַ֗ד מִפְּנֵי֙ תְּנוּפַת֙ יַד־ יְהוָ֣ה צְבָא֔וֹת אֲשֶׁר־ ה֖וּא מֵנִ֥יף עָלָֽיו׃ ",
        "versenonikud": "ביום ההוא יהיה מצרים כנשים וחרד  ופחד מפני תנופת יד יהוה צבאות אשר הוא מניף עליו "
    },
    {
        "bookchapter": "ישעיהו",
        "chapter": "יט",
        "versechapter": "יז",
        "bookseder": "ישעיהו",
        "seder": "ז",
        "verseseder": "מח",
        "versenikud": "וְ֠הָיְתָה אַדְמַ֨ת יְהוּדָ֤ה לְמִצְרַ֙יִם֙ לְחָגָּ֔א כֹּל֩ אֲשֶׁ֨ר יַזְכִּ֥יר אֹתָ֛הּ אֵלָ֖יו יִפְחָ֑ד מִפְּנֵ֗י עֲצַת֙ יְהוָ֣ה צְבָא֔וֹת אֲשֶׁר־ ה֖וּא יוֹעֵ֥ץ עָלָֽיו׃ ",
        "versenonikud": "והיתה אדמת יהודה למצרים לחגא כל אשר יזכיר אתה אליו יפחד מפני עצת יהוה צבאות אשר הוא יועץ עליו "
    },
    {
        "bookchapter": "ישעיהו",
        "chapter": "יט",
        "versechapter": "יח",
        "bookseder": "ישעיהו",
        "seder": "ז",
        "verseseder": "מט",
        "versenikud": "בַּיּ֣וֹם הַה֡וּא יִהְיוּ֩ חָמֵ֨שׁ עָרִ֜ים בְּאֶ֣רֶץ מִצְרַ֗יִם מְדַבְּרוֹת֙ שְׂפַ֣ת כְּנַ֔עַן וְנִשְׁבָּע֖וֹת לַיהוָ֣ה צְבָא֑וֹת עִ֣יר הַהֶ֔רֶס יֵאָמֵ֖ר לְאֶחָֽת׃ ",
        "versenonikud": "ביום ההוא יהיו חמש ערים בארץ מצרים מדברות שפת כנען ונשבעות ליהוה צבאות עיר ההרס יאמר לאחת "
    },
    {
        "bookchapter": "ישעיהו",
        "chapter": "יט",
        "versechapter": "יט",
        "bookseder": "ישעיהו",
        "seder": "ז",
        "verseseder": "נ",
        "versenikud": "בַּיּ֣וֹם הַה֗וּא יִֽהְיֶ֤ה מִזְבֵּ֙חַ֙ לַֽיהוָ֔ה בְּת֖וֹךְ אֶ֣רֶץ מִצְרָ֑יִם וּמַצֵּבָ֥ה אֵֽצֶל־ גְּבוּלָ֖הּ לַֽיהוָֽה׃ ",
        "versenonikud": "ביום ההוא יהיה מזבח ליהוה בתוך ארץ מצרים ומצבה אצל גבולה ליהוה "
    },
    {
        "bookchapter": "ישעיהו",
        "chapter": "יט",
        "versechapter": "כ",
        "bookseder": "ישעיהו",
        "seder": "ז",
        "verseseder": "נא",
        "versenikud": "וְהָיָ֨ה לְא֥וֹת וּלְעֵ֛ד לַֽיהוָ֥ה צְבָא֖וֹת בְּאֶ֣רֶץ מִצְרָ֑יִם כִּֽי־ יִצְעֲק֤וּ אֶל־ יְהוָה֙ מִפְּנֵ֣י לֹֽחֲצִ֔ים וְיִשְׁלַ֥ח לָהֶ֛ם מוֹשִׁ֥יעַ וָרָ֖ב וְהִצִּילָֽם׃ ",
        "versenonikud": "והיה לאות ולעד ליהוה צבאות בארץ מצרים כי יצעקו אל יהוה מפני לחצים וישלח להם מושיע ורב והצילם "
    },
    {
        "bookchapter": "ישעיהו",
        "chapter": "יט",
        "versechapter": "כא",
        "bookseder": "ישעיהו",
        "seder": "ז",
        "verseseder": "נב",
        "versenikud": "וְנוֹדַ֤ע יְהוָה֙ לְמִצְרַ֔יִם וְיָדְע֥וּ מִצְרַ֛יִם אֶת־ יְהוָ֖ה בַּיּ֣וֹם הַה֑וּא וְעָֽבְדוּ֙ זֶ֣בַח וּמִנְחָ֔ה וְנָדְרוּ־ נֵ֥דֶר לַֽיהוָ֖ה וְשִׁלֵּֽמוּ׃ ",
        "versenonikud": "ונודע יהוה למצרים וידעו מצרים את יהוה ביום ההוא ועבדו זבח ומנחה ונדרו נדר ליהוה ושלמו "
    },
    {
        "bookchapter": "ישעיהו",
        "chapter": "יט",
        "versechapter": "כב",
        "bookseder": "ישעיהו",
        "seder": "ז",
        "verseseder": "נג",
        "versenikud": "וְנָגַ֧ף יְהוָ֛ה אֶת־ מִצְרַ֖יִם נָגֹ֣ף וְרָפ֑וֹא וְשָׁ֙בוּ֙ עַד־ יְהוָ֔ה וְנֶעְתַּ֥ר לָהֶ֖ם וּרְפָאָֽם׃ ",
        "versenonikud": "ונגף יהוה את מצרים נגף ורפוא ושבו עד יהוה ונעתר להם ורפאם "
    },
    {
        "bookchapter": "ישעיהו",
        "chapter": "יט",
        "versechapter": "כג",
        "bookseder": "ישעיהו",
        "seder": "ז",
        "verseseder": "נד",
        "versenikud": "בַּיּ֣וֹם הַה֗וּא תִּהְיֶ֨ה מְסִלָּ֤ה מִמִּצְרַ֙יִם֙ אַשּׁ֔וּרָה וּבָֽא־ אַשּׁ֥וּר בְּמִצְרַ֖יִם וּמִצְרַ֣יִם בְּאַשּׁ֑וּר וְעָבְד֥וּ מִצְרַ֖יִם אֶת־ אַשּֽׁוּר׃ ",
        "versenonikud": "ביום ההוא תהיה מסלה ממצרים אשורה ובא אשור במצרים ומצרים באשור ועבדו מצרים את אשור "
    },
    {
        "bookchapter": "ישעיהו",
        "chapter": "יט",
        "versechapter": "כד",
        "bookseder": "ישעיהו",
        "seder": "ז",
        "verseseder": "נה",
        "versenikud": "בַּיּ֣וֹם הַה֗וּא יִהְיֶ֤ה יִשְׂרָאֵל֙ שְׁלִ֣ישִׁיָּ֔ה לְמִצְרַ֖יִם וּלְאַשּׁ֑וּר בְּרָכָ֖ה בְּקֶ֥רֶב הָאָֽרֶץ׃ ",
        "versenonikud": "ביום ההוא יהיה ישראל שלישיה למצרים ולאשור ברכה בקרב הארץ "
    },
    {
        "bookchapter": "ישעיהו",
        "chapter": "יט",
        "versechapter": "כה",
        "bookseder": "ישעיהו",
        "seder": "ח",
        "verseseder": "א",
        "versenikud": "אֲשֶׁ֧ר בֵּרֲכ֛וֹ יְהוָ֥ה צְבָא֖וֹת לֵאמֹ֑ר בָּר֨וּךְ עַמִּ֜י מִצְרַ֗יִם וּמַעֲשֵׂ֤ה יָדַי֙ אַשּׁ֔וּר וְנַחֲלָתִ֖י יִשְׂרָאֵֽל׃ ",
        "versenonikud": "אשר ברכו יהוה צבאות לאמר ברוך עמי מצרים ומעשה ידי אשור ונחלתי ישראל "
    }
]