[
    {
        "bookchapter": "תהילים",
        "chapter": "קלז",
        "versechapter": "א",
        "bookseder": "תהילים",
        "seder": "יח",
        "verseseder": "צב",
        "versenikud": "עַ֥ל נַהֲר֨וֹת ׀ בָּבֶ֗ל שָׁ֣ם יָ֭שַׁבְנוּ גַּם־ בָּכִ֑ינוּ בְּ֝זָכְרֵ֗נוּ אֶת־ צִיּֽוֹן׃ ",
        "versenonikud": "על נהרות  בבל שם ישבנו גם בכינו בזכרנו את ציון "
    },
    {
        "bookchapter": "תהילים",
        "chapter": "קלז",
        "versechapter": "ב",
        "bookseder": "תהילים",
        "seder": "יח",
        "verseseder": "צג",
        "versenikud": "עַֽל־ עֲרָבִ֥ים בְּתוֹכָ֑הּ תָּ֝לִ֗ינוּ כִּנֹּרוֹתֵֽינוּ׃ ",
        "versenonikud": "על ערבים בתוכה תלינו כנרותינו "
    },
    {
        "bookchapter": "תהילים",
        "chapter": "קלז",
        "versechapter": "ג",
        "bookseder": "תהילים",
        "seder": "יח",
        "verseseder": "צד",
        "versenikud": "כִּ֤י שָׁ֨ם שְֽׁאֵל֪וּנוּ שׁוֹבֵ֡ינוּ דִּבְרֵי־ שִׁ֭יר וְתוֹלָלֵ֣ינוּ שִׂמְחָ֑ה שִׁ֥ירוּ לָ֝֗נוּ מִשִּׁ֥יר צִיּֽוֹן׃ ",
        "versenonikud": "כי שם שאלונו שובינו דברי שיר ותוללינו שמחה שירו לנו משיר ציון "
    },
    {
        "bookchapter": "תהילים",
        "chapter": "קלז",
        "versechapter": "ד",
        "bookseder": "תהילים",
        "seder": "יח",
        "verseseder": "צה",
        "versenikud": "אֵ֗יךְ נָשִׁ֥יר אֶת־ שִׁיר־ יְהוָ֑ה עַ֝֗ל אַדְמַ֥ת נֵכָֽר׃ ",
        "versenonikud": "איך נשיר את שיר יהוה על אדמת נכר "
    },
    {
        "bookchapter": "תהילים",
        "chapter": "קלז",
        "versechapter": "ה",
        "bookseder": "תהילים",
        "seder": "יח",
        "verseseder": "צו",
        "versenikud": "אִֽם־ אֶשְׁכָּחֵ֥ךְ יְֽרוּשָׁלִָ֗ם תִּשְׁכַּ֥ח יְמִינִֽי׃ ",
        "versenonikud": "אם אשכחך ירושלם תשכח ימיני "
    },
    {
        "bookchapter": "תהילים",
        "chapter": "קלז",
        "versechapter": "ו",
        "bookseder": "תהילים",
        "seder": "יח",
        "verseseder": "צז",
        "versenikud": "תִּדְבַּ֥ק־ לְשׁוֹנִ֨י ׀ לְחִכִּי֮ אִם־ לֹ֪א אֶ֫זְכְּרֵ֥כִי אִם־ לֹ֣א אַ֭עֲלֶה אֶת־ יְרוּשָׁלִַ֑ם עַ֝֗ל רֹ֣אשׁ שִׂמְחָתִֽי׃ ",
        "versenonikud": "תדבק לשוני  לחכי אם לא אזכרכי אם לא אעלה את ירושלם על ראש שמחתי "
    },
    {
        "bookchapter": "תהילים",
        "chapter": "קלז",
        "versechapter": "ז",
        "bookseder": "תהילים",
        "seder": "יח",
        "verseseder": "צח",
        "versenikud": "זְכֹ֤ר יְהוָ֨ה ׀ לִבְנֵ֬י אֱד֗וֹם אֵת֮ י֤וֹם יְֽרוּשָׁ֫לִָ֥ם הָ֭אֹ֣מְרִים עָ֤רוּ ׀ עָ֑רוּ עַ֝֗ד הַיְס֥וֹד בָּֽהּ׃ ",
        "versenonikud": "זכר יהוה  לבני אדום את יום ירושלם האמרים ערו  ערו עד היסוד בה "
    },
    {
        "bookchapter": "תהילים",
        "chapter": "קלז",
        "versechapter": "ח",
        "bookseder": "תהילים",
        "seder": "יח",
        "verseseder": "צט",
        "versenikud": "בַּת־ בָּבֶ֗ל הַשְּׁד֫וּדָ֥ה אַשְׁרֵ֥י שֶׁיְשַׁלֶּם־ לָ֑ךְ אֶת־ גְּ֝מוּלֵ֗ךְ שֶׁגָּמַ֥לְתְּ לָֽנוּ׃ ",
        "versenonikud": "בת בבל השדודה אשרי שישלם לך את גמולך שגמלת לנו "
    },
    {
        "bookchapter": "תהילים",
        "chapter": "קלז",
        "versechapter": "ט",
        "bookseder": "תהילים",
        "seder": "יח",
        "verseseder": "ק",
        "versenikud": "אַשְׁרֵ֤י ׀ שֶׁיֹּאחֵ֓ז וְנִפֵּ֬ץ אֶֽת־ עֹ֝לָלַ֗יִךְ אֶל־ הַסָּֽלַע׃ ",
        "versenonikud": "אשרי  שיאחז ונפץ את עלליך אל הסלע "
    }
]