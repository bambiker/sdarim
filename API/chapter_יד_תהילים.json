[
    {
        "bookchapter": "תהילים",
        "chapter": "יד",
        "versechapter": "א",
        "bookseder": "תהילים",
        "seder": "ב",
        "verseseder": "יז",
        "versenikud": "לַמְנַצֵּ֗חַ לְדָ֫וִ֥ד אָ֘מַ֤ר נָבָ֣ל בְּ֭לִבּוֹ אֵ֣ין אֱלֹהִ֑ים הִֽשְׁחִ֗יתוּ הִֽתְעִ֥יבוּ עֲלִילָ֗ה אֵ֣ין עֹֽשֵׂה־ טֽוֹב׃ ",
        "versenonikud": "למנצח לדוד אמר נבל בלבו אין אלהים השחיתו התעיבו עלילה אין עשה טוב "
    },
    {
        "bookchapter": "תהילים",
        "chapter": "יד",
        "versechapter": "ב",
        "bookseder": "תהילים",
        "seder": "ב",
        "verseseder": "יח",
        "versenikud": "יְֽהוָ֗ה מִשָּׁמַיִם֮ הִשְׁקִ֪יף עַֽל־ בְּנֵי־ אָ֫דָ֥ם לִ֭רְאוֹת הֲיֵ֣שׁ מַשְׂכִּ֑יל דֹּ֝רֵשׁ אֶת־ אֱלֹהִֽים׃ ",
        "versenonikud": "יהוה משמים השקיף על בני אדם לראות היש משכיל דרש את אלהים "
    },
    {
        "bookchapter": "תהילים",
        "chapter": "יד",
        "versechapter": "ג",
        "bookseder": "תהילים",
        "seder": "ב",
        "verseseder": "יט",
        "versenikud": "הַכֹּ֥ל סָר֮ יַחְדָּ֪ו נֶ֫אֱלָ֥חוּ אֵ֤ין עֹֽשֵׂה־ ט֑וֹב אֵ֝֗ין גַּם־ אֶחָֽד׃ ",
        "versenonikud": "הכל סר יחדו נאלחו אין עשה טוב אין גם אחד "
    },
    {
        "bookchapter": "תהילים",
        "chapter": "יד",
        "versechapter": "ד",
        "bookseder": "תהילים",
        "seder": "ב",
        "verseseder": "כ",
        "versenikud": "הֲלֹ֥א יָדְעוּ֮ כָּל־ פֹּ֪עֲלֵ֫י אָ֥וֶן אֹכְלֵ֣י עַ֭מִּי אָ֣כְלוּ לֶ֑חֶם יְ֝הוָ֗ה לֹ֣א קָרָֽאוּ׃ ",
        "versenonikud": "הלא ידעו כל פעלי און אכלי עמי אכלו לחם יהוה לא קראו "
    },
    {
        "bookchapter": "תהילים",
        "chapter": "יד",
        "versechapter": "ה",
        "bookseder": "תהילים",
        "seder": "ב",
        "verseseder": "כא",
        "versenikud": "שָׁ֤ם ׀ פָּ֣חֲדוּ פָ֑חַד כִּֽי־ אֱ֝לֹהִ֗ים בְּד֣וֹר צַדִּֽיק׃ ",
        "versenonikud": "שם  פחדו פחד כי אלהים בדור צדיק "
    },
    {
        "bookchapter": "תהילים",
        "chapter": "יד",
        "versechapter": "ו",
        "bookseder": "תהילים",
        "seder": "ב",
        "verseseder": "כב",
        "versenikud": "עֲצַת־ עָנִ֥י תָבִ֑ישׁוּ כִּ֖י יְהוָ֣ה מַחְסֵֽהוּ׃ ",
        "versenonikud": "עצת עני תבישו כי יהוה מחסהו "
    },
    {
        "bookchapter": "תהילים",
        "chapter": "יד",
        "versechapter": "ז",
        "bookseder": "תהילים",
        "seder": "ב",
        "verseseder": "כג",
        "versenikud": "מִ֥י יִתֵּ֣ן מִצִּיּוֹן֮ יְשׁוּעַ֪ת יִשְׂרָ֫אֵ֥ל בְּשׁ֣וּב יְ֭הוָה שְׁב֣וּת עַמּ֑וֹ יָגֵ֥ל יַ֝עֲקֹ֗ב יִשְׂמַ֥ח יִשְׂרָֽאֵל׃ ",
        "versenonikud": "מי יתן מציון ישועת ישראל בשוב יהוה שבות עמו יגל יעקב ישמח ישראל "
    }
]