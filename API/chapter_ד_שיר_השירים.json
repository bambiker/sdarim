[
    {
        "bookchapter": "שיר השירים",
        "chapter": "ד",
        "versechapter": "א",
        "bookseder": "שיר השירים",
        "seder": "א",
        "verseseder": "מו",
        "versenikud": "הִנָּ֨ךְ יָפָ֤ה רַעְיָתִי֙ הִנָּ֣ךְ יָפָ֔ה עֵינַ֣יִךְ יוֹנִ֔ים מִבַּ֖עַד לְצַמָּתֵ֑ךְ שַׂעְרֵךְ֙ כְּעֵ֣דֶר הָֽעִזִּ֔ים שֶׁגָּלְשׁ֖וּ מֵהַ֥ר גִּלְעָֽד׃ ",
        "versenonikud": "הנך יפה רעיתי הנך יפה עיניך יונים מבעד לצמתך שערך כעדר העזים שגלשו מהר גלעד "
    },
    {
        "bookchapter": "שיר השירים",
        "chapter": "ד",
        "versechapter": "ב",
        "bookseder": "שיר השירים",
        "seder": "א",
        "verseseder": "מז",
        "versenikud": "שִׁנַּ֙יִךְ֙ כְּעֵ֣דֶר הַקְּצוּב֔וֹת שֶׁעָל֖וּ מִן־ הָרַחְצָ֑ה שֶׁכֻּלָּם֙ מַתְאִימ֔וֹת וְשַׁכֻּלָ֖ה אֵ֥ין בָּהֶֽם׃ ",
        "versenonikud": "שניך כעדר הקצובות שעלו מן הרחצה שכלם מתאימות ושכלה אין בהם "
    },
    {
        "bookchapter": "שיר השירים",
        "chapter": "ד",
        "versechapter": "ג",
        "bookseder": "שיר השירים",
        "seder": "א",
        "verseseder": "מח",
        "versenikud": "כְּח֤וּט הַשָּׁנִי֙ שִׂפְתֹתַ֔יִךְ וּמִדְבָּרֵ֖יךְ נָאוֶ֑ה כְּפֶ֤לַח הָֽרִמּוֹן֙ רַקָּתֵ֔ךְ מִבַּ֖עַד לְצַמָּתֵֽךְ׃ ",
        "versenonikud": "כחוט השני שפתתיך ומדבריך נאוה כפלח הרמון רקתך מבעד לצמתך "
    },
    {
        "bookchapter": "שיר השירים",
        "chapter": "ד",
        "versechapter": "ד",
        "bookseder": "שיר השירים",
        "seder": "א",
        "verseseder": "מט",
        "versenikud": "כְּמִגְדַּ֤ל דָּוִיד֙ צַוָּארֵ֔ךְ בָּנ֖וּי לְתַלְפִּיּ֑וֹת אֶ֤לֶף הַמָּגֵן֙ תָּל֣וּי עָלָ֔יו כֹּ֖ל שִׁלְטֵ֥י הַגִּבּוֹרִֽים׃ ",
        "versenonikud": "כמגדל דויד צוארך בנוי לתלפיות אלף המגן תלוי עליו כל שלטי הגבורים "
    },
    {
        "bookchapter": "שיר השירים",
        "chapter": "ד",
        "versechapter": "ה",
        "bookseder": "שיר השירים",
        "seder": "א",
        "verseseder": "נ",
        "versenikud": "שְׁנֵ֥י שָׁדַ֛יִךְ כִּשְׁנֵ֥י עֳפָרִ֖ים תְּאוֹמֵ֣י צְבִיָּ֑ה הָרוֹעִ֖ים בַּשּׁוֹשַׁנִּֽים׃ ",
        "versenonikud": "שני שדיך כשני עפרים תאומי צביה הרועים בשושנים "
    },
    {
        "bookchapter": "שיר השירים",
        "chapter": "ד",
        "versechapter": "ו",
        "bookseder": "שיר השירים",
        "seder": "א",
        "verseseder": "נא",
        "versenikud": "עַ֤ד שֶׁיָּפ֙וּחַ֙ הַיּ֔וֹם וְנָ֖סוּ הַצְּלָלִ֑ים אֵ֤לֶךְ לִי֙ אֶל־ הַ֣ר הַמּ֔וֹר וְאֶל־ גִּבְעַ֖ת הַלְּבוֹנָֽה׃ ",
        "versenonikud": "עד שיפוח היום ונסו הצללים אלך לי אל הר המור ואל גבעת הלבונה "
    },
    {
        "bookchapter": "שיר השירים",
        "chapter": "ד",
        "versechapter": "ז",
        "bookseder": "שיר השירים",
        "seder": "א",
        "verseseder": "נב",
        "versenikud": "כֻּלָּ֤ךְ יָפָה֙ רַעְיָתִ֔י וּמ֖וּם אֵ֥ין בָּֽךְ׃ ",
        "versenonikud": "כלך יפה רעיתי ומום אין בך "
    },
    {
        "bookchapter": "שיר השירים",
        "chapter": "ד",
        "versechapter": "ח",
        "bookseder": "שיר השירים",
        "seder": "א",
        "verseseder": "נג",
        "versenikud": "אִתִּ֤י מִלְּבָנוֹן֙ כַּלָּ֔ה אִתִּ֖י מִלְּבָנ֣וֹן תָּב֑וֹאִי תָּשׁ֣וּרִי ׀ מֵרֹ֣אשׁ אֲמָנָ֗ה מֵרֹ֤אשׁ שְׂנִיר֙ וְחֶרְמ֔וֹן מִמְּעֹנ֣וֹת אֲרָי֔וֹת מֵֽהַרְרֵ֖י נְמֵרִֽים׃ ",
        "versenonikud": "אתי מלבנון כלה אתי מלבנון תבואי תשורי  מראש אמנה מראש שניר וחרמון ממענות אריות מהררי נמרים "
    },
    {
        "bookchapter": "שיר השירים",
        "chapter": "ד",
        "versechapter": "ט",
        "bookseder": "שיר השירים",
        "seder": "א",
        "verseseder": "נד",
        "versenikud": "לִבַּבְתִּ֖נִי אֲחֹתִ֣י כַלָּ֑ה לִבַּבְתִּ֙ינִי֙ באחד בְּאַחַ֣ת מֵעֵינַ֔יִךְ בְּאַחַ֥ד עֲנָ֖ק מִצַּוְּרֹנָֽיִךְ׃ ",
        "versenonikud": "לבבתני אחתי כלה לבבתיני באחד באחת מעיניך באחד ענק מצורניך "
    },
    {
        "bookchapter": "שיר השירים",
        "chapter": "ד",
        "versechapter": "י",
        "bookseder": "שיר השירים",
        "seder": "א",
        "verseseder": "נה",
        "versenikud": "מַה־ יָּפ֥וּ דֹדַ֖יִךְ אֲחֹתִ֣י כַלָּ֑ה מַה־ טֹּ֤בוּ דֹדַ֙יִךְ֙ מִיַּ֔יִן וְרֵ֥יחַ שְׁמָנַ֖יִךְ מִכָּל־ בְּשָׂמִֽים׃ ",
        "versenonikud": "מה יפו דדיך אחתי כלה מה טבו דדיך מיין וריח שמניך מכל בשמים "
    },
    {
        "bookchapter": "שיר השירים",
        "chapter": "ד",
        "versechapter": "יא",
        "bookseder": "שיר השירים",
        "seder": "א",
        "verseseder": "נו",
        "versenikud": "נֹ֛פֶת תִּטֹּ֥פְנָה שִׂפְתוֹתַ֖יִךְ כַּלָּ֑ה דְּבַ֤שׁ וְחָלָב֙ תַּ֣חַת לְשׁוֹנֵ֔ךְ וְרֵ֥יחַ שַׂלְמֹתַ֖יִךְ כְּרֵ֥יחַ לְבָנֽוֹן׃ ",
        "versenonikud": "נפת תטפנה שפתותיך כלה דבש וחלב תחת לשונך וריח שלמתיך כריח לבנון "
    },
    {
        "bookchapter": "שיר השירים",
        "chapter": "ד",
        "versechapter": "יב",
        "bookseder": "שיר השירים",
        "seder": "א",
        "verseseder": "נז",
        "versenikud": "גַּ֥ן ׀ נָע֖וּל אֲחֹתִ֣י כַלָּ֑ה גַּ֥ל נָע֖וּל מַעְיָ֥ן חָתֽוּם׃ ",
        "versenonikud": "גן  נעול אחתי כלה גל נעול מעין חתום "
    },
    {
        "bookchapter": "שיר השירים",
        "chapter": "ד",
        "versechapter": "יג",
        "bookseder": "שיר השירים",
        "seder": "א",
        "verseseder": "נח",
        "versenikud": "שְׁלָחַ֙יִךְ֙ פַּרְדֵּ֣ס רִמּוֹנִ֔ים עִ֖ם פְּרִ֣י מְגָדִ֑ים כְּפָרִ֖ים עִם־ נְרָדִֽים׃ ",
        "versenonikud": "שלחיך פרדס רמונים עם פרי מגדים כפרים עם נרדים "
    },
    {
        "bookchapter": "שיר השירים",
        "chapter": "ד",
        "versechapter": "יד",
        "bookseder": "שיר השירים",
        "seder": "א",
        "verseseder": "נט",
        "versenikud": "נֵ֣רְדְּ ׀ וְכַרְכֹּ֗ם קָנֶה֙ וְקִנָּמ֔וֹן עִ֖ם כָּל־ עֲצֵ֣י לְבוֹנָ֑ה מֹ֚ר וַאֲהָל֔וֹת עִ֖ם כָּל־ רָאשֵׁ֥י בְשָׂמִֽים׃ ",
        "versenonikud": "נרד  וכרכם קנה וקנמון עם כל עצי לבונה מר ואהלות עם כל ראשי בשמים "
    },
    {
        "bookchapter": "שיר השירים",
        "chapter": "ד",
        "versechapter": "טו",
        "bookseder": "שיר השירים",
        "seder": "א",
        "verseseder": "ס",
        "versenikud": "מַעְיַ֣ן גַּנִּ֔ים בְּאֵ֖ר מַ֣יִם חַיִּ֑ים וְנֹזְלִ֖ים מִן־ לְבָנֽוֹן׃ ",
        "versenonikud": "מעין גנים באר מים חיים ונזלים מן לבנון "
    },
    {
        "bookchapter": "שיר השירים",
        "chapter": "ד",
        "versechapter": "טז",
        "bookseder": "שיר השירים",
        "seder": "א",
        "verseseder": "סא",
        "versenikud": "ע֤וּרִי צָפוֹן֙ וּב֣וֹאִי תֵימָ֔ן הָפִ֥יחִי גַנִּ֖י יִזְּל֣וּ בְשָׂמָ֑יו יָבֹ֤א דוֹדִי֙ לְגַנּ֔וֹ וְיֹאכַ֖ל פְּרִ֥י מְגָדָֽיו׃ ",
        "versenonikud": "עורי צפון ובואי תימן הפיחי גני יזלו בשמיו יבא דודי לגנו ויאכל פרי מגדיו "
    }
]