[
    {
        "bookchapter": "שמות",
        "chapter": "יד",
        "versechapter": "טו",
        "bookseder": "שמות",
        "seder": "יא",
        "verseseder": "א",
        "parasha": "בשלח",
        "versenikud": "וַיֹּ֤אמֶר יְהוָה֙ אֶל־ מֹשֶׁ֔ה מַה־ תִּצְעַ֖ק אֵלָ֑י דַּבֵּ֥ר אֶל־ בְּנֵי־ יִשְׂרָאֵ֖ל וְיִסָּֽעוּ׃ ",
        "versenonikud": "ויאמר יהוה אל משה מה תצעק אלי דבר אל בני ישראל ויסעו "
    },
    {
        "bookchapter": "שמות",
        "chapter": "יד",
        "versechapter": "טז",
        "bookseder": "שמות",
        "seder": "יא",
        "verseseder": "ב",
        "parasha": "בשלח",
        "versenikud": "וְאַתָּ֞ה הָרֵ֣ם אֶֽת־ מַטְּךָ֗ וּנְטֵ֧ה אֶת־ יָדְךָ֛ עַל־ הַיָּ֖ם וּבְקָעֵ֑הוּ וְיָבֹ֧אוּ בְנֵֽי־ יִשְׂרָאֵ֛ל בְּת֥וֹךְ הַיָּ֖ם בַּיַּבָּשָֽׁה׃ ",
        "versenonikud": "ואתה הרם את מטך ונטה את ידך על הים ובקעהו ויבאו בני ישראל בתוך הים ביבשה "
    },
    {
        "bookchapter": "שמות",
        "chapter": "יד",
        "versechapter": "יז",
        "bookseder": "שמות",
        "seder": "יא",
        "verseseder": "ג",
        "parasha": "בשלח",
        "versenikud": "וַאֲנִ֗י הִנְנִ֤י מְחַזֵּק֙ אֶת־ לֵ֣ב מִצְרַ֔יִם וְיָבֹ֖אוּ אַחֲרֵיהֶ֑ם וְאִכָּבְדָ֤ה בְּפַרְעֹה֙ וּבְכָל־ חֵיל֔וֹ בְּרִכְבּ֖וֹ וּבְפָרָשָֽׁיו׃ ",
        "versenonikud": "ואני הנני מחזק את לב מצרים ויבאו אחריהם ואכבדה בפרעה ובכל חילו ברכבו ובפרשיו "
    },
    {
        "bookchapter": "שמות",
        "chapter": "יד",
        "versechapter": "יח",
        "bookseder": "שמות",
        "seder": "יא",
        "verseseder": "ד",
        "parasha": "בשלח",
        "versenikud": "וְיָדְע֥וּ מִצְרַ֖יִם כִּי־ אֲנִ֣י יְהוָ֑ה בְּהִכָּבְדִ֣י בְּפַרְעֹ֔ה בְּרִכְבּ֖וֹ וּבְפָרָשָֽׁיו׃ ",
        "versenonikud": "וידעו מצרים כי אני יהוה בהכבדי בפרעה ברכבו ובפרשיו "
    },
    {
        "bookchapter": "שמות",
        "chapter": "יד",
        "versechapter": "יט",
        "bookseder": "שמות",
        "seder": "יא",
        "verseseder": "ה",
        "parasha": "בשלח",
        "versenikud": "וַיִּסַּ֞ע מַלְאַ֣ךְ הָאֱלֹהִ֗ים הַהֹלֵךְ֙ לִפְנֵי֙ מַחֲנֵ֣ה יִשְׂרָאֵ֔ל וַיֵּ֖לֶךְ מֵאַחֲרֵיהֶ֑ם וַיִּסַּ֞ע עַמּ֤וּד הֶֽעָנָן֙ מִפְּנֵיהֶ֔ם וַיַּֽעֲמֹ֖ד מֵאַחֲרֵיהֶֽם׃ ",
        "versenonikud": "ויסע מלאך האלהים ההלך לפני מחנה ישראל וילך מאחריהם ויסע עמוד הענן מפניהם ויעמד מאחריהם "
    },
    {
        "bookchapter": "שמות",
        "chapter": "יד",
        "versechapter": "כ",
        "bookseder": "שמות",
        "seder": "יא",
        "verseseder": "ו",
        "parasha": "בשלח",
        "versenikud": "וַיָּבֹ֞א בֵּ֣ין ׀ מַחֲנֵ֣ה מִצְרַ֗יִם וּבֵין֙ מַחֲנֵ֣ה יִשְׂרָאֵ֔ל וַיְהִ֤י הֶֽעָנָן֙ וְהַחֹ֔שֶׁךְ וַיָּ֖אֶר אֶת־ הַלָּ֑יְלָה וְלֹא־ קָרַ֥ב זֶ֛ה אֶל־ זֶ֖ה כָּל־ הַלָּֽיְלָה׃ ",
        "versenonikud": "ויבא בין  מחנה מצרים ובין מחנה ישראל ויהי הענן והחשך ויאר את הלילה ולא קרב זה אל זה כל הלילה "
    },
    {
        "bookchapter": "שמות",
        "chapter": "יד",
        "versechapter": "כא",
        "bookseder": "שמות",
        "seder": "יא",
        "verseseder": "ז",
        "parasha": "בשלח",
        "versenikud": "וַיֵּ֨ט מֹשֶׁ֣ה אֶת־ יָדוֹ֮ עַל־ הַיָּם֒ וַיּ֣וֹלֶךְ יְהוָ֣ה ׀ אֶת־ הַ֠יָּם בְּר֨וּחַ קָדִ֤ים עַזָּה֙ כָּל־ הַלַּ֔יְלָה וַיָּ֥שֶׂם אֶת־ הַיָּ֖ם לֶחָרָבָ֑ה וַיִּבָּקְע֖וּ הַמָּֽיִם׃ ",
        "versenonikud": "ויט משה את ידו על הים ויולך יהוה  את הים ברוח קדים עזה כל הלילה וישם את הים לחרבה ויבקעו המים "
    },
    {
        "bookchapter": "שמות",
        "chapter": "יד",
        "versechapter": "כב",
        "bookseder": "שמות",
        "seder": "יא",
        "verseseder": "ח",
        "parasha": "בשלח",
        "versenikud": "וַיָּבֹ֧אוּ בְנֵֽי־ יִשְׂרָאֵ֛ל בְּת֥וֹךְ הַיָּ֖ם בַּיַּבָּשָׁ֑ה וְהַמַּ֤יִם לָהֶם֙ חֹמָ֔ה מִֽימִינָ֖ם וּמִשְּׂמֹאלָֽם׃ ",
        "versenonikud": "ויבאו בני ישראל בתוך הים ביבשה והמים להם חמה מימינם ומשמאלם "
    },
    {
        "bookchapter": "שמות",
        "chapter": "יד",
        "versechapter": "כג",
        "bookseder": "שמות",
        "seder": "יא",
        "verseseder": "ט",
        "parasha": "בשלח",
        "versenikud": "וַיִּרְדְּפ֤וּ מִצְרַ֙יִם֙ וַיָּבֹ֣אוּ אַחֲרֵיהֶ֔ם כֹּ֚ל ס֣וּס פַּרְעֹ֔ה רִכְבּ֖וֹ וּפָרָשָׁ֑יו אֶל־ תּ֖וֹךְ הַיָּֽם׃ ",
        "versenonikud": "וירדפו מצרים ויבאו אחריהם כל סוס פרעה רכבו ופרשיו אל תוך הים "
    },
    {
        "bookchapter": "שמות",
        "chapter": "יד",
        "versechapter": "כד",
        "bookseder": "שמות",
        "seder": "יא",
        "verseseder": "י",
        "parasha": "בשלח",
        "versenikud": "וַֽיְהִי֙ בְּאַשְׁמֹ֣רֶת הַבֹּ֔קֶר וַיַּשְׁקֵ֤ף יְהוָה֙ אֶל־ מַחֲנֵ֣ה מִצְרַ֔יִם בְּעַמּ֥וּד אֵ֖שׁ וְעָנָ֑ן וַיָּ֕הָם אֵ֖ת מַחֲנֵ֥ה מִצְרָֽיִם׃ ",
        "versenonikud": "ויהי באשמרת הבקר וישקף יהוה אל מחנה מצרים בעמוד אש וענן ויהם את מחנה מצרים "
    },
    {
        "bookchapter": "שמות",
        "chapter": "יד",
        "versechapter": "כה",
        "bookseder": "שמות",
        "seder": "יא",
        "verseseder": "יא",
        "parasha": "בשלח",
        "versenikud": "וַיָּ֗סַר אֵ֚ת אֹפַ֣ן מַרְכְּבֹתָ֔יו וַֽיְנַהֲגֵ֖הוּ בִּכְבֵדֻ֑ת וַיֹּ֣אמֶר מִצְרַ֗יִם אָנ֙וּסָה֙ מִפְּנֵ֣י יִשְׂרָאֵ֔ל כִּ֣י יְהוָ֔ה נִלְחָ֥ם לָהֶ֖ם בְּמִצְרָֽיִם ",
        "versenonikud": "ויסר את אפן מרכבתיו וינהגהו בכבדת ויאמר מצרים אנוסה מפני ישראל כי יהוה נלחם להם במצרים "
    },
    {
        "bookchapter": "שמות",
        "chapter": "יד",
        "versechapter": "כו",
        "bookseder": "שמות",
        "seder": "יא",
        "verseseder": "יב",
        "parasha": "בשלח",
        "versenikud": "וַיֹּ֤אמֶר יְהוָה֙ אֶל־ מֹשֶׁ֔ה נְטֵ֥ה אֶת־ יָדְךָ֖ עַל־ הַיָּ֑ם וְיָשֻׁ֤בוּ הַמַּ֙יִם֙ עַל־ מִצְרַ֔יִם עַל־ רִכְבּ֖וֹ וְעַל־ פָּרָשָֽׁיו׃ ",
        "versenonikud": "ויאמר יהוה אל משה נטה את ידך על הים וישבו המים על מצרים על רכבו ועל פרשיו "
    },
    {
        "bookchapter": "שמות",
        "chapter": "יד",
        "versechapter": "כז",
        "bookseder": "שמות",
        "seder": "יא",
        "verseseder": "יג",
        "parasha": "בשלח",
        "versenikud": "וַיֵּט֩ מֹשֶׁ֨ה אֶת־ יָד֜וֹ עַל־ הַיָּ֗ם וַיָּ֨שָׁב הַיָּ֜ם לִפְנ֥וֹת בֹּ֙קֶר֙ לְאֵ֣יתָנ֔וֹ וּמִצְרַ֖יִם נָסִ֣ים לִקְרָאת֑וֹ וַיְנַעֵ֧ר יְהוָ֛ה אֶת־ מִצְרַ֖יִם בְּת֥וֹךְ הַיָּֽם׃ ",
        "versenonikud": "ויט משה את ידו על הים וישב הים לפנות בקר לאיתנו ומצרים נסים לקראתו וינער יהוה את מצרים בתוך הים "
    },
    {
        "bookchapter": "שמות",
        "chapter": "יד",
        "versechapter": "כח",
        "bookseder": "שמות",
        "seder": "יא",
        "verseseder": "יד",
        "parasha": "בשלח",
        "versenikud": "וַיָּשֻׁ֣בוּ הַמַּ֗יִם וַיְכַסּ֤וּ אֶת־ הָרֶ֙כֶב֙ וְאֶת־ הַפָּ֣רָשִׁ֔ים לְכֹל֙ חֵ֣יל פַּרְעֹ֔ה הַבָּאִ֥ים אַחֲרֵיהֶ֖ם בַּיָּ֑ם לֹֽא־ נִשְׁאַ֥ר בָּהֶ֖ם עַד־ אֶחָֽד׃ ",
        "versenonikud": "וישבו המים ויכסו את הרכב ואת הפרשים לכל חיל פרעה הבאים אחריהם בים לא נשאר בהם עד אחד "
    },
    {
        "bookchapter": "שמות",
        "chapter": "יד",
        "versechapter": "כט",
        "bookseder": "שמות",
        "seder": "יא",
        "verseseder": "טו",
        "parasha": "בשלח",
        "versenikud": "וּבְנֵ֧י יִשְׂרָאֵ֛ל הָלְכ֥וּ בַיַּבָּשָׁ֖ה בְּת֣וֹךְ הַיָּ֑ם וְהַמַּ֤יִם לָהֶם֙ חֹמָ֔ה מִֽימִינָ֖ם וּמִשְּׂמֹאלָֽם ",
        "versenonikud": "ובני ישראל הלכו ביבשה בתוך הים והמים להם חמה מימינם ומשמאלם "
    },
    {
        "bookchapter": "שמות",
        "chapter": "יד",
        "versechapter": "ל",
        "bookseder": "שמות",
        "seder": "יא",
        "verseseder": "טז",
        "parasha": "בשלח",
        "versenikud": "וַיּ֨וֹשַׁע יְהוָ֜ה בַּיּ֥וֹם הַה֛וּא אֶת־ יִשְׂרָאֵ֖ל מִיַּ֣ד מִצְרָ֑יִם וַיַּ֤רְא יִשְׂרָאֵל֙ אֶת־ מִצְרַ֔יִם מֵ֖ת עַל־ שְׂפַ֥ת הַיָּֽם׃ ",
        "versenonikud": "ויושע יהוה ביום ההוא את ישראל מיד מצרים וירא ישראל את מצרים מת על שפת הים "
    },
    {
        "bookchapter": "שמות",
        "chapter": "יד",
        "versechapter": "לא",
        "bookseder": "שמות",
        "seder": "יא",
        "verseseder": "יז",
        "parasha": "בשלח",
        "versenikud": "וַיַּ֨רְא יִשְׂרָאֵ֜ל אֶת־ הַיָּ֣ד הַגְּדֹלָ֗ה אֲשֶׁ֨ר עָשָׂ֤ה יְהוָה֙ בְּמִצְרַ֔יִם וַיִּֽירְא֥וּ הָעָ֖ם אֶת־ יְהוָ֑ה וַיַּֽאֲמִ֙ינוּ֙ בַּֽיהוָ֔ה וּבְמֹשֶׁ֖ה עַבְדּֽוֹ׃ ",
        "versenonikud": "וירא ישראל את היד הגדלה אשר עשה יהוה במצרים וייראו העם את יהוה ויאמינו ביהוה ובמשה עבדו "
    },
    {
        "bookchapter": "שמות",
        "chapter": "טו",
        "versechapter": "א",
        "bookseder": "שמות",
        "seder": "יא",
        "verseseder": "יח",
        "parasha": "בשלח",
        "versenikud": "אָ֣ז יָשִֽׁיר־ מֹשֶׁה֩ וּבְנֵ֨י יִשְׂרָאֵ֜ל אֶת־ הַשִּׁירָ֤ה הַזֹּאת֙ לַֽיהוָ֔ה וַיֹּאמְר֖וּ לֵאמֹ֑ר אָשִׁ֤ירָה לַֽיהוָה֙ כִּֽי־ גָאֹ֣ה גָּאָ֔ה ס֥וּס וְרֹכְב֖וֹ רָמָ֥ה בַיָּֽם׃ ",
        "versenonikud": "אז ישיר משה ובני ישראל את השירה הזאת ליהוה ויאמרו לאמר אשירה ליהוה כי גאה גאה סוס ורכבו רמה בים "
    },
    {
        "bookchapter": "שמות",
        "chapter": "טו",
        "versechapter": "ב",
        "bookseder": "שמות",
        "seder": "יא",
        "verseseder": "יט",
        "parasha": "בשלח",
        "versenikud": "עָזִּ֤י וְזִמְרָת֙ יָ֔הּ וַֽיְהִי־ לִ֖י לִֽישׁוּעָ֑ה זֶ֤ה אֵלִי֙ וְאַנְוֵ֔הוּ אֱלֹהֵ֥י אָבִ֖י וַאֲרֹמְמֶֽנְהוּ׃ ",
        "versenonikud": "עזי וזמרת יה ויהי לי לישועה זה אלי ואנוהו אלהי אבי וארממנהו "
    },
    {
        "bookchapter": "שמות",
        "chapter": "טו",
        "versechapter": "ג",
        "bookseder": "שמות",
        "seder": "יא",
        "verseseder": "כ",
        "parasha": "בשלח",
        "versenikud": "יְהוָ֖ה אִ֣ישׁ מִלְחָמָ֑ה יְהוָ֖ה שְׁמֽוֹ׃ ",
        "versenonikud": "יהוה איש מלחמה יהוה שמו "
    },
    {
        "bookchapter": "שמות",
        "chapter": "טו",
        "versechapter": "ד",
        "bookseder": "שמות",
        "seder": "יא",
        "verseseder": "כא",
        "parasha": "בשלח",
        "versenikud": "מַרְכְּבֹ֥ת פַּרְעֹ֛ה וְחֵיל֖וֹ יָרָ֣ה בַיָּ֑ם וּמִבְחַ֥ר שָֽׁלִשָׁ֖יו טֻבְּע֥וּ בְיַם־ סֽוּף׃ ",
        "versenonikud": "מרכבת פרעה וחילו ירה בים ומבחר שלשיו טבעו בים סוף "
    },
    {
        "bookchapter": "שמות",
        "chapter": "טו",
        "versechapter": "ה",
        "bookseder": "שמות",
        "seder": "יא",
        "verseseder": "כב",
        "parasha": "בשלח",
        "versenikud": "תְּהֹמֹ֖ת יְכַסְיֻ֑מוּ יָרְד֥וּ בִמְצוֹלֹ֖ת כְּמוֹ־ אָֽבֶן׃ ",
        "versenonikud": "תהמת יכסימו ירדו במצולת כמו אבן "
    },
    {
        "bookchapter": "שמות",
        "chapter": "טו",
        "versechapter": "ו",
        "bookseder": "שמות",
        "seder": "יא",
        "verseseder": "כג",
        "parasha": "בשלח",
        "versenikud": "יְמִֽינְךָ֣ יְהוָ֔ה נֶאְדָּרִ֖י בַּכֹּ֑חַ יְמִֽינְךָ֥ יְהוָ֖ה תִּרְעַ֥ץ אוֹיֵֽב׃ ",
        "versenonikud": "ימינך יהוה נאדרי בכח ימינך יהוה תרעץ אויב "
    },
    {
        "bookchapter": "שמות",
        "chapter": "טו",
        "versechapter": "ז",
        "bookseder": "שמות",
        "seder": "יא",
        "verseseder": "כד",
        "parasha": "בשלח",
        "versenikud": "וּבְרֹ֥ב גְּאוֹנְךָ֖ תַּהֲרֹ֣ס קָמֶ֑יךָ תְּשַׁלַּח֙ חֲרֹ֣נְךָ֔ יֹאכְלֵ֖מוֹ כַּקַּֽשׁ׃ ",
        "versenonikud": "וברב גאונך תהרס קמיך תשלח חרנך יאכלמו כקש "
    },
    {
        "bookchapter": "שמות",
        "chapter": "טו",
        "versechapter": "ח",
        "bookseder": "שמות",
        "seder": "יא",
        "verseseder": "כה",
        "parasha": "בשלח",
        "versenikud": "וּבְר֤וּחַ אַפֶּ֙יךָ֙ נֶ֣עֶרְמוּ מַ֔יִם נִצְּב֥וּ כְמוֹ־ נֵ֖ד נֹזְלִ֑ים קָֽפְא֥וּ תְהֹמֹ֖ת בְּלֶב־ יָֽם׃ ",
        "versenonikud": "וברוח אפיך נערמו מים נצבו כמו נד נזלים קפאו תהמת בלב ים "
    },
    {
        "bookchapter": "שמות",
        "chapter": "טו",
        "versechapter": "ט",
        "bookseder": "שמות",
        "seder": "יא",
        "verseseder": "כו",
        "parasha": "בשלח",
        "versenikud": "אָמַ֥ר אוֹיֵ֛ב אֶרְדֹּ֥ף אַשִּׂ֖יג אֲחַלֵּ֣ק שָׁלָ֑ל תִּמְלָאֵ֣מוֹ נַפְשִׁ֔י אָרִ֣יק חַרְבִּ֔י תּוֹרִישֵׁ֖מוֹ יָדִֽי׃ ",
        "versenonikud": "אמר אויב ארדף אשיג אחלק שלל תמלאמו נפשי אריק חרבי תורישמו ידי "
    },
    {
        "bookchapter": "שמות",
        "chapter": "טו",
        "versechapter": "י",
        "bookseder": "שמות",
        "seder": "יא",
        "verseseder": "כז",
        "parasha": "בשלח",
        "versenikud": "נָשַׁ֥פְתָּ בְרוּחֲךָ֖ כִּסָּ֣מוֹ יָ֑ם צָֽלֲלוּ֙ כַּֽעוֹפֶ֔רֶת בְּמַ֖יִם אַדִּירִֽים׃ ",
        "versenonikud": "נשפת ברוחך כסמו ים צללו כעופרת במים אדירים "
    },
    {
        "bookchapter": "שמות",
        "chapter": "טו",
        "versechapter": "יא",
        "bookseder": "שמות",
        "seder": "יא",
        "verseseder": "כח",
        "parasha": "בשלח",
        "versenikud": "מִֽי־ כָמֹ֤כָה בָּֽאֵלִם֙ יְהוָ֔ה מִ֥י כָּמֹ֖כָה נֶאְדָּ֣ר בַּקֹּ֑דֶשׁ נוֹרָ֥א תְהִלֹּ֖ת עֹ֥שֵׂה פֶֽלֶא׃ ",
        "versenonikud": "מי כמכה באלם יהוה מי כמכה נאדר בקדש נורא תהלת עשה פלא "
    },
    {
        "bookchapter": "שמות",
        "chapter": "טו",
        "versechapter": "יב",
        "bookseder": "שמות",
        "seder": "יא",
        "verseseder": "כט",
        "parasha": "בשלח",
        "versenikud": "נָטִ֙יתָ֙ יְמִ֣ינְךָ֔ תִּבְלָעֵ֖מוֹ אָֽרֶץ׃ ",
        "versenonikud": "נטית ימינך תבלעמו ארץ "
    },
    {
        "bookchapter": "שמות",
        "chapter": "טו",
        "versechapter": "יג",
        "bookseder": "שמות",
        "seder": "יא",
        "verseseder": "ל",
        "parasha": "בשלח",
        "versenikud": "נָחִ֥יתָ בְחַסְדְּךָ֖ עַם־ ז֣וּ גָּאָ֑לְתָּ נֵהַ֥לְתָּ בְעָזְּךָ֖ אֶל־ נְוֵ֥ה קָדְשֶֽׁךָ׃ ",
        "versenonikud": "נחית בחסדך עם זו גאלת נהלת בעזך אל נוה קדשך "
    },
    {
        "bookchapter": "שמות",
        "chapter": "טו",
        "versechapter": "יד",
        "bookseder": "שמות",
        "seder": "יא",
        "verseseder": "לא",
        "parasha": "בשלח",
        "versenikud": "שָֽׁמְע֥וּ עַמִּ֖ים יִרְגָּז֑וּן חִ֣יל אָחַ֔ז יֹשְׁבֵ֖י פְּלָֽשֶׁת׃ ",
        "versenonikud": "שמעו עמים ירגזון חיל אחז ישבי פלשת "
    },
    {
        "bookchapter": "שמות",
        "chapter": "טו",
        "versechapter": "טו",
        "bookseder": "שמות",
        "seder": "יא",
        "verseseder": "לב",
        "parasha": "בשלח",
        "versenikud": "אָ֤ז נִבְהֲלוּ֙ אַלּוּפֵ֣י אֱד֔וֹם אֵילֵ֣י מוֹאָ֔ב יֹֽאחֲזֵ֖מוֹ רָ֑עַד נָמֹ֕גוּ כֹּ֖ל יֹשְׁבֵ֥י כְנָֽעַן׃ ",
        "versenonikud": "אז נבהלו אלופי אדום אילי מואב יאחזמו רעד נמגו כל ישבי כנען "
    },
    {
        "bookchapter": "שמות",
        "chapter": "טו",
        "versechapter": "טז",
        "bookseder": "שמות",
        "seder": "יא",
        "verseseder": "לג",
        "parasha": "בשלח",
        "versenikud": "תִּפֹּ֨ל עֲלֵיהֶ֤ם אֵימָ֙תָה֙ וָפַ֔חַד בִּגְדֹ֥ל זְרוֹעֲךָ֖ יִדְּמ֣וּ כָּאָ֑בֶן עַד־ יַעֲבֹ֤ר עַמְּךָ֙ יְהוָ֔ה עַֽד־ יַעֲבֹ֖ר עַם־ ז֥וּ קָנִֽיתָ׃ ",
        "versenonikud": "תפל עליהם אימתה ופחד בגדל זרועך ידמו כאבן עד יעבר עמך יהוה עד יעבר עם זו קנית "
    },
    {
        "bookchapter": "שמות",
        "chapter": "טו",
        "versechapter": "יז",
        "bookseder": "שמות",
        "seder": "יא",
        "verseseder": "לד",
        "parasha": "בשלח",
        "versenikud": "תְּבִאֵ֗מוֹ וְתִטָּעֵ֙מוֹ֙ בְּהַ֣ר נַחֲלָֽתְךָ֔ מָכ֧וֹן לְשִׁבְתְּךָ֛ פָּעַ֖לְתָּ יְהוָ֑ה מִקְּדָ֕שׁ אֲדֹנָ֖י כּוֹנְנ֥וּ יָדֶֽיךָ׃ ",
        "versenonikud": "תבאמו ותטעמו בהר נחלתך מכון לשבתך פעלת יהוה מקדש אדני כוננו ידיך "
    },
    {
        "bookchapter": "שמות",
        "chapter": "טו",
        "versechapter": "יח",
        "bookseder": "שמות",
        "seder": "יא",
        "verseseder": "לה",
        "parasha": "בשלח",
        "versenikud": "יְהוָ֥ה ׀ יִמְלֹ֖ךְ לְעֹלָ֥ם וָעֶֽד׃ ",
        "versenonikud": "יהוה  ימלך לעלם ועד "
    },
    {
        "bookchapter": "שמות",
        "chapter": "טו",
        "versechapter": "יט",
        "bookseder": "שמות",
        "seder": "יא",
        "verseseder": "לו",
        "parasha": "בשלח",
        "versenikud": "כִּ֣י בָא֩ ס֨וּס פַּרְעֹ֜ה בְּרִכְבּ֤וֹ וּבְפָרָשָׁיו֙ בַּיָּ֔ם וַיָּ֧שֶׁב יְהוָ֛ה עֲלֵהֶ֖ם אֶת־ מֵ֣י הַיָּ֑ם וּבְנֵ֧י יִשְׂרָאֵ֛ל הָלְכ֥וּ בַיַּבָּשָׁ֖ה בְּת֥וֹךְ הַיָּֽם׃ ",
        "versenonikud": "כי בא סוס פרעה ברכבו ובפרשיו בים וישב יהוה עלהם את מי הים ובני ישראל הלכו ביבשה בתוך הים "
    },
    {
        "bookchapter": "שמות",
        "chapter": "טו",
        "versechapter": "כ",
        "bookseder": "שמות",
        "seder": "יא",
        "verseseder": "לז",
        "parasha": "בשלח",
        "versenikud": "וַתִּקַּח֩ מִרְיָ֨ם הַנְּבִיאָ֜ה אֲח֧וֹת אַהֲרֹ֛ן אֶת־ הַתֹּ֖ף בְּיָדָ֑הּ וַתֵּצֶ֤אןָ כָֽל־ הַנָּשִׁים֙ אַחֲרֶ֔יהָ בְּתֻפִּ֖ים וּבִמְחֹלֹֽת׃ ",
        "versenonikud": "ותקח מרים הנביאה אחות אהרן את התף בידה ותצאן כל הנשים אחריה בתפים ובמחלת "
    },
    {
        "bookchapter": "שמות",
        "chapter": "טו",
        "versechapter": "כא",
        "bookseder": "שמות",
        "seder": "יא",
        "verseseder": "לח",
        "parasha": "בשלח",
        "versenikud": "וַתַּ֥עַן לָהֶ֖ם מִרְיָ֑ם שִׁ֤ירוּ לַֽיהוָה֙ כִּֽי־ גָאֹ֣ה גָּאָ֔ה ס֥וּס וְרֹכְב֖וֹ רָמָ֥ה בַיָּֽם׃ ",
        "versenonikud": "ותען להם מרים שירו ליהוה כי גאה גאה סוס ורכבו רמה בים "
    },
    {
        "bookchapter": "שמות",
        "chapter": "טו",
        "versechapter": "כב",
        "bookseder": "שמות",
        "seder": "יא",
        "verseseder": "לט",
        "parasha": "בשלח",
        "versenikud": "וַיַּסַּ֨ע מֹשֶׁ֤ה אֶת־ יִשְׂרָאֵל֙ מִיַּם־ ס֔וּף וַיֵּצְא֖וּ אֶל־ מִדְבַּר־ שׁ֑וּר וַיֵּלְכ֧וּ שְׁלֹֽשֶׁת־ יָמִ֛ים בַּמִּדְבָּ֖ר וְלֹא־ מָ֥צְאוּ מָֽיִם׃ ",
        "versenonikud": "ויסע משה את ישראל מים סוף ויצאו אל מדבר שור וילכו שלשת ימים במדבר ולא מצאו מים "
    },
    {
        "bookchapter": "שמות",
        "chapter": "טו",
        "versechapter": "כג",
        "bookseder": "שמות",
        "seder": "יא",
        "verseseder": "מ",
        "parasha": "בשלח",
        "versenikud": "וַיָּבֹ֣אוּ מָרָ֔תָה וְלֹ֣א יָֽכְל֗וּ לִשְׁתֹּ֥ת מַ֙יִם֙ מִמָּרָ֔ה כִּ֥י מָרִ֖ים הֵ֑ם עַל־ כֵּ֥ן קָרָֽא־ שְׁמָ֖הּ מָרָֽה׃ ",
        "versenonikud": "ויבאו מרתה ולא יכלו לשתת מים ממרה כי מרים הם על כן קרא שמה מרה "
    },
    {
        "bookchapter": "שמות",
        "chapter": "טו",
        "versechapter": "כד",
        "bookseder": "שמות",
        "seder": "יא",
        "verseseder": "מא",
        "parasha": "בשלח",
        "versenikud": "וַיִּלֹּ֧נוּ הָעָ֛ם עַל־ מֹשֶׁ֥ה לֵּאמֹ֖ר מַה־ נִּשְׁתֶּֽה׃ ",
        "versenonikud": "וילנו העם על משה לאמר מה נשתה "
    },
    {
        "bookchapter": "שמות",
        "chapter": "טו",
        "versechapter": "כה",
        "bookseder": "שמות",
        "seder": "יא",
        "verseseder": "מב",
        "parasha": "בשלח",
        "versenikud": "וַיִּצְעַ֣ק אֶל־ יְהוָ֗ה וַיּוֹרֵ֤הוּ יְהוָה֙ עֵ֔ץ וַיַּשְׁלֵךְ֙ אֶל־ הַמַּ֔יִם וַֽיִּמְתְּק֖וּ הַמָּ֑יִם שָׁ֣ם שָׂ֥ם ל֛וֹ חֹ֥ק וּמִשְׁפָּ֖ט וְשָׁ֥ם נִסָּֽהוּ׃ ",
        "versenonikud": "ויצעק אל יהוה ויורהו יהוה עץ וישלך אל המים וימתקו המים שם שם לו חק ומשפט ושם נסהו "
    },
    {
        "bookchapter": "שמות",
        "chapter": "טו",
        "versechapter": "כו",
        "bookseder": "שמות",
        "seder": "יא",
        "verseseder": "מג",
        "parasha": "בשלח",
        "versenikud": "וַיֹּאמֶר֩ אִם־ שָׁמ֨וֹעַ תִּשְׁמַ֜ע לְק֣וֹל ׀ יְהוָ֣ה אֱלֹהֶ֗יךָ וְהַיָּשָׁ֤ר בְּעֵינָיו֙ תַּעֲשֶׂ֔ה וְהַֽאֲזַנְתָּ֙ לְמִצְוֺתָ֔יו וְשָׁמַרְתָּ֖ כָּל־ חֻקָּ֑יו כָּֽל־ הַמַּֽחֲלָ֞ה אֲשֶׁר־ שַׂ֤מְתִּי בְמִצְרַ֙יִם֙ לֹא־ אָשִׂ֣ים עָלֶ֔יךָ כִּ֛י אֲנִ֥י יְהוָ֖ה רֹפְאֶֽךָ׃ ",
        "versenonikud": "ויאמר אם שמוע תשמע לקול  יהוה אלהיך והישר בעיניו תעשה והאזנת למצותיו ושמרת כל חקיו כל המחלה אשר שמתי במצרים לא אשים עליך כי אני יהוה רפאך "
    },
    {
        "bookchapter": "שמות",
        "chapter": "טו",
        "versechapter": "כז",
        "bookseder": "שמות",
        "seder": "יא",
        "verseseder": "מד",
        "parasha": "בשלח",
        "versenikud": "וַיָּבֹ֣אוּ אֵילִ֔מָה וְשָׁ֗ם שְׁתֵּ֥ים עֶשְׂרֵ֛ה עֵינֹ֥ת מַ֖יִם וְשִׁבְעִ֣ים תְּמָרִ֑ים וַיַּחֲנוּ־ שָׁ֖ם עַל־ הַמָּֽיִם׃ ",
        "versenonikud": "ויבאו אילמה ושם שתים עשרה עינת מים ושבעים תמרים ויחנו שם על המים "
    },
    {
        "bookchapter": "שמות",
        "chapter": "טז",
        "versechapter": "א",
        "bookseder": "שמות",
        "seder": "יא",
        "verseseder": "מה",
        "parasha": "בשלח",
        "versenikud": "וַיִּסְעוּ֙ מֵֽאֵילִ֔ם וַיָּבֹ֜אוּ כָּל־ עֲדַ֤ת בְּנֵֽי־ יִשְׂרָאֵל֙ אֶל־ מִדְבַּר־ סִ֔ין אֲשֶׁ֥ר בֵּין־ אֵילִ֖ם וּבֵ֣ין סִינָ֑י בַּחֲמִשָּׁ֨ה עָשָׂ֥ר יוֹם֙ לַחֹ֣דֶשׁ הַשֵּׁנִ֔י לְצֵאתָ֖ם מֵאֶ֥רֶץ מִצְרָֽיִם׃ ",
        "versenonikud": "ויסעו מאילם ויבאו כל עדת בני ישראל אל מדבר סין אשר בין אילם ובין סיני בחמשה עשר יום לחדש השני לצאתם מארץ מצרים "
    },
    {
        "bookchapter": "שמות",
        "chapter": "טז",
        "versechapter": "ב",
        "bookseder": "שמות",
        "seder": "יא",
        "verseseder": "מו",
        "parasha": "בשלח",
        "versenikud": "וילינו וַיִּלּ֜וֹנוּ כָּל־ עֲדַ֧ת בְּנֵי־ יִשְׂרָאֵ֛ל עַל־ מֹשֶׁ֥ה וְעַֽל־ אַהֲרֹ֖ן בַּמִּדְבָּֽר׃ ",
        "versenonikud": "וילינו וילונו כל עדת בני ישראל על משה ועל אהרן במדבר "
    },
    {
        "bookchapter": "שמות",
        "chapter": "טז",
        "versechapter": "ג",
        "bookseder": "שמות",
        "seder": "יא",
        "verseseder": "מז",
        "parasha": "בשלח",
        "versenikud": "וַיֹּאמְר֨וּ אֲלֵהֶ֜ם בְּנֵ֣י יִשְׂרָאֵ֗ל מִֽי־ יִתֵּ֨ן מוּתֵ֤נוּ בְיַד־ יְהוָה֙ בְּאֶ֣רֶץ מִצְרַ֔יִם בְּשִׁבְתֵּ֙נוּ֙ עַל־ סִ֣יר הַבָּשָׂ֔ר בְּאָכְלֵ֥נוּ לֶ֖חֶם לָשֹׂ֑בַע כִּֽי־ הוֹצֵאתֶ֤ם אֹתָ֙נוּ֙ אֶל־ הַמִּדְבָּ֣ר הַזֶּ֔ה לְהָמִ֛ית אֶת־ כָּל־ הַקָּהָ֥ל הַזֶּ֖ה בָּרָעָֽב׃ ",
        "versenonikud": "ויאמרו אלהם בני ישראל מי יתן מותנו ביד יהוה בארץ מצרים בשבתנו על סיר הבשר באכלנו לחם לשבע כי הוצאתם אתנו אל המדבר הזה להמית את כל הקהל הזה ברעב "
    }
]