[
    {
        "bookchapter": "משלי",
        "chapter": "יב",
        "versechapter": "א",
        "bookseder": "משלי",
        "seder": "ג",
        "verseseder": "עב",
        "versenikud": "אֹהֵ֣ב מ֭וּסָר אֹ֣הֵֽב דָּ֑עַת וְשֹׂנֵ֖א תוֹכַ֣חַת בָּֽעַר׃ ",
        "versenonikud": "אהב מוסר אהב דעת ושנא תוכחת בער "
    },
    {
        "bookchapter": "משלי",
        "chapter": "יב",
        "versechapter": "ב",
        "bookseder": "משלי",
        "seder": "ג",
        "verseseder": "עג",
        "versenikud": "ט֗וֹב יָפִ֣יק רָ֭צוֹן מֵיְהוָ֑ה וְאִ֖ישׁ מְזִמּ֣וֹת יַרְשִֽׁיעַ׃ ",
        "versenonikud": "טוב יפיק רצון מיהוה ואיש מזמות ירשיע "
    },
    {
        "bookchapter": "משלי",
        "chapter": "יב",
        "versechapter": "ג",
        "bookseder": "משלי",
        "seder": "ג",
        "verseseder": "עד",
        "versenikud": "לֹא־ יִכּ֣וֹן אָדָ֣ם בְּרֶ֑שַׁע וְשֹׁ֥רֶשׁ צַ֝דִּיקִ֗ים בַּל־ יִמּֽוֹט׃ ",
        "versenonikud": "לא יכון אדם ברשע ושרש צדיקים בל ימוט "
    },
    {
        "bookchapter": "משלי",
        "chapter": "יב",
        "versechapter": "ד",
        "bookseder": "משלי",
        "seder": "ג",
        "verseseder": "עה",
        "versenikud": "אֵֽשֶׁת־ חַ֭יִל עֲטֶ֣רֶת בַּעְלָ֑הּ וּכְרָקָ֖ב בְּעַצְמוֹתָ֣יו מְבִישָֽׁה׃ ",
        "versenonikud": "אשת חיל עטרת בעלה וכרקב בעצמותיו מבישה "
    },
    {
        "bookchapter": "משלי",
        "chapter": "יב",
        "versechapter": "ה",
        "bookseder": "משלי",
        "seder": "ג",
        "verseseder": "עו",
        "versenikud": "מַחְשְׁב֣וֹת צַדִּיקִ֣ים מִשְׁפָּ֑ט תַּחְבֻּל֖וֹת רְשָׁעִ֣ים מִרְמָֽה׃ ",
        "versenonikud": "מחשבות צדיקים משפט תחבלות רשעים מרמה "
    },
    {
        "bookchapter": "משלי",
        "chapter": "יב",
        "versechapter": "ו",
        "bookseder": "משלי",
        "seder": "ג",
        "verseseder": "עז",
        "versenikud": "דִּבְרֵ֣י רְשָׁעִ֣ים אֱרָב־ דָּ֑ם וּפִ֥י יְ֝שָׁרִ֗ים יַצִּילֵֽם׃ ",
        "versenonikud": "דברי רשעים ארב דם ופי ישרים יצילם "
    },
    {
        "bookchapter": "משלי",
        "chapter": "יב",
        "versechapter": "ז",
        "bookseder": "משלי",
        "seder": "ג",
        "verseseder": "עח",
        "versenikud": "הָפ֣וֹךְ רְשָׁעִ֣ים וְאֵינָ֑ם וּבֵ֖ית צַדִּיקִ֣ים יַעֲמֹֽד׃ ",
        "versenonikud": "הפוך רשעים ואינם ובית צדיקים יעמד "
    },
    {
        "bookchapter": "משלי",
        "chapter": "יב",
        "versechapter": "ח",
        "bookseder": "משלי",
        "seder": "ג",
        "verseseder": "עט",
        "versenikud": "לְֽפִי־ שִׂ֭כְלוֹ יְהֻלַּל־ אִ֑ישׁ וְנַעֲוֵה־ לֵ֝֗ב יִהְיֶ֥ה לָבֽוּז׃ ",
        "versenonikud": "לפי שכלו יהלל איש ונעוה לב יהיה לבוז "
    },
    {
        "bookchapter": "משלי",
        "chapter": "יב",
        "versechapter": "ט",
        "bookseder": "משלי",
        "seder": "ג",
        "verseseder": "פ",
        "versenikud": "ט֣וֹב נִ֭קְלֶה וְעֶ֣בֶד ל֑וֹ מִ֝מְּתַכַּבֵּ֗ד וַחֲסַר־ לָֽחֶם׃ ",
        "versenonikud": "טוב נקלה ועבד לו ממתכבד וחסר לחם "
    },
    {
        "bookchapter": "משלי",
        "chapter": "יב",
        "versechapter": "י",
        "bookseder": "משלי",
        "seder": "ג",
        "verseseder": "פא",
        "versenikud": "יוֹדֵ֣עַ צַ֭דִּיק נֶ֣פֶשׁ בְּהֶמְתּ֑וֹ וְֽרַחֲמֵ֥י רְ֝שָׁעִ֗ים אַכְזָרִֽי׃ ",
        "versenonikud": "יודע צדיק נפש בהמתו ורחמי רשעים אכזרי "
    },
    {
        "bookchapter": "משלי",
        "chapter": "יב",
        "versechapter": "יא",
        "bookseder": "משלי",
        "seder": "ג",
        "verseseder": "פב",
        "versenikud": "עֹבֵ֣ד אַ֭דְמָתוֹ יִֽשְׂבַּֽע־ לָ֑חֶם וּמְרַדֵּ֖ף רֵיקִ֣ים חֲסַר־ לֵֽב׃ ",
        "versenonikud": "עבד אדמתו ישבע לחם ומרדף ריקים חסר לב "
    },
    {
        "bookchapter": "משלי",
        "chapter": "יב",
        "versechapter": "יב",
        "bookseder": "משלי",
        "seder": "ג",
        "verseseder": "פג",
        "versenikud": "חָמַ֣ד רָ֭שָׁע מְצ֣וֹד רָעִ֑ים וְשֹׁ֖רֶשׁ צַדִּיקִ֣ים יִתֵּֽן׃ ",
        "versenonikud": "חמד רשע מצוד רעים ושרש צדיקים יתן "
    },
    {
        "bookchapter": "משלי",
        "chapter": "יב",
        "versechapter": "יג",
        "bookseder": "משלי",
        "seder": "ג",
        "verseseder": "פד",
        "versenikud": "בְּפֶ֣שַׁע שְׂ֭פָתַיִם מוֹקֵ֣שׁ רָ֑ע וַיֵּצֵ֖א מִצָּרָ֣ה צַדִּֽיק׃ ",
        "versenonikud": "בפשע שפתים מוקש רע ויצא מצרה צדיק "
    },
    {
        "bookchapter": "משלי",
        "chapter": "יב",
        "versechapter": "יד",
        "bookseder": "משלי",
        "seder": "ג",
        "verseseder": "פה",
        "versenikud": "מִפְּרִ֣י פִי־ אִ֭ישׁ יִשְׂבַּע־ ט֑וֹב וּגְמ֥וּל יְדֵי־ אָ֝דָ֗ם ישוב יָשִׁ֥יב לֽוֹ׃ ",
        "versenonikud": "מפרי פי איש ישבע טוב וגמול ידי אדם ישוב ישיב לו "
    },
    {
        "bookchapter": "משלי",
        "chapter": "יב",
        "versechapter": "טו",
        "bookseder": "משלי",
        "seder": "ג",
        "verseseder": "פו",
        "versenikud": "דֶּ֣רֶךְ אֱ֭וִיל יָשָׁ֣ר בְּעֵינָ֑יו וְשֹׁמֵ֖עַ לְעֵצָ֣ה חָכָֽם׃ ",
        "versenonikud": "דרך אויל ישר בעיניו ושמע לעצה חכם "
    },
    {
        "bookchapter": "משלי",
        "chapter": "יב",
        "versechapter": "טז",
        "bookseder": "משלי",
        "seder": "ג",
        "verseseder": "פז",
        "versenikud": "אֱוִ֗יל בַּ֭יּוֹם יִוָּדַ֣ע כַּעְס֑וֹ וְכֹסֶ֖ה קָל֣וֹן עָרֽוּם׃ ",
        "versenonikud": "אויל ביום יודע כעסו וכסה קלון ערום "
    },
    {
        "bookchapter": "משלי",
        "chapter": "יב",
        "versechapter": "יז",
        "bookseder": "משלי",
        "seder": "ג",
        "verseseder": "פח",
        "versenikud": "יָפִ֣יחַ אֱ֭מוּנָה יַגִּ֣יד צֶ֑דֶק וְעֵ֖ד שְׁקָרִ֣ים מִרְמָֽה׃ ",
        "versenonikud": "יפיח אמונה יגיד צדק ועד שקרים מרמה "
    },
    {
        "bookchapter": "משלי",
        "chapter": "יב",
        "versechapter": "יח",
        "bookseder": "משלי",
        "seder": "ג",
        "verseseder": "פט",
        "versenikud": "יֵ֣שׁ בּ֭וֹטֶה כְּמַדְקְר֣וֹת חָ֑רֶב וּלְשׁ֖וֹן חֲכָמִ֣ים מַרְפֵּֽא׃ ",
        "versenonikud": "יש בוטה כמדקרות חרב ולשון חכמים מרפא "
    },
    {
        "bookchapter": "משלי",
        "chapter": "יב",
        "versechapter": "יט",
        "bookseder": "משלי",
        "seder": "ג",
        "verseseder": "צ",
        "versenikud": "שְֽׂפַת־ אֱ֭מֶת תִּכּ֣וֹן לָעַ֑ד וְעַד־ אַ֝רְגִּ֗יעָה לְשׁ֣וֹן שָֽׁקֶר׃ ",
        "versenonikud": "שפת אמת תכון לעד ועד ארגיעה לשון שקר "
    },
    {
        "bookchapter": "משלי",
        "chapter": "יב",
        "versechapter": "כ",
        "bookseder": "משלי",
        "seder": "ג",
        "verseseder": "צא",
        "versenikud": "מִ֭רְמָה בְּלֶב־ חֹ֣רְשֵׁי רָ֑ע וּֽלְיֹעֲצֵ֖י שָׁל֣וֹם שִׂמְחָֽה׃ ",
        "versenonikud": "מרמה בלב חרשי רע וליעצי שלום שמחה "
    },
    {
        "bookchapter": "משלי",
        "chapter": "יב",
        "versechapter": "כא",
        "bookseder": "משלי",
        "seder": "ג",
        "verseseder": "צב",
        "versenikud": "לֹא־ יְאֻנֶּ֣ה לַצַּדִּ֣יק כָּל־ אָ֑וֶן וּ֝רְשָׁעִ֗ים מָ֣לְאוּ רָֽע׃ ",
        "versenonikud": "לא יאנה לצדיק כל און ורשעים מלאו רע "
    },
    {
        "bookchapter": "משלי",
        "chapter": "יב",
        "versechapter": "כב",
        "bookseder": "משלי",
        "seder": "ג",
        "verseseder": "צג",
        "versenikud": "תּוֹעֲבַ֣ת יְ֭הוָה שִׂפְתֵי־ שָׁ֑קֶר וְעֹשֵׂ֖י אֱמוּנָ֣ה רְצוֹנֽוֹ׃ ",
        "versenonikud": "תועבת יהוה שפתי שקר ועשי אמונה רצונו "
    },
    {
        "bookchapter": "משלי",
        "chapter": "יב",
        "versechapter": "כג",
        "bookseder": "משלי",
        "seder": "ג",
        "verseseder": "צד",
        "versenikud": "אָדָ֣ם עָ֭רוּם כֹּ֣סֶה דָּ֑עַת וְלֵ֥ב כְּ֝סִילִ֗ים יִקְרָ֥א אִוֶּֽלֶת׃ ",
        "versenonikud": "אדם ערום כסה דעת ולב כסילים יקרא אולת "
    },
    {
        "bookchapter": "משלי",
        "chapter": "יב",
        "versechapter": "כד",
        "bookseder": "משלי",
        "seder": "ג",
        "verseseder": "צה",
        "versenikud": "יַד־ חָרוּצִ֥ים תִּמְשׁ֑וֹל ו֝רְמִיָּ֗ה תִּהְיֶ֥ה לָמַֽס׃ ",
        "versenonikud": "יד חרוצים תמשול ורמיה תהיה למס "
    },
    {
        "bookchapter": "משלי",
        "chapter": "יב",
        "versechapter": "כה",
        "bookseder": "משלי",
        "seder": "ג",
        "verseseder": "צו",
        "versenikud": "דְּאָגָ֣ה בְלֶב־ אִ֣ישׁ יַשְׁחֶ֑נָּה וְדָבָ֖ר ט֣וֹב יְשַׂמְּחֶֽנָּה׃ ",
        "versenonikud": "דאגה בלב איש ישחנה ודבר טוב ישמחנה "
    },
    {
        "bookchapter": "משלי",
        "chapter": "יב",
        "versechapter": "כו",
        "bookseder": "משלי",
        "seder": "ג",
        "verseseder": "צז",
        "versenikud": "יָתֵ֣ר מֵרֵעֵ֣הוּ צַדִּ֑יק וְדֶ֖רֶךְ רְשָׁעִ֣ים תַּתְעֵֽם׃ ",
        "versenonikud": "יתר מרעהו צדיק ודרך רשעים תתעם "
    },
    {
        "bookchapter": "משלי",
        "chapter": "יב",
        "versechapter": "כז",
        "bookseder": "משלי",
        "seder": "ג",
        "verseseder": "צח",
        "versenikud": "לֹא־ יַחֲרֹ֣ךְ רְמִיָּ֣ה צֵיד֑וֹ וְהוֹן־ אָדָ֖ם יָקָ֣ר חָרֽוּץ׃ ",
        "versenonikud": "לא יחרך רמיה צידו והון אדם יקר חרוץ "
    },
    {
        "bookchapter": "משלי",
        "chapter": "יב",
        "versechapter": "כח",
        "bookseder": "משלי",
        "seder": "ג",
        "verseseder": "צט",
        "versenikud": "בְּאֹֽרַח־ צְדָקָ֥ה חַיִּ֑ים וְדֶ֖רֶךְ נְתִיבָ֣ה אַל־ מָֽוֶת׃ ",
        "versenonikud": "בארח צדקה חיים ודרך נתיבה אל מות "
    }
]