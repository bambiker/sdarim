[
    {
        "bookchapter": "משלי",
        "chapter": "כד",
        "versechapter": "א",
        "bookseder": "משלי",
        "seder": "ו",
        "verseseder": "מה",
        "versenikud": "אַל־ תְּ֭קַנֵּא בְּאַנְשֵׁ֣י רָעָ֑ה וְאַל־ תתאו תִּ֝תְאָ֗יו לִהְי֥וֹת אִתָּֽם׃ ",
        "versenonikud": "אל תקנא באנשי רעה ואל תתאו תתאיו להיות אתם "
    },
    {
        "bookchapter": "משלי",
        "chapter": "כד",
        "versechapter": "ב",
        "bookseder": "משלי",
        "seder": "ו",
        "verseseder": "מו",
        "versenikud": "כִּי־ שֹׁ֭ד יֶהְגֶּ֣ה לִבָּ֑ם וְ֝עָמָ֗ל שִׂפְתֵיהֶ֥ם תְּדַבֵּֽרְנָה׃ ",
        "versenonikud": "כי שד יהגה לבם ועמל שפתיהם תדברנה "
    },
    {
        "bookchapter": "משלי",
        "chapter": "כד",
        "versechapter": "ג",
        "bookseder": "משלי",
        "seder": "ו",
        "verseseder": "מז",
        "versenikud": "בְּ֭חָכְמָה יִבָּ֣נֶה בָּ֑יִת וּ֝בִתְבוּנָ֗ה יִתְכּוֹנָֽן׃ ",
        "versenonikud": "בחכמה יבנה בית ובתבונה יתכונן "
    },
    {
        "bookchapter": "משלי",
        "chapter": "כד",
        "versechapter": "ד",
        "bookseder": "משלי",
        "seder": "ו",
        "verseseder": "מח",
        "versenikud": "וּ֭בְדַעַת חֲדָרִ֣ים יִמָּלְא֑וּ כָּל־ ה֖וֹן יָקָ֣ר וְנָעִֽים׃ ",
        "versenonikud": "ובדעת חדרים ימלאו כל הון יקר ונעים "
    },
    {
        "bookchapter": "משלי",
        "chapter": "כד",
        "versechapter": "ה",
        "bookseder": "משלי",
        "seder": "ו",
        "verseseder": "מט",
        "versenikud": "גֶּֽבֶר־ חָכָ֥ם בַּע֑וֹז וְאִֽישׁ־ דַּ֝֗עַת מְאַמֶּץ־ כֹּֽחַ׃ ",
        "versenonikud": "גבר חכם בעוז ואיש דעת מאמץ כח "
    },
    {
        "bookchapter": "משלי",
        "chapter": "כד",
        "versechapter": "ו",
        "bookseder": "משלי",
        "seder": "ו",
        "verseseder": "נ",
        "versenikud": "כִּ֣י בְ֭תַחְבֻּלוֹת תַּעֲשֶׂה־ לְּךָ֣ מִלְחָמָ֑ה וּ֝תְשׁוּעָ֗ה בְּרֹ֣ב יוֹעֵֽץ׃ ",
        "versenonikud": "כי בתחבלות תעשה לך מלחמה ותשועה ברב יועץ "
    },
    {
        "bookchapter": "משלי",
        "chapter": "כד",
        "versechapter": "ז",
        "bookseder": "משלי",
        "seder": "ו",
        "verseseder": "נא",
        "versenikud": "רָאמ֣וֹת לֶֽאֱוִ֣יל חָכְמ֑וֹת בַּ֝שַּׁ֗עַר לֹ֣א יִפְתַּח־ פִּֽיהוּ׃ ",
        "versenonikud": "ראמות לאויל חכמות בשער לא יפתח פיהו "
    },
    {
        "bookchapter": "משלי",
        "chapter": "כד",
        "versechapter": "ח",
        "bookseder": "משלי",
        "seder": "ו",
        "verseseder": "נב",
        "versenikud": "מְחַשֵּׁ֥ב לְהָרֵ֑עַ ל֝֗וֹ בַּֽעַל־ מְזִמּ֥וֹת יִקְרָֽאוּ׃ ",
        "versenonikud": "מחשב להרע לו בעל מזמות יקראו "
    },
    {
        "bookchapter": "משלי",
        "chapter": "כד",
        "versechapter": "ט",
        "bookseder": "משלי",
        "seder": "ו",
        "verseseder": "נג",
        "versenikud": "זִמַּ֣ת אִוֶּ֣לֶת חַטָּ֑את וְתוֹעֲבַ֖ת לְאָדָ֣ם לֵֽץ׃ ",
        "versenonikud": "זמת אולת חטאת ותועבת לאדם לץ "
    },
    {
        "bookchapter": "משלי",
        "chapter": "כד",
        "versechapter": "י",
        "bookseder": "משלי",
        "seder": "ו",
        "verseseder": "נד",
        "versenikud": "הִ֭תְרַפִּיתָ בְּי֥וֹם צָרָ֗ה צַ֣ר כֹּחֶֽכָה׃ ",
        "versenonikud": "התרפית ביום צרה צר כחכה "
    },
    {
        "bookchapter": "משלי",
        "chapter": "כד",
        "versechapter": "יא",
        "bookseder": "משלי",
        "seder": "ו",
        "verseseder": "נה",
        "versenikud": "הַ֭צֵּל לְקֻחִ֣ים לַמָּ֑וֶת וּמָטִ֥ים לַ֝הֶ֗רֶג אִם־ תַּחְשֽׂוֹךְ׃ ",
        "versenonikud": "הצל לקחים למות ומטים להרג אם תחשוך "
    },
    {
        "bookchapter": "משלי",
        "chapter": "כד",
        "versechapter": "יב",
        "bookseder": "משלי",
        "seder": "ו",
        "verseseder": "נו",
        "versenikud": "כִּֽי־ תֹאמַ֗ר הֵן֮ לֹא־ יָדַ֪עְנ֫וּ זֶ֥ה הֲ‍ֽלֹא־ תֹ֘כֵ֤ן לִבּ֨וֹת ׀ הֽוּא־ יָבִ֗ין וְנֹצֵ֣ר נַ֭פְשְׁךָ ה֣וּא יֵדָ֑ע וְהֵשִׁ֖יב לְאָדָ֣ם כְּפָעֳלֽוֹ׃ ",
        "versenonikud": "כי תאמר הן לא ידענו זה הלא תכן לבות  הוא יבין ונצר נפשך הוא ידע והשיב לאדם כפעלו "
    },
    {
        "bookchapter": "משלי",
        "chapter": "כד",
        "versechapter": "יג",
        "bookseder": "משלי",
        "seder": "ו",
        "verseseder": "נז",
        "versenikud": "אֱכָל־ בְּנִ֣י דְבַ֣שׁ כִּי־ ט֑וֹב וְנֹ֥פֶת מָ֝ת֗וֹק עַל־ חִכֶּֽךָ׃ ",
        "versenonikud": "אכל בני דבש כי טוב ונפת מתוק על חכך "
    },
    {
        "bookchapter": "משלי",
        "chapter": "כד",
        "versechapter": "יד",
        "bookseder": "משלי",
        "seder": "ו",
        "verseseder": "נח",
        "versenikud": "כֵּ֤ן ׀ דְּעֶ֥ה חָכְמָ֗ה לְנַ֫פְשֶׁ֥ךָ אִם־ מָ֭צָאתָ וְיֵ֣שׁ אַחֲרִ֑ית וְ֝תִקְוָתְךָ֗ לֹ֣א תִכָּרֵֽת׃ ",
        "versenonikud": "כן  דעה חכמה לנפשך אם מצאת ויש אחרית ותקותך לא תכרת "
    },
    {
        "bookchapter": "משלי",
        "chapter": "כד",
        "versechapter": "טו",
        "bookseder": "משלי",
        "seder": "ו",
        "verseseder": "נט",
        "versenikud": "אַל־ תֶּאֱרֹ֣ב רָ֭שָׁע לִנְוֵ֣ה צַדִּ֑יק אַֽל־ תְּשַׁדֵּ֥ד רִבְצוֹ׃ ",
        "versenonikud": "אל תארב רשע לנוה צדיק אל תשדד רבצו "
    },
    {
        "bookchapter": "משלי",
        "chapter": "כד",
        "versechapter": "טז",
        "bookseder": "משלי",
        "seder": "ו",
        "verseseder": "ס",
        "versenikud": "כִּ֤י שֶׁ֨בַע ׀ יִפּ֣וֹל צַדִּ֣יק וָקָ֑ם וּ֝רְשָׁעִ֗ים יִכָּשְׁל֥וּ בְרָעָֽה׃ ",
        "versenonikud": "כי שבע  יפול צדיק וקם ורשעים יכשלו ברעה "
    },
    {
        "bookchapter": "משלי",
        "chapter": "כד",
        "versechapter": "יז",
        "bookseder": "משלי",
        "seder": "ו",
        "verseseder": "סא",
        "versenikud": "בִּנְפֹ֣ל אויביך אֽ֭וֹיִבְךָ אַל־ תִּשְׂמָ֑ח וּ֝בִכָּשְׁל֗וֹ אַל־ יָגֵ֥ל לִבֶּֽךָ׃ ",
        "versenonikud": "בנפל אויביך אויבך אל תשמח ובכשלו אל יגל לבך "
    },
    {
        "bookchapter": "משלי",
        "chapter": "כד",
        "versechapter": "יח",
        "bookseder": "משלי",
        "seder": "ו",
        "verseseder": "סב",
        "versenikud": "פֶּן־ יִרְאֶ֣ה יְ֭הוָה וְרַ֣ע בְּעֵינָ֑יו וְהֵשִׁ֖יב מֵעָלָ֣יו אַפּֽוֹ׃ ",
        "versenonikud": "פן יראה יהוה ורע בעיניו והשיב מעליו אפו "
    },
    {
        "bookchapter": "משלי",
        "chapter": "כד",
        "versechapter": "יט",
        "bookseder": "משלי",
        "seder": "ו",
        "verseseder": "סג",
        "versenikud": "אַל־ תִּתְחַ֥ר בַּמְּרֵעִ֑ים אַל־ תְּ֝קַנֵּ֗א בָּרְשָׁעִֽים׃ ",
        "versenonikud": "אל תתחר במרעים אל תקנא ברשעים "
    },
    {
        "bookchapter": "משלי",
        "chapter": "כד",
        "versechapter": "כ",
        "bookseder": "משלי",
        "seder": "ו",
        "verseseder": "סד",
        "versenikud": "כִּ֤י ׀ לֹֽא־ תִהְיֶ֣ה אַחֲרִ֣ית לָרָ֑ע נֵ֖ר רְשָׁעִ֣ים יִדְעָֽךְ׃ ",
        "versenonikud": "כי  לא תהיה אחרית לרע נר רשעים ידעך "
    },
    {
        "bookchapter": "משלי",
        "chapter": "כד",
        "versechapter": "כא",
        "bookseder": "משלי",
        "seder": "ו",
        "verseseder": "סה",
        "versenikud": "יְרָֽא־ אֶת־ יְהוָ֣ה בְּנִ֣י וָמֶ֑לֶךְ עִם־ שׁ֝וֹנִ֗ים אַל־ תִּתְעָרָֽב׃ ",
        "versenonikud": "ירא את יהוה בני ומלך עם שונים אל תתערב "
    },
    {
        "bookchapter": "משלי",
        "chapter": "כד",
        "versechapter": "כב",
        "bookseder": "משלי",
        "seder": "ו",
        "verseseder": "סו",
        "versenikud": "כִּֽי־ פִ֭תְאֹם יָק֣וּם אֵידָ֑ם וּפִ֥יד שְׁ֝נֵיהֶ֗ם מִ֣י יוֹדֵֽעַ׃ ",
        "versenonikud": "כי פתאם יקום אידם ופיד שניהם מי יודע "
    },
    {
        "bookchapter": "משלי",
        "chapter": "כד",
        "versechapter": "כג",
        "bookseder": "משלי",
        "seder": "ו",
        "verseseder": "סז",
        "versenikud": "גַּם־ אֵ֥לֶּה לַֽחֲכָמִ֑ים הַֽכֵּר־ פָּנִ֖ים בְּמִשְׁפָּ֣ט בַּל־ טֽוֹב׃ ",
        "versenonikud": "גם אלה לחכמים הכר פנים במשפט בל טוב "
    },
    {
        "bookchapter": "משלי",
        "chapter": "כד",
        "versechapter": "כד",
        "bookseder": "משלי",
        "seder": "ו",
        "verseseder": "סח",
        "versenikud": "אֹ֤מֵ֨ר ׀ לְרָשָׁע֮ צַדִּ֪יק אָ֥תָּה יִקְּבֻ֥הוּ עַמִּ֑ים יִזְעָמ֥וּהוּ לְאֻמִּֽים׃ ",
        "versenonikud": "אמר  לרשע צדיק אתה יקבהו עמים יזעמוהו לאמים "
    },
    {
        "bookchapter": "משלי",
        "chapter": "כד",
        "versechapter": "כה",
        "bookseder": "משלי",
        "seder": "ו",
        "verseseder": "סט",
        "versenikud": "וְלַמּוֹכִיחִ֥ים יִנְעָ֑ם וַֽ֝עֲלֵיהֶ֗ם תָּב֥וֹא בִרְכַּת־ טֽוֹב׃ ",
        "versenonikud": "ולמוכיחים ינעם ועליהם תבוא ברכת טוב "
    },
    {
        "bookchapter": "משלי",
        "chapter": "כד",
        "versechapter": "כו",
        "bookseder": "משלי",
        "seder": "ו",
        "verseseder": "ע",
        "versenikud": "שְׂפָתַ֥יִם יִשָּׁ֑ק מֵ֝שִׁ֗יב דְּבָרִ֥ים נְכֹחִֽים׃ ",
        "versenonikud": "שפתים ישק משיב דברים נכחים "
    },
    {
        "bookchapter": "משלי",
        "chapter": "כד",
        "versechapter": "כז",
        "bookseder": "משלי",
        "seder": "ו",
        "verseseder": "עא",
        "versenikud": "הָ֘כֵ֤ן בַּח֨וּץ ׀ מְלַאכְתֶּ֗ךָ וְעַתְּדָ֣הּ בַּשָּׂדֶ֣ה לָ֑ךְ אַ֝חַ֗ר וּבָנִ֥יתָ בֵיתֶֽךָ׃ ",
        "versenonikud": "הכן בחוץ  מלאכתך ועתדה בשדה לך אחר ובנית ביתך "
    },
    {
        "bookchapter": "משלי",
        "chapter": "כד",
        "versechapter": "כח",
        "bookseder": "משלי",
        "seder": "ו",
        "verseseder": "עב",
        "versenikud": "אַל־ תְּהִ֣י עֵד־ חִנָּ֣ם בְּרֵעֶ֑ךָ וַ֝הֲפִתִּ֗יתָ בִּשְׂפָתֶֽיךָ׃ ",
        "versenonikud": "אל תהי עד חנם ברעך והפתית בשפתיך "
    },
    {
        "bookchapter": "משלי",
        "chapter": "כד",
        "versechapter": "כט",
        "bookseder": "משלי",
        "seder": "ו",
        "verseseder": "עג",
        "versenikud": "אַל־ תֹּאמַ֗ר כַּאֲשֶׁ֣ר עָֽשָׂה־ לִ֭י כֵּ֤ן אֶֽעֱשֶׂה־ לּ֑וֹ אָשִׁ֖יב לָאִ֣ישׁ כְּפָעֳלֽוֹ׃ ",
        "versenonikud": "אל תאמר כאשר עשה לי כן אעשה לו אשיב לאיש כפעלו "
    },
    {
        "bookchapter": "משלי",
        "chapter": "כד",
        "versechapter": "ל",
        "bookseder": "משלי",
        "seder": "ו",
        "verseseder": "עד",
        "versenikud": "עַל־ שְׂדֵ֣ה אִישׁ־ עָצֵ֣ל עָבַ֑רְתִּי וְעַל־ כֶּ֝֗רֶם אָדָ֥ם חֲסַר־ לֵֽב׃ ",
        "versenonikud": "על שדה איש עצל עברתי ועל כרם אדם חסר לב "
    },
    {
        "bookchapter": "משלי",
        "chapter": "כד",
        "versechapter": "לא",
        "bookseder": "משלי",
        "seder": "ו",
        "verseseder": "עה",
        "versenikud": "וְהִנֵּ֨ה עָ֘לָ֤ה כֻלּ֨וֹ ׀ קִמְּשֹׂנִ֗ים כָּסּ֣וּ פָנָ֣יו חֲרֻלִּ֑ים וְגֶ֖דֶר אֲבָנָ֣יו נֶהֱרָֽסָה׃ ",
        "versenonikud": "והנה עלה כלו  קמשנים כסו פניו חרלים וגדר אבניו נהרסה "
    },
    {
        "bookchapter": "משלי",
        "chapter": "כד",
        "versechapter": "לב",
        "bookseder": "משלי",
        "seder": "ו",
        "verseseder": "עו",
        "versenikud": "וָֽאֶחֱזֶ֣ה אָ֭נֹכִֽי אָשִׁ֣ית לִבִּ֑י רָ֝אִ֗יתִי לָקַ֥חְתִּי מוּסָֽר׃ ",
        "versenonikud": "ואחזה אנכי אשית לבי ראיתי לקחתי מוסר "
    },
    {
        "bookchapter": "משלי",
        "chapter": "כד",
        "versechapter": "לג",
        "bookseder": "משלי",
        "seder": "ו",
        "verseseder": "עז",
        "versenikud": "מְעַ֣ט שֵׁ֭נוֹת מְעַ֣ט תְּנוּמ֑וֹת מְעַ֓ט ׀ חִבֻּ֖ק יָדַ֣יִם לִשְׁכָּֽב׃ ",
        "versenonikud": "מעט שנות מעט תנומות מעט  חבק ידים לשכב "
    },
    {
        "bookchapter": "משלי",
        "chapter": "כד",
        "versechapter": "לד",
        "bookseder": "משלי",
        "seder": "ו",
        "verseseder": "עח",
        "versenikud": "וּבָֽא־ מִתְהַלֵּ֥ךְ רֵישֶׁ֑ךָ וּ֝מַחְסֹרֶ֗יךָ כְּאִ֣ישׁ מָגֵֽן׃ ",
        "versenonikud": "ובא מתהלך רישך ומחסריך כאיש מגן "
    }
]