[
    {
        "bookchapter": "שמות",
        "chapter": "לה",
        "versechapter": "א",
        "bookseder": "שמות",
        "seder": "כו",
        "verseseder": "י",
        "parasha": "ויקהל",
        "versenikud": "וַיַּקְהֵ֣ל מֹשֶׁ֗ה אֶֽת־ כָּל־ עֲדַ֛ת בְּנֵ֥י יִשְׂרָאֵ֖ל וַיֹּ֣אמֶר אֲלֵהֶ֑ם אֵ֚לֶּה הַדְּבָרִ֔ים אֲשֶׁר־ צִוָּ֥ה יְהוָ֖ה לַעֲשֹׂ֥ת אֹתָֽם׃ ",
        "versenonikud": "ויקהל משה את כל עדת בני ישראל ויאמר אלהם אלה הדברים אשר צוה יהוה לעשת אתם "
    },
    {
        "bookchapter": "שמות",
        "chapter": "לה",
        "versechapter": "ב",
        "bookseder": "שמות",
        "seder": "כו",
        "verseseder": "יא",
        "parasha": "ויקהל",
        "versenikud": "שֵׁ֣שֶׁת יָמִים֮ תֵּעָשֶׂ֣ה מְלָאכָה֒ וּבַיּ֣וֹם הַשְּׁבִיעִ֗י יִהְיֶ֨ה לָכֶ֥ם קֹ֛דֶשׁ שַׁבַּ֥ת שַׁבָּת֖וֹן לַיהוָ֑ה כָּל־ הָעֹשֶׂ֥ה ב֛וֹ מְלָאכָ֖ה יוּמָֽת׃ ",
        "versenonikud": "ששת ימים תעשה מלאכה וביום השביעי יהיה לכם קדש שבת שבתון ליהוה כל העשה בו מלאכה יומת "
    },
    {
        "bookchapter": "שמות",
        "chapter": "לה",
        "versechapter": "ג",
        "bookseder": "שמות",
        "seder": "כו",
        "verseseder": "יב",
        "parasha": "ויקהל",
        "versenikud": "לֹא־ תְבַעֲר֣וּ אֵ֔שׁ בְּכֹ֖ל מֹשְׁבֹֽתֵיכֶ֑ם בְּי֖וֹם הַשַּׁבָּֽת׃ ",
        "versenonikud": "לא תבערו אש בכל משבתיכם ביום השבת "
    },
    {
        "bookchapter": "שמות",
        "chapter": "לה",
        "versechapter": "ד",
        "bookseder": "שמות",
        "seder": "כו",
        "verseseder": "יג",
        "parasha": "ויקהל",
        "versenikud": "וַיֹּ֣אמֶר מֹשֶׁ֔ה אֶל־ כָּל־ עֲדַ֥ת בְּנֵֽי־ יִשְׂרָאֵ֖ל לֵאמֹ֑ר זֶ֣ה הַדָּבָ֔ר אֲשֶׁר־ צִוָּ֥ה יְהוָ֖ה לֵאמֹֽר׃ ",
        "versenonikud": "ויאמר משה אל כל עדת בני ישראל לאמר זה הדבר אשר צוה יהוה לאמר "
    },
    {
        "bookchapter": "שמות",
        "chapter": "לה",
        "versechapter": "ה",
        "bookseder": "שמות",
        "seder": "כו",
        "verseseder": "יד",
        "parasha": "ויקהל",
        "versenikud": "קְח֨וּ מֵֽאִתְּכֶ֤ם תְּרוּמָה֙ לַֽיהוָ֔ה כֹּ֚ל נְדִ֣יב לִבּ֔וֹ יְבִיאֶ֕הָ אֵ֖ת תְּרוּמַ֣ת יְהוָ֑ה זָהָ֥ב וָכֶ֖סֶף וּנְחֹֽשֶׁת׃ ",
        "versenonikud": "קחו מאתכם תרומה ליהוה כל נדיב לבו יביאה את תרומת יהוה זהב וכסף ונחשת "
    },
    {
        "bookchapter": "שמות",
        "chapter": "לה",
        "versechapter": "ו",
        "bookseder": "שמות",
        "seder": "כו",
        "verseseder": "טו",
        "parasha": "ויקהל",
        "versenikud": "וּתְכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֥שׁ וְעִזִּֽים׃ ",
        "versenonikud": "ותכלת וארגמן ותולעת שני ושש ועזים "
    },
    {
        "bookchapter": "שמות",
        "chapter": "לה",
        "versechapter": "ז",
        "bookseder": "שמות",
        "seder": "כו",
        "verseseder": "טז",
        "parasha": "ויקהל",
        "versenikud": "וְעֹרֹ֨ת אֵילִ֧ם מְאָדָּמִ֛ים וְעֹרֹ֥ת תְּחָשִׁ֖ים וַעֲצֵ֥י שִׂטִּֽים׃ ",
        "versenonikud": "וערת אילם מאדמים וערת תחשים ועצי שטים "
    },
    {
        "bookchapter": "שמות",
        "chapter": "לה",
        "versechapter": "ח",
        "bookseder": "שמות",
        "seder": "כו",
        "verseseder": "יז",
        "parasha": "ויקהל",
        "versenikud": "וְשֶׁ֖מֶן לַמָּא֑וֹר וּבְשָׂמִים֙ לְשֶׁ֣מֶן הַמִּשְׁחָ֔ה וְלִקְטֹ֖רֶת הַסַּמִּֽים׃ ",
        "versenonikud": "ושמן למאור ובשמים לשמן המשחה ולקטרת הסמים "
    },
    {
        "bookchapter": "שמות",
        "chapter": "לה",
        "versechapter": "ט",
        "bookseder": "שמות",
        "seder": "כו",
        "verseseder": "יח",
        "parasha": "ויקהל",
        "versenikud": "וְאַ֨בְנֵי־ שֹׁ֔הַם וְאַבְנֵ֖י מִלֻּאִ֑ים לָאֵפ֖וֹד וְלַחֹֽשֶׁן׃ ",
        "versenonikud": "ואבני שהם ואבני מלאים לאפוד ולחשן "
    },
    {
        "bookchapter": "שמות",
        "chapter": "לה",
        "versechapter": "י",
        "bookseder": "שמות",
        "seder": "כו",
        "verseseder": "יט",
        "parasha": "ויקהל",
        "versenikud": "וְכָל־ חֲכַם־ לֵ֖ב בָּכֶ֑ם יָבֹ֣אוּ וְיַעֲשׂ֔וּ אֵ֛ת כָּל־ אֲשֶׁ֥ר צִוָּ֖ה יְהוָֽה׃ ",
        "versenonikud": "וכל חכם לב בכם יבאו ויעשו את כל אשר צוה יהוה "
    },
    {
        "bookchapter": "שמות",
        "chapter": "לה",
        "versechapter": "יא",
        "bookseder": "שמות",
        "seder": "כו",
        "verseseder": "כ",
        "parasha": "ויקהל",
        "versenikud": "אֶת־ הַ֨מִּשְׁכָּ֔ן אֶֽת־ אָהֳל֖וֹ וְאֶת־ מִכְסֵ֑הוּ אֶת־ קְרָסָיו֙ וְאֶת־ קְרָשָׁ֔יו אֶת־ בְּרִיחָ֕ו אֶת־ עַמֻּדָ֖יו וְאֶת־ אֲדָנָֽיו׃ ",
        "versenonikud": "את המשכן את אהלו ואת מכסהו את קרסיו ואת קרשיו את בריחו את עמדיו ואת אדניו "
    },
    {
        "bookchapter": "שמות",
        "chapter": "לה",
        "versechapter": "יב",
        "bookseder": "שמות",
        "seder": "כו",
        "verseseder": "כא",
        "parasha": "ויקהל",
        "versenikud": "אֶת־ הָאָרֹ֥ן וְאֶת־ בַּדָּ֖יו אֶת־ הַכַּפֹּ֑רֶת וְאֵ֖ת פָּרֹ֥כֶת הַמָּסָֽךְ׃ ",
        "versenonikud": "את הארן ואת בדיו את הכפרת ואת פרכת המסך "
    },
    {
        "bookchapter": "שמות",
        "chapter": "לה",
        "versechapter": "יג",
        "bookseder": "שמות",
        "seder": "כו",
        "verseseder": "כב",
        "parasha": "ויקהל",
        "versenikud": "אֶת־ הַשֻּׁלְחָ֥ן וְאֶת־ בַּדָּ֖יו וְאֶת־ כָּל־ כֵּלָ֑יו וְאֵ֖ת לֶ֥חֶם הַפָּנִֽים׃ ",
        "versenonikud": "את השלחן ואת בדיו ואת כל כליו ואת לחם הפנים "
    },
    {
        "bookchapter": "שמות",
        "chapter": "לה",
        "versechapter": "יד",
        "bookseder": "שמות",
        "seder": "כו",
        "verseseder": "כג",
        "parasha": "ויקהל",
        "versenikud": "וְאֶת־ מְנֹרַ֧ת הַמָּא֛וֹר וְאֶת־ כֵּלֶ֖יהָ וְאֶת־ נֵרֹתֶ֑יהָ וְאֵ֖ת שֶׁ֥מֶן הַמָּאֽוֹר׃ ",
        "versenonikud": "ואת מנרת המאור ואת כליה ואת נרתיה ואת שמן המאור "
    },
    {
        "bookchapter": "שמות",
        "chapter": "לה",
        "versechapter": "טו",
        "bookseder": "שמות",
        "seder": "כו",
        "verseseder": "כד",
        "parasha": "ויקהל",
        "versenikud": "וְאֶת־ מִזְבַּ֤ח הַקְּטֹ֙רֶת֙ וְאֶת־ בַּדָּ֔יו וְאֵת֙ שֶׁ֣מֶן הַמִּשְׁחָ֔ה וְאֵ֖ת קְטֹ֣רֶת הַסַּמִּ֑ים וְאֶת־ מָסַ֥ךְ הַפֶּ֖תַח לְפֶ֥תַח הַמִּשְׁכָּֽן׃ ",
        "versenonikud": "ואת מזבח הקטרת ואת בדיו ואת שמן המשחה ואת קטרת הסמים ואת מסך הפתח לפתח המשכן "
    },
    {
        "bookchapter": "שמות",
        "chapter": "לה",
        "versechapter": "טז",
        "bookseder": "שמות",
        "seder": "כו",
        "verseseder": "כה",
        "parasha": "ויקהל",
        "versenikud": "אֵ֣ת ׀ מִזְבַּ֣ח הָעֹלָ֗ה וְאֶת־ מִכְבַּ֤ר הַנְּחֹ֙שֶׁת֙ אֲשֶׁר־ ל֔וֹ אֶת־ בַּדָּ֖יו וְאֶת־ כָּל־ כֵּלָ֑יו אֶת־ הַכִּיֹּ֖ר וְאֶת־ כַּנּֽוֹ׃ ",
        "versenonikud": "את  מזבח העלה ואת מכבר הנחשת אשר לו את בדיו ואת כל כליו את הכיר ואת כנו "
    },
    {
        "bookchapter": "שמות",
        "chapter": "לה",
        "versechapter": "יז",
        "bookseder": "שמות",
        "seder": "כו",
        "verseseder": "כו",
        "parasha": "ויקהל",
        "versenikud": "אֵ֚ת קַלְעֵ֣י הֶחָצֵ֔ר אֶת־ עַמֻּדָ֖יו וְאֶת־ אֲדָנֶ֑יהָ וְאֵ֕ת מָסַ֖ךְ שַׁ֥עַר הֶחָצֵֽר׃ ",
        "versenonikud": "את קלעי החצר את עמדיו ואת אדניה ואת מסך שער החצר "
    },
    {
        "bookchapter": "שמות",
        "chapter": "לה",
        "versechapter": "יח",
        "bookseder": "שמות",
        "seder": "כו",
        "verseseder": "כז",
        "parasha": "ויקהל",
        "versenikud": "אֶת־ יִתְדֹ֧ת הַמִּשְׁכָּ֛ן וְאֶת־ יִתְדֹ֥ת הֶחָצֵ֖ר וְאֶת־ מֵיתְרֵיהֶֽם׃ ",
        "versenonikud": "את יתדת המשכן ואת יתדת החצר ואת מיתריהם "
    },
    {
        "bookchapter": "שמות",
        "chapter": "לה",
        "versechapter": "יט",
        "bookseder": "שמות",
        "seder": "כו",
        "verseseder": "כח",
        "parasha": "ויקהל",
        "versenikud": "אֶת־ בִּגְדֵ֥י הַשְּׂרָ֖ד לְשָׁרֵ֣ת בַּקֹּ֑דֶשׁ אֶת־ בִּגְדֵ֤י הַקֹּ֙דֶשׁ֙ לְאַהֲרֹ֣ן הַכֹּהֵ֔ן וְאֶת־ בִּגְדֵ֥י בָנָ֖יו לְכַהֵֽן׃ ",
        "versenonikud": "את בגדי השרד לשרת בקדש את בגדי הקדש לאהרן הכהן ואת בגדי בניו לכהן "
    },
    {
        "bookchapter": "שמות",
        "chapter": "לה",
        "versechapter": "כ",
        "bookseder": "שמות",
        "seder": "כו",
        "verseseder": "כט",
        "parasha": "ויקהל",
        "versenikud": "וַיֵּֽצְא֛וּ כָּל־ עֲדַ֥ת בְּנֵֽי־ יִשְׂרָאֵ֖ל מִלִּפְנֵ֥י מֹשֶֽׁה׃ ",
        "versenonikud": "ויצאו כל עדת בני ישראל מלפני משה "
    },
    {
        "bookchapter": "שמות",
        "chapter": "לה",
        "versechapter": "כא",
        "bookseder": "שמות",
        "seder": "כו",
        "verseseder": "ל",
        "parasha": "ויקהל",
        "versenikud": "וַיָּבֹ֕אוּ כָּל־ אִ֖ישׁ אֲשֶׁר־ נְשָׂא֣וֹ לִבּ֑וֹ וְכֹ֡ל אֲשֶׁר֩ נָדְבָ֨ה רוּח֜וֹ אֹת֗וֹ הֵ֠בִיאוּ אֶת־ תְּרוּמַ֨ת יְהוָ֜ה לִמְלֶ֨אכֶת אֹ֤הֶל מוֹעֵד֙ וּלְכָל־ עֲבֹ֣דָת֔וֹ וּלְבִגְדֵ֖י הַקֹּֽדֶשׁ׃ ",
        "versenonikud": "ויבאו כל איש אשר נשאו לבו וכל אשר נדבה רוחו אתו הביאו את תרומת יהוה למלאכת אהל מועד ולכל עבדתו ולבגדי הקדש "
    },
    {
        "bookchapter": "שמות",
        "chapter": "לה",
        "versechapter": "כב",
        "bookseder": "שמות",
        "seder": "כו",
        "verseseder": "לא",
        "parasha": "ויקהל",
        "versenikud": "וַיָּבֹ֥אוּ הָאֲנָשִׁ֖ים עַל־ הַנָּשִׁ֑ים כֹּ֣ל ׀ נְדִ֣יב לֵ֗ב הֵ֠בִיאוּ חָ֣ח וָנֶ֜זֶם וְטַבַּ֤עַת וְכוּמָז֙ כָּל־ כְּלִ֣י זָהָ֔ב וְכָל־ אִ֕ישׁ אֲשֶׁ֥ר הֵנִ֛יף תְּנוּפַ֥ת זָהָ֖ב לַיהוָֽה׃ ",
        "versenonikud": "ויבאו האנשים על הנשים כל  נדיב לב הביאו חח ונזם וטבעת וכומז כל כלי זהב וכל איש אשר הניף תנופת זהב ליהוה "
    },
    {
        "bookchapter": "שמות",
        "chapter": "לה",
        "versechapter": "כג",
        "bookseder": "שמות",
        "seder": "כו",
        "verseseder": "לב",
        "parasha": "ויקהל",
        "versenikud": "וְכָל־ אִ֞ישׁ אֲשֶׁר־ נִמְצָ֣א אִתּ֗וֹ תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֣שׁ וְעִזִּ֑ים וְעֹרֹ֨ת אֵילִ֧ם מְאָדָּמִ֛ים וְעֹרֹ֥ת תְּחָשִׁ֖ים הֵבִֽיאוּ׃ ",
        "versenonikud": "וכל איש אשר נמצא אתו תכלת וארגמן ותולעת שני ושש ועזים וערת אילם מאדמים וערת תחשים הביאו "
    },
    {
        "bookchapter": "שמות",
        "chapter": "לה",
        "versechapter": "כד",
        "bookseder": "שמות",
        "seder": "כו",
        "verseseder": "לג",
        "parasha": "ויקהל",
        "versenikud": "כָּל־ מֵרִ֗ים תְּר֤וּמַת כֶּ֙סֶף֙ וּנְחֹ֔שֶׁת הֵבִ֕יאוּ אֵ֖ת תְּרוּמַ֣ת יְהוָ֑ה וְכֹ֡ל אֲשֶׁר֩ נִמְצָ֨א אִתּ֜וֹ עֲצֵ֥י שִׁטִּ֛ים לְכָל־ מְלֶ֥אכֶת הָעֲבֹדָ֖ה הֵבִֽיאוּ׃ ",
        "versenonikud": "כל מרים תרומת כסף ונחשת הביאו את תרומת יהוה וכל אשר נמצא אתו עצי שטים לכל מלאכת העבדה הביאו "
    },
    {
        "bookchapter": "שמות",
        "chapter": "לה",
        "versechapter": "כה",
        "bookseder": "שמות",
        "seder": "כו",
        "verseseder": "לד",
        "parasha": "ויקהל",
        "versenikud": "וְכָל־ אִשָּׁ֥ה חַכְמַת־ לֵ֖ב בְּיָדֶ֣יהָ טָו֑וּ וַיָּבִ֣יאוּ מַטְוֶ֗ה אֶֽת־ הַתְּכֵ֙לֶת֙ וְאֶת־ הָֽאַרְגָּמָ֔ן אֶת־ תּוֹלַ֥עַת הַשָּׁנִ֖י וְאֶת־ הַשֵּֽׁשׁ׃ ",
        "versenonikud": "וכל אשה חכמת לב בידיה טוו ויביאו מטוה את התכלת ואת הארגמן את תולעת השני ואת השש "
    },
    {
        "bookchapter": "שמות",
        "chapter": "לה",
        "versechapter": "כו",
        "bookseder": "שמות",
        "seder": "כו",
        "verseseder": "לה",
        "parasha": "ויקהל",
        "versenikud": "וְכָל־ הַ֨נָּשִׁ֔ים אֲשֶׁ֨ר נָשָׂ֥א לִבָּ֛ן אֹתָ֖נָה בְּחָכְמָ֑ה טָו֖וּ אֶת־ הָעִזִּֽים׃ ",
        "versenonikud": "וכל הנשים אשר נשא לבן אתנה בחכמה טוו את העזים "
    },
    {
        "bookchapter": "שמות",
        "chapter": "לה",
        "versechapter": "כז",
        "bookseder": "שמות",
        "seder": "כו",
        "verseseder": "לו",
        "parasha": "ויקהל",
        "versenikud": "וְהַנְּשִׂאִ֣ם הֵבִ֔יאוּ אֵ֚ת אַבְנֵ֣י הַשֹּׁ֔הַם וְאֵ֖ת אַבְנֵ֣י הַמִּלֻּאִ֑ים לָאֵפ֖וֹד וְלַחֹֽשֶׁן׃ ",
        "versenonikud": "והנשאם הביאו את אבני השהם ואת אבני המלאים לאפוד ולחשן "
    },
    {
        "bookchapter": "שמות",
        "chapter": "לה",
        "versechapter": "כח",
        "bookseder": "שמות",
        "seder": "כו",
        "verseseder": "לז",
        "parasha": "ויקהל",
        "versenikud": "וְאֶת־ הַבֹּ֖שֶׂם וְאֶת־ הַשָּׁ֑מֶן לְמָא֕וֹר וּלְשֶׁ֙מֶן֙ הַמִּשְׁחָ֔ה וְלִקְטֹ֖רֶת הַסַּמִּֽים׃ ",
        "versenonikud": "ואת הבשם ואת השמן למאור ולשמן המשחה ולקטרת הסמים "
    },
    {
        "bookchapter": "שמות",
        "chapter": "לה",
        "versechapter": "כט",
        "bookseder": "שמות",
        "seder": "כו",
        "verseseder": "לח",
        "parasha": "ויקהל",
        "versenikud": "כָּל־ אִ֣ישׁ וְאִשָּׁ֗ה אֲשֶׁ֨ר נָדַ֣ב לִבָּם֮ אֹתָם֒ לְהָבִיא֙ לְכָל־ הַמְּלָאכָ֔ה אֲשֶׁ֨ר צִוָּ֧ה יְהוָ֛ה לַעֲשׂ֖וֹת בְּיַד־ מֹשֶׁ֑ה הֵבִ֧יאוּ בְנֵי־ יִשְׂרָאֵ֛ל נְדָבָ֖ה לַיהוָֽה׃ ",
        "versenonikud": "כל איש ואשה אשר נדב לבם אתם להביא לכל המלאכה אשר צוה יהוה לעשות ביד משה הביאו בני ישראל נדבה ליהוה "
    },
    {
        "bookchapter": "שמות",
        "chapter": "לה",
        "versechapter": "ל",
        "bookseder": "שמות",
        "seder": "כו",
        "verseseder": "לט",
        "parasha": "ויקהל",
        "versenikud": "וַיֹּ֤אמֶר מֹשֶׁה֙ אֶל־ בְּנֵ֣י יִשְׂרָאֵ֔ל רְא֛וּ קָרָ֥א יְהוָ֖ה בְּשֵׁ֑ם בְּצַלְאֵ֛ל בֶּן־ אוּרִ֥י בֶן־ ח֖וּר לְמַטֵּ֥ה יְהוּדָֽה׃ ",
        "versenonikud": "ויאמר משה אל בני ישראל ראו קרא יהוה בשם בצלאל בן אורי בן חור למטה יהודה "
    },
    {
        "bookchapter": "שמות",
        "chapter": "לה",
        "versechapter": "לא",
        "bookseder": "שמות",
        "seder": "כו",
        "verseseder": "מ",
        "parasha": "ויקהל",
        "versenikud": "וַיְמַלֵּ֥א אֹת֖וֹ ר֣וּחַ אֱלֹהִ֑ים בְּחָכְמָ֛ה בִּתְבוּנָ֥ה וּבְדַ֖עַת וּבְכָל־ מְלָאכָֽה׃ ",
        "versenonikud": "וימלא אתו רוח אלהים בחכמה בתבונה ובדעת ובכל מלאכה "
    },
    {
        "bookchapter": "שמות",
        "chapter": "לה",
        "versechapter": "לב",
        "bookseder": "שמות",
        "seder": "כו",
        "verseseder": "מא",
        "parasha": "ויקהל",
        "versenikud": "וְלַחְשֹׁ֖ב מַֽחַשָׁבֹ֑ת לַעֲשֹׂ֛ת בַּזָּהָ֥ב וּבַכֶּ֖סֶף וּבַנְּחֹֽשֶׁת׃ ",
        "versenonikud": "ולחשב מחשבת לעשת בזהב ובכסף ובנחשת "
    },
    {
        "bookchapter": "שמות",
        "chapter": "לה",
        "versechapter": "לג",
        "bookseder": "שמות",
        "seder": "כו",
        "verseseder": "מב",
        "parasha": "ויקהל",
        "versenikud": "וּבַחֲרֹ֥שֶׁת אֶ֛בֶן לְמַלֹּ֖את וּבַחֲרֹ֣שֶׁת עֵ֑ץ לַעֲשׂ֖וֹת בְּכָל־ מְלֶ֥אכֶת מַחֲשָֽׁבֶת׃ ",
        "versenonikud": "ובחרשת אבן למלאת ובחרשת עץ לעשות בכל מלאכת מחשבת "
    },
    {
        "bookchapter": "שמות",
        "chapter": "לה",
        "versechapter": "לד",
        "bookseder": "שמות",
        "seder": "כו",
        "verseseder": "מג",
        "parasha": "ויקהל",
        "versenikud": "וּלְהוֹרֹ֖ת נָתַ֣ן בְּלִבּ֑וֹ ה֕וּא וְאָֽהֳלִיאָ֥ב בֶּן־ אֲחִיסָמָ֖ךְ לְמַטֵּה־ דָֽן׃ ",
        "versenonikud": "ולהורת נתן בלבו הוא ואהליאב בן אחיסמך למטה דן "
    },
    {
        "bookchapter": "שמות",
        "chapter": "לה",
        "versechapter": "לה",
        "bookseder": "שמות",
        "seder": "כו",
        "verseseder": "מד",
        "parasha": "ויקהל",
        "versenikud": "מִלֵּ֨א אֹתָ֜ם חָכְמַת־ לֵ֗ב לַעֲשׂוֹת֮ כָּל־ מְלֶ֣אכֶת חָרָ֣שׁ ׀ וְחֹשֵׁב֒ וְרֹקֵ֞ם בַּתְּכֵ֣לֶת וּבָֽאַרְגָּמָ֗ן בְּתוֹלַ֧עַת הַשָּׁנִ֛י וּבַשֵּׁ֖שׁ וְאֹרֵ֑ג עֹשֵׂי֙ כָּל־ מְלָאכָ֔ה וְחֹשְׁבֵ֖י מַחֲשָׁבֹֽת׃ ",
        "versenonikud": "מלא אתם חכמת לב לעשות כל מלאכת חרש  וחשב ורקם בתכלת ובארגמן בתולעת השני ובשש וארג עשי כל מלאכה וחשבי מחשבת "
    }
]