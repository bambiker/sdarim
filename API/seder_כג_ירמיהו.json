[
    {
        "bookchapter": "ירמיהו",
        "chapter": "לח",
        "versechapter": "ח",
        "bookseder": "ירמיהו",
        "seder": "כג",
        "verseseder": "א",
        "versenikud": "וַיֵּצֵ֥א עֶֽבֶד־ מֶ֖לֶךְ מִבֵּ֣ית הַמֶּ֑לֶךְ וַיְדַבֵּ֥ר אֶל־ הַמֶּ֖לֶךְ לֵאמֹֽר׃ ",
        "versenonikud": "ויצא עבד מלך מבית המלך וידבר אל המלך לאמר "
    },
    {
        "bookchapter": "ירמיהו",
        "chapter": "לח",
        "versechapter": "ט",
        "bookseder": "ירמיהו",
        "seder": "כג",
        "verseseder": "ב",
        "versenikud": "אֲדֹנִ֣י הַמֶּ֗לֶךְ הֵרֵ֜עוּ הָאֲנָשִׁ֤ים הָאֵ֙לֶּה֙ אֵ֣ת כָּל־ אֲשֶׁ֤ר עָשׂוּ֙ לְיִרְמְיָ֣הוּ הַנָּבִ֔יא אֵ֥ת אֲשֶׁר־ הִשְׁלִ֖יכוּ אֶל־ הַבּ֑וֹר וַיָּ֤מָת תַּחְתָּיו֙ מִפְּנֵ֣י הָֽרָעָ֔ב כִּ֣י אֵ֥ין הַלֶּ֛חֶם ע֖וֹד בָּעִֽיר׃ ",
        "versenonikud": "אדני המלך הרעו האנשים האלה את כל אשר עשו לירמיהו הנביא את אשר השליכו אל הבור וימת תחתיו מפני הרעב כי אין הלחם עוד בעיר "
    },
    {
        "bookchapter": "ירמיהו",
        "chapter": "לח",
        "versechapter": "י",
        "bookseder": "ירמיהו",
        "seder": "כג",
        "verseseder": "ג",
        "versenikud": "וַיְצַוֶּ֣ה הַמֶּ֔לֶךְ אֵ֛ת עֶֽבֶד־ מֶ֥לֶךְ הַכּוּשִׁ֖י לֵאמֹ֑ר קַ֣ח בְּיָדְךָ֤ מִזֶּה֙ שְׁלֹשִׁ֣ים אֲנָשִׁ֔ים וְֽהַעֲלִ֜יתָ אֶֽת־ יִרְמְיָ֧הוּ הַנָּבִ֛יא מִן־ הַבּ֖וֹר בְּטֶ֥רֶם יָמֽוּת׃ ",
        "versenonikud": "ויצוה המלך את עבד מלך הכושי לאמר קח בידך מזה שלשים אנשים והעלית את ירמיהו הנביא מן הבור בטרם ימות "
    },
    {
        "bookchapter": "ירמיהו",
        "chapter": "לח",
        "versechapter": "יא",
        "bookseder": "ירמיהו",
        "seder": "כג",
        "verseseder": "ד",
        "versenikud": "וַיִּקַּ֣ח ׀ עֶֽבֶד־ מֶ֨לֶךְ אֶת־ הָאֲנָשִׁ֜ים בְּיָד֗וֹ וַיָּבֹ֤א בֵית־ הַמֶּ֙לֶךְ֙ אֶל־ תַּ֣חַת הָאוֹצָ֔ר וַיִּקַּ֤ח מִשָּׁם֙ בְּלוֹיֵ֣ הסחבות סְחָב֔וֹת וּבְלוֹיֵ֖ מְלָחִ֑ים וַיְשַׁלְּחֵ֧ם אֶֽל־ יִרְמְיָ֛הוּ אֶל־ הַבּ֖וֹר בַּחֲבָלִֽים׃ ",
        "versenonikud": "ויקח  עבד מלך את האנשים בידו ויבא בית המלך אל תחת האוצר ויקח משם בלוי הסחבות סחבות ובלוי מלחים וישלחם אל ירמיהו אל הבור בחבלים "
    },
    {
        "bookchapter": "ירמיהו",
        "chapter": "לח",
        "versechapter": "יב",
        "bookseder": "ירמיהו",
        "seder": "כג",
        "verseseder": "ה",
        "versenikud": "וַיֹּ֡אמֶר עֶבֶד־ מֶ֨לֶךְ הַכּוּשִׁ֜י אֶֽל־ יִרְמְיָ֗הוּ שִׂ֣ים נָ֠א בְּלוֹאֵ֨י הַסְּחָב֤וֹת וְהַמְּלָחִים֙ תַּ֚חַת אַצִּל֣וֹת יָדֶ֔יךָ מִתַּ֖חַת לַחֲבָלִ֑ים וַיַּ֥עַשׂ יִרְמְיָ֖הוּ כֵּֽן׃ ",
        "versenonikud": "ויאמר עבד מלך הכושי אל ירמיהו שים נא בלואי הסחבות והמלחים תחת אצלות ידיך מתחת לחבלים ויעש ירמיהו כן "
    },
    {
        "bookchapter": "ירמיהו",
        "chapter": "לח",
        "versechapter": "יג",
        "bookseder": "ירמיהו",
        "seder": "כג",
        "verseseder": "ו",
        "versenikud": "וַיִּמְשְׁכ֤וּ אֶֽת־ יִרְמְיָ֙הוּ֙ בַּֽחֲבָלִ֔ים וַיַּעֲל֥וּ אֹת֖וֹ מִן־ הַבּ֑וֹר וַיֵּ֣שֶׁב יִרְמְיָ֔הוּ בַּחֲצַ֖ר הַמַּטָּרָֽה׃ ",
        "versenonikud": "וימשכו את ירמיהו בחבלים ויעלו אתו מן הבור וישב ירמיהו בחצר המטרה "
    },
    {
        "bookchapter": "ירמיהו",
        "chapter": "לח",
        "versechapter": "יד",
        "bookseder": "ירמיהו",
        "seder": "כג",
        "verseseder": "ז",
        "versenikud": "וַיִּשְׁלַ֞ח הַמֶּ֣לֶךְ צִדְקִיָּ֗הוּ וַיִּקַּ֞ח אֶֽת־ יִרְמְיָ֤הוּ הַנָּבִיא֙ אֵלָ֔יו אֶל־ מָבוֹא֙ הַשְּׁלִישִׁ֔י אֲשֶׁ֖ר בְּבֵ֣ית יְהוָ֑ה וַיֹּ֨אמֶר הַמֶּ֜לֶךְ אֶֽל־ יִרְמְיָ֗הוּ שֹׁאֵ֨ל אֲנִ֤י אֹֽתְךָ֙ דָּבָ֔ר אַל־ תְּכַחֵ֥ד מִמֶּ֖נִּי דָּבָֽר׃ ",
        "versenonikud": "וישלח המלך צדקיהו ויקח את ירמיהו הנביא אליו אל מבוא השלישי אשר בבית יהוה ויאמר המלך אל ירמיהו שאל אני אתך דבר אל תכחד ממני דבר "
    },
    {
        "bookchapter": "ירמיהו",
        "chapter": "לח",
        "versechapter": "טו",
        "bookseder": "ירמיהו",
        "seder": "כג",
        "verseseder": "ח",
        "versenikud": "וַיֹּ֤אמֶר יִרְמְיָ֙הוּ֙ אֶל־ צִדְקִיָּ֔הוּ כִּ֚י אַגִּ֣יד לְךָ֔ הֲל֖וֹא הָמֵ֣ת תְּמִיתֵ֑נִי וְכִי֙ אִיעָ֣צְךָ֔ לֹ֥א תִשְׁמַ֖ע אֵלָֽי׃ ",
        "versenonikud": "ויאמר ירמיהו אל צדקיהו כי אגיד לך הלוא המת תמיתני וכי איעצך לא תשמע אלי "
    },
    {
        "bookchapter": "ירמיהו",
        "chapter": "לח",
        "versechapter": "טז",
        "bookseder": "ירמיהו",
        "seder": "כג",
        "verseseder": "ט",
        "versenikud": "וַיִּשָּׁבַ֞ע הַמֶּ֧לֶךְ צִדְקִיָּ֛הוּ אֶֽל־ יִרְמְיָ֖הוּ בַּסֵּ֣תֶר לֵאמֹ֑ר חַי־ יְהוָ֞ה את אֲשֶׁר֩ עָשָׂה־ לָ֨נוּ אֶת־ הַנֶּ֤פֶשׁ הַזֹּאת֙ אִם־ אֲמִיתֶ֔ךָ וְאִם־ אֶתֶּנְךָ֗ בְּיַד֙ הָאֲנָשִׁ֣ים הָאֵ֔לֶּה אֲשֶׁ֥ר מְבַקְשִׁ֖ים אֶת־ נַפְשֶֽׁךָ׃ ",
        "versenonikud": "וישבע המלך צדקיהו אל ירמיהו בסתר לאמר חי יהוה את אשר עשה לנו את הנפש הזאת אם אמיתך ואם אתנך ביד האנשים האלה אשר מבקשים את נפשך "
    },
    {
        "bookchapter": "ירמיהו",
        "chapter": "לח",
        "versechapter": "יז",
        "bookseder": "ירמיהו",
        "seder": "כג",
        "verseseder": "י",
        "versenikud": "וַיֹּ֣אמֶר יִרְמְיָ֣הוּ אֶל־ צִדְקִיָּ֡הוּ כֹּֽה־ אָמַ֣ר יְהוָה֩ אֱלֹהֵ֨י צְבָא֜וֹת אֱלֹהֵ֣י יִשְׂרָאֵ֗ל אִם־ יָצֹ֨א תֵצֵ֜א אֶל־ שָׂרֵ֤י מֶֽלֶךְ־ בָּבֶל֙ וְחָיְתָ֣ה נַפְשֶׁ֔ךָ וְהָעִ֣יר הַזֹּ֔את לֹ֥א תִשָּׂרֵ֖ף בָּאֵ֑שׁ וְחָיִ֖תָה אַתָּ֥ה וּבֵיתֶֽךָ׃ ",
        "versenonikud": "ויאמר ירמיהו אל צדקיהו כה אמר יהוה אלהי צבאות אלהי ישראל אם יצא תצא אל שרי מלך בבל וחיתה נפשך והעיר הזאת לא תשרף באש וחיתה אתה וביתך "
    },
    {
        "bookchapter": "ירמיהו",
        "chapter": "לח",
        "versechapter": "יח",
        "bookseder": "ירמיהו",
        "seder": "כג",
        "verseseder": "יא",
        "versenikud": "וְאִ֣ם לֹֽא־ תֵצֵ֗א אֶל־ שָׂרֵי֙ מֶ֣לֶךְ בָּבֶ֔ל וְנִתְּנָ֞ה הָעִ֤יר הַזֹּאת֙ בְּיַ֣ד הַכַּשְׂדִּ֔ים וּשְׂרָפ֖וּהָ בָּאֵ֑שׁ וְאַתָּ֖ה לֹֽא־ תִמָּלֵ֥ט מִיָּדָֽם׃ ",
        "versenonikud": "ואם לא תצא אל שרי מלך בבל ונתנה העיר הזאת ביד הכשדים ושרפוה באש ואתה לא תמלט מידם "
    },
    {
        "bookchapter": "ירמיהו",
        "chapter": "לח",
        "versechapter": "יט",
        "bookseder": "ירמיהו",
        "seder": "כג",
        "verseseder": "יב",
        "versenikud": "וַיֹּ֛אמֶר הַמֶּ֥לֶךְ צִדְקִיָּ֖הוּ אֶֽל־ יִרְמְיָ֑הוּ אֲנִ֧י דֹאֵ֣ג אֶת־ הַיְּהוּדִ֗ים אֲשֶׁ֤ר נָֽפְלוּ֙ אֶל־ הַכַּשְׂדִּ֔ים פֶּֽן־ יִתְּנ֥וּ אֹתִ֛י בְּיָדָ֖ם וְהִתְעַלְּלוּ־ בִֽי׃ ",
        "versenonikud": "ויאמר המלך צדקיהו אל ירמיהו אני דאג את היהודים אשר נפלו אל הכשדים פן יתנו אתי בידם והתעללו בי "
    },
    {
        "bookchapter": "ירמיהו",
        "chapter": "לח",
        "versechapter": "כ",
        "bookseder": "ירמיהו",
        "seder": "כג",
        "verseseder": "יג",
        "versenikud": "וַיֹּ֥אמֶר יִרְמְיָ֖הוּ לֹ֣א יִתֵּ֑נוּ שְֽׁמַֽע־ נָ֣א ׀ בְּק֣וֹל יְהוָ֗ה לַאֲשֶׁ֤ר אֲנִי֙ דֹּבֵ֣ר אֵלֶ֔יךָ וְיִ֥יטַב לְךָ֖ וּתְחִ֥י נַפְשֶֽׁךָ׃ ",
        "versenonikud": "ויאמר ירמיהו לא יתנו שמע נא  בקול יהוה לאשר אני דבר אליך וייטב לך ותחי נפשך "
    },
    {
        "bookchapter": "ירמיהו",
        "chapter": "לח",
        "versechapter": "כא",
        "bookseder": "ירמיהו",
        "seder": "כג",
        "verseseder": "יד",
        "versenikud": "וְאִם־ מָאֵ֥ן אַתָּ֖ה לָצֵ֑את זֶ֣ה הַדָּבָ֔ר אֲשֶׁ֥ר הִרְאַ֖נִי יְהוָֽה׃ ",
        "versenonikud": "ואם מאן אתה לצאת זה הדבר אשר הראני יהוה "
    },
    {
        "bookchapter": "ירמיהו",
        "chapter": "לח",
        "versechapter": "כב",
        "bookseder": "ירמיהו",
        "seder": "כג",
        "verseseder": "טו",
        "versenikud": "וְהִנֵּ֣ה כָל־ הַנָּשִׁ֗ים אֲשֶׁ֤ר נִשְׁאֲרוּ֙ בְּבֵ֣ית מֶֽלֶךְ־ יְהוּדָ֔ה מוּצָא֕וֹת אֶל־ שָׂרֵ֖י מֶ֣לֶךְ בָּבֶ֑ל וְהֵ֣נָּה אֹמְר֗וֹת הִסִּית֜וּךָ וְיָכְל֤וּ לְךָ֙ אַנְשֵׁ֣י שְׁלֹמֶ֔ךָ הָטְבְּע֥וּ בַבֹּ֛ץ רַגְלֶ֖ךָ נָסֹ֥גוּ אָחֽוֹר׃ ",
        "versenonikud": "והנה כל הנשים אשר נשארו בבית מלך יהודה מוצאות אל שרי מלך בבל והנה אמרות הסיתוך ויכלו לך אנשי שלמך הטבעו בבץ רגלך נסגו אחור "
    },
    {
        "bookchapter": "ירמיהו",
        "chapter": "לח",
        "versechapter": "כג",
        "bookseder": "ירמיהו",
        "seder": "כג",
        "verseseder": "טז",
        "versenikud": "וְאֶת־ כָּל־ נָשֶׁ֣יךָ וְאֶת־ בָּנֶ֗יךָ מֽוֹצִאִים֙ אֶל־ הַכַּשְׂדִּ֔ים וְאַתָּ֖ה לֹא־ תִמָּלֵ֣ט מִיָּדָ֑ם כִּ֣י בְיַ֤ד מֶֽלֶךְ־ בָּבֶל֙ תִּתָּפֵ֔שׂ וְאֶת־ הָעִ֥יר הַזֹּ֖את תִּשְׂרֹ֥ף בָּאֵֽשׁ׃ ",
        "versenonikud": "ואת כל נשיך ואת בניך מוצאים אל הכשדים ואתה לא תמלט מידם כי ביד מלך בבל תתפש ואת העיר הזאת תשרף באש "
    },
    {
        "bookchapter": "ירמיהו",
        "chapter": "לח",
        "versechapter": "כד",
        "bookseder": "ירמיהו",
        "seder": "כג",
        "verseseder": "יז",
        "versenikud": "וַיֹּ֨אמֶר צִדְקִיָּ֜הוּ אֶֽל־ יִרְמְיָ֗הוּ אִ֛ישׁ אַל־ יֵדַ֥ע בַּדְּבָֽרִים־ הָאֵ֖לֶּה וְלֹ֥א תָמֽוּת׃ ",
        "versenonikud": "ויאמר צדקיהו אל ירמיהו איש אל ידע בדברים האלה ולא תמות "
    },
    {
        "bookchapter": "ירמיהו",
        "chapter": "לח",
        "versechapter": "כה",
        "bookseder": "ירמיהו",
        "seder": "כג",
        "verseseder": "יח",
        "versenikud": "וְכִֽי־ יִשְׁמְע֣וּ הַשָּׂרִים֮ כִּֽי־ דִבַּ֣רְתִּי אִתָּךְ֒ וּבָ֣אוּ אֵלֶ֣יךָ וְֽאָמְר֪וּ אֵלֶ֟יךָ הַגִּֽידָה־ נָּ֨א לָ֜נוּ מַה־ דִּבַּ֧רְתָּ אֶל־ הַמֶּ֛לֶךְ אַל־ תְּכַחֵ֥ד מִמֶּ֖נּוּ וְלֹ֣א נְמִיתֶ֑ךָ וּמַה־ דִּבֶּ֥ר אֵלֶ֖יךָ הַמֶּֽלֶךְ׃ ",
        "versenonikud": "וכי ישמעו השרים כי דברתי אתך ובאו אליך ואמרו אליך הגידה נא לנו מה דברת אל המלך אל תכחד ממנו ולא נמיתך ומה דבר אליך המלך "
    },
    {
        "bookchapter": "ירמיהו",
        "chapter": "לח",
        "versechapter": "כו",
        "bookseder": "ירמיהו",
        "seder": "כג",
        "verseseder": "יט",
        "versenikud": "וְאָמַרְתָּ֣ אֲלֵיהֶ֔ם מַפִּיל־ אֲנִ֥י תְחִנָּתִ֖י לִפְנֵ֣י הַמֶּ֑לֶךְ לְבִלְתִּ֧י הֲשִׁיבֵ֛נִי בֵּ֥ית יְהוֹנָתָ֖ן לָמ֥וּת שָֽׁם׃ ",
        "versenonikud": "ואמרת אליהם מפיל אני תחנתי לפני המלך לבלתי השיבני בית יהונתן למות שם "
    },
    {
        "bookchapter": "ירמיהו",
        "chapter": "לח",
        "versechapter": "כז",
        "bookseder": "ירמיהו",
        "seder": "כג",
        "verseseder": "כ",
        "versenikud": "וַיָּבֹ֨אוּ כָל־ הַשָּׂרִ֤ים אֶֽל־ יִרְמְיָ֙הוּ֙ וַיִּשְׁאֲל֣וּ אֹת֔וֹ וַיַּגֵּ֤ד לָהֶם֙ כְּכָל־ הַדְּבָרִ֣ים הָאֵ֔לֶּה אֲשֶׁ֥ר צִוָּ֖ה הַמֶּ֑לֶךְ וַיַּחֲרִ֣שׁוּ מִמֶּ֔נּוּ כִּ֥י לֹֽא־ נִשְׁמַ֖ע הַדָּבָֽר׃ ",
        "versenonikud": "ויבאו כל השרים אל ירמיהו וישאלו אתו ויגד להם ככל הדברים האלה אשר צוה המלך ויחרשו ממנו כי לא נשמע הדבר "
    },
    {
        "bookchapter": "ירמיהו",
        "chapter": "לח",
        "versechapter": "כח",
        "bookseder": "ירמיהו",
        "seder": "כג",
        "verseseder": "כא",
        "versenikud": "וַיֵּ֤שֶׁב יִרְמְיָ֙הוּ֙ בַּחֲצַ֣ר הַמַּטָּרָ֔ה עַד־ י֖וֹם אֲשֶׁר־ נִלְכְּדָ֣ה יְרוּשָׁלִָ֑ם וְהָיָ֕ה כַּאֲשֶׁ֥ר נִלְכְּדָ֖ה יְרוּשָׁלִָֽם׃ ",
        "versenonikud": "וישב ירמיהו בחצר המטרה עד יום אשר נלכדה ירושלם והיה כאשר נלכדה ירושלם "
    },
    {
        "bookchapter": "ירמיהו",
        "chapter": "לט",
        "versechapter": "א",
        "bookseder": "ירמיהו",
        "seder": "כג",
        "verseseder": "כב",
        "versenikud": "בַּשָּׁנָ֣ה הַ֠תְּשִׁעִית לְצִדְקִיָּ֨הוּ מֶלֶךְ־ יְהוּדָ֜ה בַּחֹ֣דֶשׁ הָעֲשִׂרִ֗י בָּ֠א נְבוּכַדְרֶאצַּ֨ר מֶֽלֶךְ־ בָּבֶ֤ל וְכָל־ חֵילוֹ֙ אֶל־ יְר֣וּשָׁלִַ֔ם וַיָּצֻ֖רוּ עָלֶֽיהָ׃ ",
        "versenonikud": "בשנה התשעית לצדקיהו מלך יהודה בחדש העשרי בא נבוכדראצר מלך בבל וכל חילו אל ירושלם ויצרו עליה "
    },
    {
        "bookchapter": "ירמיהו",
        "chapter": "לט",
        "versechapter": "ב",
        "bookseder": "ירמיהו",
        "seder": "כג",
        "verseseder": "כג",
        "versenikud": "בְּעַשְׁתֵּֽי־ עֶשְׂרֵ֤ה שָׁנָה֙ לְצִדְקִיָּ֔הוּ בַּחֹ֥דֶשׁ הָרְבִיעִ֖י בְּתִשְׁעָ֣ה לַחֹ֑דֶשׁ הָבְקְעָ֖ה הָעִֽיר׃ ",
        "versenonikud": "בעשתי עשרה שנה לצדקיהו בחדש הרביעי בתשעה לחדש הבקעה העיר "
    },
    {
        "bookchapter": "ירמיהו",
        "chapter": "לט",
        "versechapter": "ג",
        "bookseder": "ירמיהו",
        "seder": "כג",
        "verseseder": "כד",
        "versenikud": "וַיָּבֹ֗אוּ כֹּ֚ל שָׂרֵ֣י מֶֽלֶךְ־ בָּבֶ֔ל וַיֵּשְׁב֖וּ בְּשַׁ֣עַר הַתָּ֑וֶךְ נֵרְגַ֣ל שַׂר־ אֶ֠צֶר סַֽמְגַּר־ נְב֞וּ שַׂר־ סְכִ֣ים רַב־ סָרִ֗יס נֵרְגַ֤ל שַׂר־ אֶ֙צֶר֙ רַב־ מָ֔ג וְכָל־ שְׁאֵרִ֔ית שָׂרֵ֖י מֶ֥לֶךְ בָּבֶֽל׃ ",
        "versenonikud": "ויבאו כל שרי מלך בבל וישבו בשער התוך נרגל שר אצר סמגר נבו שר סכים רב סריס נרגל שר אצר רב מג וכל שארית שרי מלך בבל "
    },
    {
        "bookchapter": "ירמיהו",
        "chapter": "לט",
        "versechapter": "ד",
        "bookseder": "ירמיהו",
        "seder": "כג",
        "verseseder": "כה",
        "versenikud": "וַיְהִ֡י כַּאֲשֶׁ֣ר רָ֠אָם צִדְקִיָּ֨הוּ מֶֽלֶךְ־ יְהוּדָ֜ה וְכֹ֣ל ׀ אַנְשֵׁ֣י הַמִּלְחָמָ֗ה וַֽ֠יִּבְרְחוּ וַיֵּצְא֨וּ לַ֤יְלָה מִן־ הָעִיר֙ דֶּ֚רֶךְ גַּ֣ן הַמֶּ֔לֶךְ בְּשַׁ֖עַר בֵּ֣ין הַחֹמֹתָ֑יִם וַיֵּצֵ֖א דֶּ֥רֶךְ הָעֲרָבָֽה׃ ",
        "versenonikud": "ויהי כאשר ראם צדקיהו מלך יהודה וכל  אנשי המלחמה ויברחו ויצאו לילה מן העיר דרך גן המלך בשער בין החמתים ויצא דרך הערבה "
    },
    {
        "bookchapter": "ירמיהו",
        "chapter": "לט",
        "versechapter": "ה",
        "bookseder": "ירמיהו",
        "seder": "כג",
        "verseseder": "כו",
        "versenikud": "וַיִּרְדְּפ֨וּ חֵיל־ כַּשְׂדִּ֜ים אַחֲרֵיהֶ֗ם וַיַּשִּׂ֣גוּ אֶת־ צִדְקִיָּהוּ֮ בְּעַֽרְב֣וֹת יְרֵחוֹ֒ וַיִּקְח֣וּ אֹת֗וֹ וַֽ֠יַּעֲלֻהוּ אֶל־ נְבוּכַדְרֶאצַּ֧ר מֶֽלֶךְ־ בָּבֶ֛ל רִבְלָ֖תָה בְּאֶ֣רֶץ חֲמָ֑ת וַיְדַבֵּ֥ר אִתּ֖וֹ מִשְׁפָּטִֽים׃ ",
        "versenonikud": "וירדפו חיל כשדים אחריהם וישגו את צדקיהו בערבות ירחו ויקחו אתו ויעלהו אל נבוכדראצר מלך בבל רבלתה בארץ חמת וידבר אתו משפטים "
    },
    {
        "bookchapter": "ירמיהו",
        "chapter": "לט",
        "versechapter": "ו",
        "bookseder": "ירמיהו",
        "seder": "כג",
        "verseseder": "כז",
        "versenikud": "וַיִּשְׁחַט֩ מֶ֨לֶךְ בָּבֶ֜ל אֶת־ בְּנֵ֧י צִדְקִיָּ֛הוּ בְּרִבְלָ֖ה לְעֵינָ֑יו וְאֵת֙ כָּל־ חֹרֵ֣י יְהוּדָ֔ה שָׁחַ֖ט מֶ֥לֶךְ בָּבֶֽל׃ ",
        "versenonikud": "וישחט מלך בבל את בני צדקיהו ברבלה לעיניו ואת כל חרי יהודה שחט מלך בבל "
    },
    {
        "bookchapter": "ירמיהו",
        "chapter": "לט",
        "versechapter": "ז",
        "bookseder": "ירמיהו",
        "seder": "כג",
        "verseseder": "כח",
        "versenikud": "וְאֶת־ עֵינֵ֥י צִדְקִיָּ֖הוּ עִוֵּ֑ר וַיַּאַסְרֵ֙הוּ֙ בַּֽנְחֻשְׁתַּ֔יִם לָבִ֥יא אֹת֖וֹ בָּבֶֽלָה׃ ",
        "versenonikud": "ואת עיני צדקיהו עור ויאסרהו בנחשתים לביא אתו בבלה "
    },
    {
        "bookchapter": "ירמיהו",
        "chapter": "לט",
        "versechapter": "ח",
        "bookseder": "ירמיהו",
        "seder": "כג",
        "verseseder": "כט",
        "versenikud": "וְאֶת־ בֵּ֤ית הַמֶּ֙לֶךְ֙ וְאֶת־ בֵּ֣ית הָעָ֔ם שָׂרְפ֥וּ הַכַּשְׂדִּ֖ים בָּאֵ֑שׁ וְאֶת־ חֹמ֥וֹת יְרוּשָׁלִַ֖ם נָתָֽצוּ׃ ",
        "versenonikud": "ואת בית המלך ואת בית העם שרפו הכשדים באש ואת חמות ירושלם נתצו "
    },
    {
        "bookchapter": "ירמיהו",
        "chapter": "לט",
        "versechapter": "ט",
        "bookseder": "ירמיהו",
        "seder": "כג",
        "verseseder": "ל",
        "versenikud": "וְאֵת֩ יֶ֨תֶר הָעָ֜ם הַנִּשְׁאָרִ֣ים בָּעִ֗יר וְאֶת־ הַנֹּֽפְלִים֙ אֲשֶׁ֣ר נָפְל֣וּ עָלָ֔יו וְאֵ֛ת יֶ֥תֶר הָעָ֖ם הַנִּשְׁאָרִ֑ים הֶגְלָ֛ה נְבֽוּזַר־ אֲדָ֥ן רַב־ טַבָּחִ֖ים בָּבֶֽל׃ ",
        "versenonikud": "ואת יתר העם הנשארים בעיר ואת הנפלים אשר נפלו עליו ואת יתר העם הנשארים הגלה נבוזר אדן רב טבחים בבל "
    },
    {
        "bookchapter": "ירמיהו",
        "chapter": "לט",
        "versechapter": "י",
        "bookseder": "ירמיהו",
        "seder": "כג",
        "verseseder": "לא",
        "versenikud": "וּמִן־ הָעָ֣ם הַדַּלִּ֗ים אֲשֶׁ֤ר אֵין־ לָהֶם֙ מְא֔וּמָה הִשְׁאִ֛יר נְבוּזַרְאֲדָ֥ן רַב־ טַבָּחִ֖ים בְּאֶ֣רֶץ יְהוּדָ֑ה וַיִּתֵּ֥ן לָהֶ֛ם כְּרָמִ֥ים וִֽיגֵבִ֖ים בַּיּ֥וֹם הַהֽוּא׃ ",
        "versenonikud": "ומן העם הדלים אשר אין להם מאומה השאיר נבוזראדן רב טבחים בארץ יהודה ויתן להם כרמים ויגבים ביום ההוא "
    },
    {
        "bookchapter": "ירמיהו",
        "chapter": "לט",
        "versechapter": "יא",
        "bookseder": "ירמיהו",
        "seder": "כג",
        "verseseder": "לב",
        "versenikud": "וַיְצַ֛ו נְבוּכַדְרֶאצַּ֥ר מֶֽלֶךְ־ בָּבֶ֖ל עַֽל־ יִרְמְיָ֑הוּ בְּיַ֛ד נְבוּזַרְאֲדָ֥ן רַב־ טַבָּחִ֖ים לֵאמֹֽר׃ ",
        "versenonikud": "ויצו נבוכדראצר מלך בבל על ירמיהו ביד נבוזראדן רב טבחים לאמר "
    },
    {
        "bookchapter": "ירמיהו",
        "chapter": "לט",
        "versechapter": "יב",
        "bookseder": "ירמיהו",
        "seder": "כג",
        "verseseder": "לג",
        "versenikud": "קָחֶ֗נּוּ וְעֵינֶ֙יךָ֙ שִׂ֣ים עָלָ֔יו וְאַל־ תַּ֥עַשׂ ל֖וֹ מְא֣וּמָה רָּ֑ע כִּ֗י אם כַּֽאֲשֶׁר֙ יְדַבֵּ֣ר אֵלֶ֔יךָ כֵּ֖ן עֲשֵׂ֥ה עִמּֽוֹ׃ ",
        "versenonikud": "קחנו ועיניך שים עליו ואל תעש לו מאומה רע כי אם כאשר ידבר אליך כן עשה עמו "
    },
    {
        "bookchapter": "ירמיהו",
        "chapter": "לט",
        "versechapter": "יג",
        "bookseder": "ירמיהו",
        "seder": "כג",
        "verseseder": "לד",
        "versenikud": "וַיִּשְׁלַ֞ח נְבֽוּזַרְאֲדָ֣ן רַב־ טַבָּחִ֗ים וּנְבֽוּשַׁזְבָּ רַב־ סָרִ֔יס וְנֵרְגַ֥ל שַׂר־ אֶ֖צֶר רַב־ מָ֑ג וְכֹ֖ל רַבֵּ֥י מֶֽלֶךְ־ בָּבֶֽל׃ ",
        "versenonikud": "וישלח נבוזראדן רב טבחים ונבושזב רב סריס ונרגל שר אצר רב מג וכל רבי מלך בבל "
    },
    {
        "bookchapter": "ירמיהו",
        "chapter": "לט",
        "versechapter": "יד",
        "bookseder": "ירמיהו",
        "seder": "כג",
        "verseseder": "לה",
        "versenikud": "וַיִּשְׁלְחוּ֩ וַיִּקְח֨וּ אֶֽת־ יִרְמְיָ֜הוּ מֵחֲצַ֣ר הַמַּטָּרָ֗ה וַיִּתְּנ֤וּ אֹתוֹ֙ אֶל־ גְּדַלְיָ֙הוּ֙ בֶּן־ אֲחִיקָ֣ם בֶּן־ שָׁפָ֔ן לְהוֹצִאֵ֖הוּ אֶל־ הַבָּ֑יִת וַיֵּ֖שֶׁב בְּת֥וֹךְ הָעָֽם׃ ",
        "versenonikud": "וישלחו ויקחו את ירמיהו מחצר המטרה ויתנו אתו אל גדליהו בן אחיקם בן שפן להוצאהו אל הבית וישב בתוך העם "
    },
    {
        "bookchapter": "ירמיהו",
        "chapter": "לט",
        "versechapter": "טו",
        "bookseder": "ירמיהו",
        "seder": "כג",
        "verseseder": "לו",
        "versenikud": "וְאֶֽל־ יִרְמְיָ֖הוּ הָיָ֣ה דְבַר־ יְהוָ֑ה בִּֽהְיֹת֣וֹ עָצ֔וּר בַּחֲצַ֥ר הַמַּטָּרָ֖ה לֵאמֹֽר׃ ",
        "versenonikud": "ואל ירמיהו היה דבר יהוה בהיתו עצור בחצר המטרה לאמר "
    },
    {
        "bookchapter": "ירמיהו",
        "chapter": "לט",
        "versechapter": "טז",
        "bookseder": "ירמיהו",
        "seder": "כג",
        "verseseder": "לז",
        "versenikud": "הָל֣וֹךְ וְאָמַרְתָּ֡ לְעֶבֶד־ מֶ֨לֶךְ הַכּוּשִׁ֜י לֵאמֹ֗ר כֹּֽה־ אָמַ֞ר יְהוָ֤ה צְבָאוֹת֙ אֱלֹהֵ֣י יִשְׂרָאֵ֔ל הִנְנִי֩ מבי מֵבִ֨יא אֶת־ דְּבָרַ֜י אֶל־ הָעִ֥יר הַזֹּ֛את לְרָעָ֖ה וְלֹ֣א לְטוֹבָ֑ה וְהָי֥וּ לְפָנֶ֖יךָ בַּיּ֥וֹם הַהֽוּא׃ ",
        "versenonikud": "הלוך ואמרת לעבד מלך הכושי לאמר כה אמר יהוה צבאות אלהי ישראל הנני מבי מביא את דברי אל העיר הזאת לרעה ולא לטובה והיו לפניך ביום ההוא "
    },
    {
        "bookchapter": "ירמיהו",
        "chapter": "לט",
        "versechapter": "יז",
        "bookseder": "ירמיהו",
        "seder": "כג",
        "verseseder": "לח",
        "versenikud": "וְהִצַּלְתִּ֥יךָ בַיּוֹם־ הַה֖וּא נְאֻם־ יְהוָ֑ה וְלֹ֤א תִנָּתֵן֙ בְּיַ֣ד הָֽאֲנָשִׁ֔ים אֲשֶׁר־ אַתָּ֥ה יָג֖וֹר מִפְּנֵיהֶֽם׃ ",
        "versenonikud": "והצלתיך ביום ההוא נאם יהוה ולא תנתן ביד האנשים אשר אתה יגור מפניהם "
    }
]