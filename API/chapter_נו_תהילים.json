[
    {
        "bookchapter": "תהילים",
        "chapter": "נו",
        "versechapter": "א",
        "bookseder": "תהילים",
        "seder": "ז",
        "verseseder": "צט",
        "versenikud": "לַמְנַצֵּ֤חַ ׀ עַל־ י֬וֹנַת אֵ֣לֶם רְ֭חֹקִים לְדָוִ֣ד מִכְתָּ֑ם בֶּֽאֱחֹ֨ז אֹת֖וֹ פְלִשְׁתִּ֣ים בְּגַֽת׃ ",
        "versenonikud": "למנצח  על יונת אלם רחקים לדוד מכתם באחז אתו פלשתים בגת "
    },
    {
        "bookchapter": "תהילים",
        "chapter": "נו",
        "versechapter": "ב",
        "bookseder": "תהילים",
        "seder": "ז",
        "verseseder": "ק",
        "versenikud": "חָנֵּ֣נִי אֱ֭לֹהִים כִּֽי־ שְׁאָפַ֣נִי אֱנ֑וֹשׁ כָּל־ הַ֝יּ֗וֹם לֹחֵ֥ם יִלְחָצֵֽנִי׃ ",
        "versenonikud": "חנני אלהים כי שאפני אנוש כל היום לחם ילחצני "
    },
    {
        "bookchapter": "תהילים",
        "chapter": "נו",
        "versechapter": "ג",
        "bookseder": "תהילים",
        "seder": "ז",
        "verseseder": "קא",
        "versenikud": "שָׁאֲפ֣וּ שׁ֭וֹרְרַי כָּל־ הַיּ֑וֹם כִּֽי־ רַבִּ֨ים לֹחֲמִ֖ים לִ֣י מָרֽוֹם׃ ",
        "versenonikud": "שאפו שוררי כל היום כי רבים לחמים לי מרום "
    },
    {
        "bookchapter": "תהילים",
        "chapter": "נו",
        "versechapter": "ד",
        "bookseder": "תהילים",
        "seder": "ז",
        "verseseder": "קב",
        "versenikud": "י֥וֹם אִירָ֑א אֲ֝נִ֗י אֵלֶ֥יךָ אֶבְטָֽח׃ ",
        "versenonikud": "יום אירא אני אליך אבטח "
    },
    {
        "bookchapter": "תהילים",
        "chapter": "נו",
        "versechapter": "ה",
        "bookseder": "תהילים",
        "seder": "ז",
        "verseseder": "קג",
        "versenikud": "בֵּאלֹהִים֮ אֲהַלֵּ֪ל דְּבָ֫ר֥וֹ בֵּאלֹהִ֣ים בָּ֭טַחְתִּי לֹ֣א אִירָ֑א מַה־ יַּעֲשֶׂ֖ה בָשָׂ֣ר לִֽי׃ ",
        "versenonikud": "באלהים אהלל דברו באלהים בטחתי לא אירא מה יעשה בשר לי "
    },
    {
        "bookchapter": "תהילים",
        "chapter": "נו",
        "versechapter": "ו",
        "bookseder": "תהילים",
        "seder": "ז",
        "verseseder": "קד",
        "versenikud": "כָּל־ הַ֭יּוֹם דְּבָרַ֣י יְעַצֵּ֑בוּ עָלַ֖י כָּל־ מַחְשְׁבֹתָ֣ם לָרָֽע׃ ",
        "versenonikud": "כל היום דברי יעצבו עלי כל מחשבתם לרע "
    },
    {
        "bookchapter": "תהילים",
        "chapter": "נו",
        "versechapter": "ז",
        "bookseder": "תהילים",
        "seder": "ז",
        "verseseder": "קה",
        "versenikud": "יָג֤וּרוּ ׀ יצפינו יִצְפּ֗וֹנוּ הֵ֭מָּה עֲקֵבַ֣י יִשְׁמֹ֑רוּ כַּ֝אֲשֶׁ֗ר קִוּ֥וּ נַפְשִֽׁי׃ ",
        "versenonikud": "יגורו  יצפינו יצפונו המה עקבי ישמרו כאשר קוו נפשי "
    },
    {
        "bookchapter": "תהילים",
        "chapter": "נו",
        "versechapter": "ח",
        "bookseder": "תהילים",
        "seder": "ז",
        "verseseder": "קו",
        "versenikud": "עַל־ אָ֥וֶן פַּלֶּט־ לָ֑מוֹ בְּ֝אַ֗ף עַמִּ֤ים ׀ הוֹרֵ֬ד אֱלֹהִֽים׃ ",
        "versenonikud": "על און פלט למו באף עמים  הורד אלהים "
    },
    {
        "bookchapter": "תהילים",
        "chapter": "נו",
        "versechapter": "ט",
        "bookseder": "תהילים",
        "seder": "ז",
        "verseseder": "קז",
        "versenikud": "נֹדִי֮ סָפַ֪רְתָּ֫ה אָ֥תָּה שִׂ֣ימָה דִמְעָתִ֣י בְנֹאדֶ֑ךָ הֲ֝לֹ֗א בְּסִפְרָתֶֽךָ׃ ",
        "versenonikud": "נדי ספרתה אתה שימה דמעתי בנאדך הלא בספרתך "
    },
    {
        "bookchapter": "תהילים",
        "chapter": "נו",
        "versechapter": "י",
        "bookseder": "תהילים",
        "seder": "ז",
        "verseseder": "קח",
        "versenikud": "אָ֥֨ז יָ֘שׁ֤וּבוּ אוֹיְבַ֣י אָ֭חוֹר בְּי֣וֹם אֶקְרָ֑א זֶה־ יָ֝דַ֗עְתִּי כִּֽי־ אֱלֹהִ֥ים לִֽי׃ ",
        "versenonikud": "אז ישובו אויבי אחור ביום אקרא זה ידעתי כי אלהים לי "
    },
    {
        "bookchapter": "תהילים",
        "chapter": "נו",
        "versechapter": "יא",
        "bookseder": "תהילים",
        "seder": "ז",
        "verseseder": "קט",
        "versenikud": "בֵּֽ֭אלֹהִים אֲהַלֵּ֣ל דָּבָ֑ר בַּ֝יהוָ֗ה אֲהַלֵּ֥ל דָּבָֽר׃ ",
        "versenonikud": "באלהים אהלל דבר ביהוה אהלל דבר "
    },
    {
        "bookchapter": "תהילים",
        "chapter": "נו",
        "versechapter": "יב",
        "bookseder": "תהילים",
        "seder": "ז",
        "verseseder": "קי",
        "versenikud": "בֵּֽאלֹהִ֣ים בָּ֭טַחְתִּי לֹ֣א אִירָ֑א מַה־ יַּעֲשֶׂ֖ה אָדָ֣ם לִֽי׃ ",
        "versenonikud": "באלהים בטחתי לא אירא מה יעשה אדם לי "
    },
    {
        "bookchapter": "תהילים",
        "chapter": "נו",
        "versechapter": "יג",
        "bookseder": "תהילים",
        "seder": "ז",
        "verseseder": "קיא",
        "versenikud": "עָלַ֣י אֱלֹהִ֣ים נְדָרֶ֑יךָ אֲשַׁלֵּ֖ם תּוֹדֹ֣ת לָֽךְ׃ ",
        "versenonikud": "עלי אלהים נדריך אשלם תודת לך "
    },
    {
        "bookchapter": "תהילים",
        "chapter": "נו",
        "versechapter": "יד",
        "bookseder": "תהילים",
        "seder": "ז",
        "verseseder": "קיב",
        "versenikud": "כִּ֤י הִצַּ֪לְתָּ נַפְשִׁ֡י מִמָּוֶת֮ הֲלֹ֥א רַגְלַ֗י מִ֫דֶּ֥חִי לְ֭הִֽתְהַלֵּךְ לִפְנֵ֣י אֱלֹהִ֑ים בְּ֝א֗וֹר הַֽחַיִּֽים׃ ",
        "versenonikud": "כי הצלת נפשי ממות הלא רגלי מדחי להתהלך לפני אלהים באור החיים "
    }
]