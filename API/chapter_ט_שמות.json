[
    {
        "bookchapter": "שמות",
        "chapter": "ט",
        "versechapter": "א",
        "bookseder": "שמות",
        "seder": "ו",
        "verseseder": "יד",
        "parasha": "וארא",
        "versenikud": "וַיֹּ֤אמֶר יְהוָה֙ אֶל־ מֹשֶׁ֔ה בֹּ֖א אֶל־ פַּרְעֹ֑ה וְדִבַּרְתָּ֣ אֵלָ֗יו כֹּֽה־ אָמַ֤ר יְהוָה֙ אֱלֹהֵ֣י הָֽעִבְרִ֔ים שַׁלַּ֥ח אֶת־ עַמִּ֖י וְיַֽעַבְדֻֽנִי׃ ",
        "versenonikud": "ויאמר יהוה אל משה בא אל פרעה ודברת אליו כה אמר יהוה אלהי העברים שלח את עמי ויעבדני "
    },
    {
        "bookchapter": "שמות",
        "chapter": "ט",
        "versechapter": "ב",
        "bookseder": "שמות",
        "seder": "ו",
        "verseseder": "טו",
        "parasha": "וארא",
        "versenikud": "כִּ֛י אִם־ מָאֵ֥ן אַתָּ֖ה לְשַׁלֵּ֑חַ וְעוֹדְךָ֖ מַחֲזִ֥יק בָּֽם׃ ",
        "versenonikud": "כי אם מאן אתה לשלח ועודך מחזיק בם "
    },
    {
        "bookchapter": "שמות",
        "chapter": "ט",
        "versechapter": "ג",
        "bookseder": "שמות",
        "seder": "ו",
        "verseseder": "טז",
        "parasha": "וארא",
        "versenikud": "הִנֵּ֨ה יַד־ יְהוָ֜ה הוֹיָ֗ה בְּמִקְנְךָ֙ אֲשֶׁ֣ר בַּשָּׂדֶ֔ה בַּסּוּסִ֤ים בַּֽחֲמֹרִים֙ בַּגְּמַלִּ֔ים בַּבָּקָ֖ר וּבַצֹּ֑אן דֶּ֖בֶר כָּבֵ֥ד מְאֹֽד׃ ",
        "versenonikud": "הנה יד יהוה הויה במקנך אשר בשדה בסוסים בחמרים בגמלים בבקר ובצאן דבר כבד מאד "
    },
    {
        "bookchapter": "שמות",
        "chapter": "ט",
        "versechapter": "ד",
        "bookseder": "שמות",
        "seder": "ו",
        "verseseder": "יז",
        "parasha": "וארא",
        "versenikud": "וְהִפְלָ֣ה יְהוָ֔ה בֵּ֚ין מִקְנֵ֣ה יִשְׂרָאֵ֔ל וּבֵ֖ין מִקְנֵ֣ה מִצְרָ֑יִם וְלֹ֥א יָמ֛וּת מִכָּל־ לִבְנֵ֥י יִשְׂרָאֵ֖ל דָּבָֽר׃ ",
        "versenonikud": "והפלה יהוה בין מקנה ישראל ובין מקנה מצרים ולא ימות מכל לבני ישראל דבר "
    },
    {
        "bookchapter": "שמות",
        "chapter": "ט",
        "versechapter": "ה",
        "bookseder": "שמות",
        "seder": "ו",
        "verseseder": "יח",
        "parasha": "וארא",
        "versenikud": "וַיָּ֥שֶׂם יְהוָ֖ה מוֹעֵ֣ד לֵאמֹ֑ר מָחָ֗ר יַעֲשֶׂ֧ה יְהוָ֛ה הַדָּבָ֥ר הַזֶּ֖ה בָּאָֽרֶץ׃ ",
        "versenonikud": "וישם יהוה מועד לאמר מחר יעשה יהוה הדבר הזה בארץ "
    },
    {
        "bookchapter": "שמות",
        "chapter": "ט",
        "versechapter": "ו",
        "bookseder": "שמות",
        "seder": "ו",
        "verseseder": "יט",
        "parasha": "וארא",
        "versenikud": "וַיַּ֨עַשׂ יְהוָ֜ה אֶת־ הַדָּבָ֤ר הַזֶּה֙ מִֽמָּחֳרָ֔ת וַיָּ֕מָת כֹּ֖ל מִקְנֵ֣ה מִצְרָ֑יִם וּמִמִּקְנֵ֥ה בְנֵֽי־ יִשְׂרָאֵ֖ל לֹא־ מֵ֥ת אֶחָֽד׃ ",
        "versenonikud": "ויעש יהוה את הדבר הזה ממחרת וימת כל מקנה מצרים וממקנה בני ישראל לא מת אחד "
    },
    {
        "bookchapter": "שמות",
        "chapter": "ט",
        "versechapter": "ז",
        "bookseder": "שמות",
        "seder": "ו",
        "verseseder": "כ",
        "parasha": "וארא",
        "versenikud": "וַיִּשְׁלַ֣ח פַּרְעֹ֔ה וְהִנֵּ֗ה לֹא־ מֵ֛ת מִמִּקְנֵ֥ה יִשְׂרָאֵ֖ל עַד־ אֶחָ֑ד וַיִּכְבַּד֙ לֵ֣ב פַּרְעֹ֔ה וְלֹ֥א שִׁלַּ֖ח אֶת־ הָעָֽם׃ ",
        "versenonikud": "וישלח פרעה והנה לא מת ממקנה ישראל עד אחד ויכבד לב פרעה ולא שלח את העם "
    },
    {
        "bookchapter": "שמות",
        "chapter": "ט",
        "versechapter": "ח",
        "bookseder": "שמות",
        "seder": "ו",
        "verseseder": "כא",
        "parasha": "וארא",
        "versenikud": "וַיֹּ֣אמֶר יְהוָה֮ אֶל־ מֹשֶׁ֣ה וְאֶֽל־ אַהֲרֹן֒ קְח֤וּ לָכֶם֙ מְלֹ֣א חָפְנֵיכֶ֔ם פִּ֖יחַ כִּבְשָׁ֑ן וּזְרָק֥וֹ מֹשֶׁ֛ה הַשָּׁמַ֖יְמָה לְעֵינֵ֥י פַרְעֹֽה׃ ",
        "versenonikud": "ויאמר יהוה אל משה ואל אהרן קחו לכם מלא חפניכם פיח כבשן וזרקו משה השמימה לעיני פרעה "
    },
    {
        "bookchapter": "שמות",
        "chapter": "ט",
        "versechapter": "ט",
        "bookseder": "שמות",
        "seder": "ו",
        "verseseder": "כב",
        "parasha": "וארא",
        "versenikud": "וְהָיָ֣ה לְאָבָ֔ק עַ֖ל כָּל־ אֶ֣רֶץ מִצְרָ֑יִם וְהָיָ֨ה עַל־ הָאָדָ֜ם וְעַל־ הַבְּהֵמָ֗ה לִשְׁחִ֥ין פֹּרֵ֛חַ אֲבַעְבֻּעֹ֖ת בְּכָל־ אֶ֥רֶץ מִצְרָֽיִם׃ ",
        "versenonikud": "והיה לאבק על כל ארץ מצרים והיה על האדם ועל הבהמה לשחין פרח אבעבעת בכל ארץ מצרים "
    },
    {
        "bookchapter": "שמות",
        "chapter": "ט",
        "versechapter": "י",
        "bookseder": "שמות",
        "seder": "ו",
        "verseseder": "כג",
        "parasha": "וארא",
        "versenikud": "וַיִּקְח֞וּ אֶת־ פִּ֣יחַ הַכִּבְשָׁ֗ן וַיַּֽעַמְדוּ֙ לִפְנֵ֣י פַרְעֹ֔ה וַיִּזְרֹ֥ק אֹת֛וֹ מֹשֶׁ֖ה הַשָּׁמָ֑יְמָה וַיְהִ֗י שְׁחִין֙ אֲבַעְבֻּעֹ֔ת פֹּרֵ֕חַ בָּאָדָ֖ם וּבַבְּהֵמָֽה׃ ",
        "versenonikud": "ויקחו את פיח הכבשן ויעמדו לפני פרעה ויזרק אתו משה השמימה ויהי שחין אבעבעת פרח באדם ובבהמה "
    },
    {
        "bookchapter": "שמות",
        "chapter": "ט",
        "versechapter": "יא",
        "bookseder": "שמות",
        "seder": "ו",
        "verseseder": "כד",
        "parasha": "וארא",
        "versenikud": "וְלֹֽא־ יָכְל֣וּ הַֽחַרְטֻמִּ֗ים לַעֲמֹ֛ד לִפְנֵ֥י מֹשֶׁ֖ה מִפְּנֵ֣י הַשְּׁחִ֑ין כִּֽי־ הָיָ֣ה הַשְּׁחִ֔ין בַּֽחֲרְטֻמִּ֖ם וּבְכָל־ מִצְרָֽיִם׃ ",
        "versenonikud": "ולא יכלו החרטמים לעמד לפני משה מפני השחין כי היה השחין בחרטמם ובכל מצרים "
    },
    {
        "bookchapter": "שמות",
        "chapter": "ט",
        "versechapter": "יב",
        "bookseder": "שמות",
        "seder": "ו",
        "verseseder": "כה",
        "parasha": "וארא",
        "versenikud": "וַיְחַזֵּ֤ק יְהוָה֙ אֶת־ לֵ֣ב פַּרְעֹ֔ה וְלֹ֥א שָׁמַ֖ע אֲלֵהֶ֑ם כַּאֲשֶׁ֛ר דִּבֶּ֥ר יְהוָ֖ה אֶל־ מֹשֶֽׁה׃ ",
        "versenonikud": "ויחזק יהוה את לב פרעה ולא שמע אלהם כאשר דבר יהוה אל משה "
    },
    {
        "bookchapter": "שמות",
        "chapter": "ט",
        "versechapter": "יג",
        "bookseder": "שמות",
        "seder": "ו",
        "verseseder": "כו",
        "parasha": "וארא",
        "versenikud": "וַיֹּ֤אמֶר יְהוָה֙ אֶל־ מֹשֶׁ֔ה הַשְׁכֵּ֣ם בַּבֹּ֔קֶר וְהִתְיַצֵּ֖ב לִפְנֵ֣י פַרְעֹ֑ה וְאָמַרְתָּ֣ אֵלָ֗יו כֹּֽה־ אָמַ֤ר יְהוָה֙ אֱלֹהֵ֣י הָֽעִבְרִ֔ים שַׁלַּ֥ח אֶת־ עַמִּ֖י וְיַֽעַבְדֻֽנִי׃ ",
        "versenonikud": "ויאמר יהוה אל משה השכם בבקר והתיצב לפני פרעה ואמרת אליו כה אמר יהוה אלהי העברים שלח את עמי ויעבדני "
    },
    {
        "bookchapter": "שמות",
        "chapter": "ט",
        "versechapter": "יד",
        "bookseder": "שמות",
        "seder": "ו",
        "verseseder": "כז",
        "parasha": "וארא",
        "versenikud": "כִּ֣י ׀ בַּפַּ֣עַם הַזֹּ֗את אֲנִ֨י שֹׁלֵ֜חַ אֶת־ כָּל־ מַגֵּפֹתַי֙ אֶֽל־ לִבְּךָ֔ וּבַעֲבָדֶ֖יךָ וּבְעַמֶּ֑ךָ בַּעֲב֣וּר תֵּדַ֔ע כִּ֛י אֵ֥ין כָּמֹ֖נִי בְּכָל־ הָאָֽרֶץ׃ ",
        "versenonikud": "כי  בפעם הזאת אני שלח את כל מגפתי אל לבך ובעבדיך ובעמך בעבור תדע כי אין כמני בכל הארץ "
    },
    {
        "bookchapter": "שמות",
        "chapter": "ט",
        "versechapter": "טו",
        "bookseder": "שמות",
        "seder": "ו",
        "verseseder": "כח",
        "parasha": "וארא",
        "versenikud": "כִּ֤י עַתָּה֙ שָׁלַ֣חְתִּי אֶת־ יָדִ֔י וָאַ֥ךְ אוֹתְךָ֛ וְאֶֽת־ עַמְּךָ֖ בַּדָּ֑בֶר וַתִּכָּחֵ֖ד מִן־ הָאָֽרֶץ׃ ",
        "versenonikud": "כי עתה שלחתי את ידי ואך אותך ואת עמך בדבר ותכחד מן הארץ "
    },
    {
        "bookchapter": "שמות",
        "chapter": "ט",
        "versechapter": "טז",
        "bookseder": "שמות",
        "seder": "ו",
        "verseseder": "כט",
        "parasha": "וארא",
        "versenikud": "וְאוּלָ֗ם בַּעֲב֥וּר זֹאת֙ הֶעֱמַדְתִּ֔יךָ בַּעֲב֖וּר הַרְאֹתְךָ֣ אֶת־ כֹּחִ֑י וּלְמַ֛עַן סַפֵּ֥ר שְׁמִ֖י בְּכָל־ הָאָֽרֶץ׃ ",
        "versenonikud": "ואולם בעבור זאת העמדתיך בעבור הראתך את כחי ולמען ספר שמי בכל הארץ "
    },
    {
        "bookchapter": "שמות",
        "chapter": "ט",
        "versechapter": "יז",
        "bookseder": "שמות",
        "seder": "ו",
        "verseseder": "ל",
        "parasha": "וארא",
        "versenikud": "עוֹדְךָ֖ מִסְתּוֹלֵ֣ל בְּעַמִּ֑י לְבִלְתִּ֖י שַׁלְּחָֽם׃ ",
        "versenonikud": "עודך מסתולל בעמי לבלתי שלחם "
    },
    {
        "bookchapter": "שמות",
        "chapter": "ט",
        "versechapter": "יח",
        "bookseder": "שמות",
        "seder": "ו",
        "verseseder": "לא",
        "parasha": "וארא",
        "versenikud": "הִנְנִ֤י מַמְטִיר֙ כָּעֵ֣ת מָחָ֔ר בָּרָ֖ד כָּבֵ֣ד מְאֹ֑ד אֲשֶׁ֨ר לֹא־ הָיָ֤ה כָמֹ֙הוּ֙ בְּמִצְרַ֔יִם לְמִן־ הַיּ֥וֹם הִוָּסְדָ֖ה וְעַד־ עָֽתָּה׃ ",
        "versenonikud": "הנני ממטיר כעת מחר ברד כבד מאד אשר לא היה כמהו במצרים למן היום הוסדה ועד עתה "
    },
    {
        "bookchapter": "שמות",
        "chapter": "ט",
        "versechapter": "יט",
        "bookseder": "שמות",
        "seder": "ו",
        "verseseder": "לב",
        "parasha": "וארא",
        "versenikud": "וְעַתָּ֗ה שְׁלַ֤ח הָעֵז֙ אֶֽת־ מִקְנְךָ֔ וְאֵ֛ת כָּל־ אֲשֶׁ֥ר לְךָ֖ בַּשָּׂדֶ֑ה כָּל־ הָאָדָ֨ם וְהַבְּהֵמָ֜ה אֲשֶֽׁר־ יִמָּצֵ֣א בַשָּׂדֶ֗ה וְלֹ֤א יֵֽאָסֵף֙ הַבַּ֔יְתָה וְיָרַ֧ד עֲלֵהֶ֛ם הַבָּרָ֖ד וָמֵֽתוּ׃ ",
        "versenonikud": "ועתה שלח העז את מקנך ואת כל אשר לך בשדה כל האדם והבהמה אשר ימצא בשדה ולא יאסף הביתה וירד עלהם הברד ומתו "
    },
    {
        "bookchapter": "שמות",
        "chapter": "ט",
        "versechapter": "כ",
        "bookseder": "שמות",
        "seder": "ו",
        "verseseder": "לג",
        "parasha": "וארא",
        "versenikud": "הַיָּרֵא֙ אֶת־ דְּבַ֣ר יְהוָ֔ה מֵֽעַבְדֵ֖י פַּרְעֹ֑ה הֵנִ֛יס אֶת־ עֲבָדָ֥יו וְאֶת־ מִקְנֵ֖הוּ אֶל־ הַבָּתִּֽים׃ ",
        "versenonikud": "הירא את דבר יהוה מעבדי פרעה הניס את עבדיו ואת מקנהו אל הבתים "
    },
    {
        "bookchapter": "שמות",
        "chapter": "ט",
        "versechapter": "כא",
        "bookseder": "שמות",
        "seder": "ו",
        "verseseder": "לד",
        "parasha": "וארא",
        "versenikud": "וַאֲשֶׁ֥ר לֹא־ שָׂ֛ם לִבּ֖וֹ אֶל־ דְּבַ֣ר יְהוָ֑ה וַֽיַּעֲזֹ֛ב אֶת־ עֲבָדָ֥יו וְאֶת־ מִקְנֵ֖הוּ בַּשָּׂדֶֽה׃ ",
        "versenonikud": "ואשר לא שם לבו אל דבר יהוה ויעזב את עבדיו ואת מקנהו בשדה "
    },
    {
        "bookchapter": "שמות",
        "chapter": "ט",
        "versechapter": "כב",
        "bookseder": "שמות",
        "seder": "ו",
        "verseseder": "לה",
        "parasha": "וארא",
        "versenikud": "וַיֹּ֨אמֶר יְהוָ֜ה אֶל־ מֹשֶׁה נְטֵ֤ה אֶת־ יָֽדְךָ֙ עַל־ הַשָּׁמַ֔יִם וִיהִ֥י בָרָ֖ד בְּכָל־ אֶ֣רֶץ מִצְרָ֑יִם עַל־ הָאָדָ֣ם וְעַל־ הַבְּהֵמָ֗ה וְעַ֛ל כָּל־ עֵ֥שֶׂב הַשָּׂדֶ֖ה בְּאֶ֥רֶץ מִצְרָֽיִם׃ ",
        "versenonikud": "ויאמר יהוה אל משה נטה את ידך על השמים ויהי ברד בכל ארץ מצרים על האדם ועל הבהמה ועל כל עשב השדה בארץ מצרים "
    },
    {
        "bookchapter": "שמות",
        "chapter": "ט",
        "versechapter": "כג",
        "bookseder": "שמות",
        "seder": "ו",
        "verseseder": "לו",
        "parasha": "וארא",
        "versenikud": "וַיֵּ֨ט מֹשֶׁ֣ה אֶת־ מַטֵּהוּ֮ עַל־ הַשָּׁמַיִם֒ וַֽיהוָ֗ה נָתַ֤ן קֹלֹת֙ וּבָרָ֔ד וַתִּ֥הֲלַךְ אֵ֖שׁ אָ֑רְצָה וַיַּמְטֵ֧ר יְהוָ֛ה בָּרָ֖ד עַל־ אֶ֥רֶץ מִצְרָֽיִם׃ ",
        "versenonikud": "ויט משה את מטהו על השמים ויהוה נתן קלת וברד ותהלך אש ארצה וימטר יהוה ברד על ארץ מצרים "
    },
    {
        "bookchapter": "שמות",
        "chapter": "ט",
        "versechapter": "כד",
        "bookseder": "שמות",
        "seder": "ו",
        "verseseder": "לז",
        "parasha": "וארא",
        "versenikud": "וַיְהִ֣י בָרָ֔ד וְאֵ֕שׁ מִתְלַקַּ֖חַת בְּת֣וֹךְ הַבָּרָ֑ד כָּבֵ֣ד מְאֹ֔ד אֲ֠שֶׁר לֹֽא־ הָיָ֤ה כָמֹ֙הוּ֙ בְּכָל־ אֶ֣רֶץ מִצְרַ֔יִם מֵאָ֖ז הָיְתָ֥ה לְגֽוֹי׃ ",
        "versenonikud": "ויהי ברד ואש מתלקחת בתוך הברד כבד מאד אשר לא היה כמהו בכל ארץ מצרים מאז היתה לגוי "
    },
    {
        "bookchapter": "שמות",
        "chapter": "ט",
        "versechapter": "כה",
        "bookseder": "שמות",
        "seder": "ו",
        "verseseder": "לח",
        "parasha": "וארא",
        "versenikud": "וַיַּ֨ךְ הַבָּרָ֜ד בְּכָל־ אֶ֣רֶץ מִצְרַ֗יִם אֵ֚ת כָּל־ אֲשֶׁ֣ר בַּשָּׂדֶ֔ה מֵאָדָ֖ם וְעַד־ בְּהֵמָ֑ה וְאֵ֨ת כָּל־ עֵ֤שֶׂב הַשָּׂדֶה֙ הִכָּ֣ה הַבָּרָ֔ד וְאֶת־ כָּל־ עֵ֥ץ הַשָּׂדֶ֖ה שִׁבֵּֽר׃ ",
        "versenonikud": "ויך הברד בכל ארץ מצרים את כל אשר בשדה מאדם ועד בהמה ואת כל עשב השדה הכה הברד ואת כל עץ השדה שבר "
    },
    {
        "bookchapter": "שמות",
        "chapter": "ט",
        "versechapter": "כו",
        "bookseder": "שמות",
        "seder": "ו",
        "verseseder": "לט",
        "parasha": "וארא",
        "versenikud": "רַ֚ק בְּאֶ֣רֶץ גֹּ֔שֶׁן אֲשֶׁר־ שָׁ֖ם בְּנֵ֣י יִשְׂרָאֵ֑ל לֹ֥א הָיָ֖ה בָּרָֽד׃ ",
        "versenonikud": "רק בארץ גשן אשר שם בני ישראל לא היה ברד "
    },
    {
        "bookchapter": "שמות",
        "chapter": "ט",
        "versechapter": "כז",
        "bookseder": "שמות",
        "seder": "ו",
        "verseseder": "מ",
        "parasha": "וארא",
        "versenikud": "וַיִּשְׁלַ֣ח פַּרְעֹ֗ה וַיִּקְרָא֙ לְמֹשֶׁ֣ה וּֽלְאַהֲרֹ֔ן וַיֹּ֥אמֶר אֲלֵהֶ֖ם חָטָ֣אתִי הַפָּ֑עַם יְהוָה֙ הַצַּדִּ֔יק וַאֲנִ֥י וְעַמִּ֖י הָרְשָׁעִֽים׃ ",
        "versenonikud": "וישלח פרעה ויקרא למשה ולאהרן ויאמר אלהם חטאתי הפעם יהוה הצדיק ואני ועמי הרשעים "
    },
    {
        "bookchapter": "שמות",
        "chapter": "ט",
        "versechapter": "כח",
        "bookseder": "שמות",
        "seder": "ו",
        "verseseder": "מא",
        "parasha": "וארא",
        "versenikud": "הַעְתִּ֙ירוּ֙ אֶל־ יְהוָ֔ה וְרַ֕ב מִֽהְיֹ֛ת קֹלֹ֥ת אֱלֹהִ֖ים וּבָרָ֑ד וַאֲשַׁלְּחָ֣ה אֶתְכֶ֔ם וְלֹ֥א תֹסִפ֖וּן לַעֲמֹֽד׃ ",
        "versenonikud": "העתירו אל יהוה ורב מהית קלת אלהים וברד ואשלחה אתכם ולא תספון לעמד "
    },
    {
        "bookchapter": "שמות",
        "chapter": "ט",
        "versechapter": "כט",
        "bookseder": "שמות",
        "seder": "ו",
        "verseseder": "מב",
        "parasha": "וארא",
        "versenikud": "וַיֹּ֤אמֶר אֵלָיו֙ מֹשֶׁ֔ה כְּצֵאתִי֙ אֶת־ הָעִ֔יר אֶפְרֹ֥שׂ אֶת־ כַּפַּ֖י אֶל־ יְהוָ֑ה הַקֹּל֣וֹת יֶחְדָּל֗וּן וְהַבָּרָד֙ לֹ֣א יִֽהְיֶה־ ע֔וֹד לְמַ֣עַן תֵּדַ֔ע כִּ֥י לַיהוָ֖ה הָאָֽרֶץ׃ ",
        "versenonikud": "ויאמר אליו משה כצאתי את העיר אפרש את כפי אל יהוה הקלות יחדלון והברד לא יהיה עוד למען תדע כי ליהוה הארץ "
    },
    {
        "bookchapter": "שמות",
        "chapter": "ט",
        "versechapter": "ל",
        "bookseder": "שמות",
        "seder": "ו",
        "verseseder": "מג",
        "parasha": "וארא",
        "versenikud": "וְאַתָּ֖ה וַעֲבָדֶ֑יךָ יָדַ֕עְתִּי כִּ֚י טֶ֣רֶם תִּֽירְא֔וּן מִפְּנֵ֖י יְהוָ֥ה אֱלֹהִֽים׃ ",
        "versenonikud": "ואתה ועבדיך ידעתי כי טרם תיראון מפני יהוה אלהים "
    },
    {
        "bookchapter": "שמות",
        "chapter": "ט",
        "versechapter": "לא",
        "bookseder": "שמות",
        "seder": "ו",
        "verseseder": "מד",
        "parasha": "וארא",
        "versenikud": "וְהַפִּשְׁתָּ֥ה וְהַשְּׂעֹרָ֖ה נֻכָּ֑תָה כִּ֤י הַשְּׂעֹרָה֙ אָבִ֔יב וְהַפִּשְׁתָּ֖ה גִּבְעֹֽל׃ ",
        "versenonikud": "והפשתה והשערה נכתה כי השערה אביב והפשתה גבעל "
    },
    {
        "bookchapter": "שמות",
        "chapter": "ט",
        "versechapter": "לב",
        "bookseder": "שמות",
        "seder": "ו",
        "verseseder": "מה",
        "parasha": "וארא",
        "versenikud": "וְהַחִטָּ֥ה וְהַכֻּסֶּ֖מֶת לֹ֣א נֻכּ֑וּ כִּ֥י אֲפִילֹ֖ת הֵֽנָּה׃ ",
        "versenonikud": "והחטה והכסמת לא נכו כי אפילת הנה "
    },
    {
        "bookchapter": "שמות",
        "chapter": "ט",
        "versechapter": "לג",
        "bookseder": "שמות",
        "seder": "ו",
        "verseseder": "מו",
        "parasha": "וארא",
        "versenikud": "וַיֵּצֵ֨א מֹשֶׁ֜ה מֵעִ֤ם פַּרְעֹה֙ אֶת־ הָעִ֔יר וַיִּפְרֹ֥שׂ כַּפָּ֖יו אֶל־ יְהוָ֑ה וַֽיַּחְדְּל֤וּ הַקֹּלוֹת֙ וְהַבָּרָ֔ד וּמָטָ֖ר לֹא־ נִתַּ֥ךְ אָֽרְצָה׃ ",
        "versenonikud": "ויצא משה מעם פרעה את העיר ויפרש כפיו אל יהוה ויחדלו הקלות והברד ומטר לא נתך ארצה "
    },
    {
        "bookchapter": "שמות",
        "chapter": "ט",
        "versechapter": "לד",
        "bookseder": "שמות",
        "seder": "ו",
        "verseseder": "מז",
        "parasha": "וארא",
        "versenikud": "וַיַּ֣רְא פַּרְעֹ֗ה כִּֽי־ חָדַ֨ל הַמָּטָ֧ר וְהַבָּרָ֛ד וְהַקֹּלֹ֖ת וַיֹּ֣סֶף לַחֲטֹ֑א וַיַּכְבֵּ֥ד לִבּ֖וֹ ה֥וּא וַעֲבָדָֽיו׃ ",
        "versenonikud": "וירא פרעה כי חדל המטר והברד והקלת ויסף לחטא ויכבד לבו הוא ועבדיו "
    },
    {
        "bookchapter": "שמות",
        "chapter": "ט",
        "versechapter": "לה",
        "bookseder": "שמות",
        "seder": "ו",
        "verseseder": "מח",
        "parasha": "וארא",
        "versenikud": "וַֽיֶּחֱזַק֙ לֵ֣ב פַּרְעֹ֔ה וְלֹ֥א שִׁלַּ֖ח אֶת־ בְּנֵ֣י יִשְׂרָאֵ֑ל כַּאֲשֶׁ֛ר דִּבֶּ֥ר יְהוָ֖ה בְּיַד־ מֹשֶֽׁה׃ ",
        "versenonikud": "ויחזק לב פרעה ולא שלח את בני ישראל כאשר דבר יהוה ביד משה "
    }
]