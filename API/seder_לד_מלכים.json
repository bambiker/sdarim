[
    {
        "bookchapter": "מלכים ב",
        "chapter": "כג",
        "versechapter": "כה",
        "bookseder": "מלכים",
        "seder": "לד",
        "verseseder": "א",
        "versenikud": "וְכָמֹהוּ֩ לֹֽא־ הָיָ֨ה לְפָנָ֜יו מֶ֗לֶךְ אֲשֶׁר־ שָׁ֤ב אֶל־ יְהוָה֙ בְּכָל־ לְבָב֤וֹ וּבְכָל־ נַפְשׁוֹ֙ וּבְכָל־ מְאֹד֔וֹ כְּכֹ֖ל תּוֹרַ֣ת מֹשֶׁ֑ה וְאַחֲרָ֖יו לֹֽא־ קָ֥ם כָּמֹֽהוּ׃ ",
        "versenonikud": "וכמהו לא היה לפניו מלך אשר שב אל יהוה בכל לבבו ובכל נפשו ובכל מאדו ככל תורת משה ואחריו לא קם כמהו "
    },
    {
        "bookchapter": "מלכים ב",
        "chapter": "כג",
        "versechapter": "כו",
        "bookseder": "מלכים",
        "seder": "לד",
        "verseseder": "ב",
        "versenikud": "אַ֣ךְ ׀ לֹֽא־ שָׁ֣ב יְהוָ֗ה מֵחֲר֤וֹן אַפּוֹ֙ הַגָּד֔וֹל אֲשֶׁר־ חָרָ֥ה אַפּ֖וֹ בִּֽיהוּדָ֑ה עַ֚ל כָּל־ הַכְּעָסִ֔ים אֲשֶׁ֥ר הִכְעִיס֖וֹ מְנַשֶּֽׁה׃ ",
        "versenonikud": "אך  לא שב יהוה מחרון אפו הגדול אשר חרה אפו ביהודה על כל הכעסים אשר הכעיסו מנשה "
    },
    {
        "bookchapter": "מלכים ב",
        "chapter": "כג",
        "versechapter": "כז",
        "bookseder": "מלכים",
        "seder": "לד",
        "verseseder": "ג",
        "versenikud": "וַיֹּ֣אמֶר יְהוָ֗ה גַּ֤ם אֶת־ יְהוּדָה֙ אָסִיר֙ מֵעַ֣ל פָּנַ֔י כַּאֲשֶׁ֥ר הֲסִרֹ֖תִי אֶת־ יִשְׂרָאֵ֑ל וּ֠מָאַסְתִּי אֶת־ הָעִ֨יר הַזֹּ֤את אֲשֶׁר־ בָּחַ֙רְתִּי֙ אֶת־ יְר֣וּשָׁלִַ֔ם וְאֶת־ הַבַּ֔יִת אֲשֶׁ֣ר אָמַ֔רְתִּי יִהְיֶ֥ה שְׁמִ֖י שָֽׁם׃ ",
        "versenonikud": "ויאמר יהוה גם את יהודה אסיר מעל פני כאשר הסרתי את ישראל ומאסתי את העיר הזאת אשר בחרתי את ירושלם ואת הבית אשר אמרתי יהיה שמי שם "
    },
    {
        "bookchapter": "מלכים ב",
        "chapter": "כג",
        "versechapter": "כח",
        "bookseder": "מלכים",
        "seder": "לד",
        "verseseder": "ד",
        "versenikud": "וְיֶ֛תֶר דִּבְרֵ֥י יֹאשִׁיָּ֖הוּ וְכָל־ אֲשֶׁ֣ר עָשָׂ֑ה הֲלֹא־ הֵ֣ם כְּתוּבִ֗ים עַל־ סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃ ",
        "versenonikud": "ויתר דברי יאשיהו וכל אשר עשה הלא הם כתובים על ספר דברי הימים למלכי יהודה "
    },
    {
        "bookchapter": "מלכים ב",
        "chapter": "כג",
        "versechapter": "כט",
        "bookseder": "מלכים",
        "seder": "לד",
        "verseseder": "ה",
        "versenikud": "בְּיָמָ֡יו עָלָה֩ פַרְעֹ֨ה נְכֹ֧ה מֶֽלֶךְ־ מִצְרַ֛יִם עַל־ מֶ֥לֶךְ אַשּׁ֖וּר עַל־ נְהַר־ פְּרָ֑ת וַיֵּ֨לֶךְ הַמֶּ֤לֶךְ יֹאשִׁיָּ֙הוּ֙ לִקְרָאת֔וֹ וַיְמִיתֵ֙הוּ֙ בִּמְגִדּ֔וֹ כִּרְאֹת֖וֹ אֹתֽוֹ׃ ",
        "versenonikud": "בימיו עלה פרעה נכה מלך מצרים על מלך אשור על נהר פרת וילך המלך יאשיהו לקראתו וימיתהו במגדו כראתו אתו "
    },
    {
        "bookchapter": "מלכים ב",
        "chapter": "כג",
        "versechapter": "ל",
        "bookseder": "מלכים",
        "seder": "לד",
        "verseseder": "ו",
        "versenikud": "וַיַּרְכִּבֻ֨הוּ עֲבָדָ֥יו מֵת֙ מִמְּגִדּ֔וֹ וַיְבִאֻ֙הוּ֙ יְר֣וּשָׁלִַ֔ם וַֽיִּקְבְּרֻ֖הוּ בִּקְבֻֽרָת֑וֹ וַיִּקַּ֣ח עַם־ הָאָ֗רֶץ אֶת־ יְהֽוֹאָחָז֙ בֶּן־ יֹ֣אשִׁיָּ֔הוּ וַיִּמְשְׁח֥וּ אֹת֛וֹ וַיַּמְלִ֥יכוּ אֹת֖וֹ תַּ֥חַת אָבִֽיו׃ ",
        "versenonikud": "וירכבהו עבדיו מת ממגדו ויבאהו ירושלם ויקברהו בקברתו ויקח עם הארץ את יהואחז בן יאשיהו וימשחו אתו וימליכו אתו תחת אביו "
    },
    {
        "bookchapter": "מלכים ב",
        "chapter": "כג",
        "versechapter": "לא",
        "bookseder": "מלכים",
        "seder": "לד",
        "verseseder": "ז",
        "versenikud": "בֶּן־ עֶשְׂרִ֨ים וְשָׁלֹ֤שׁ שָׁנָה֙ יְהוֹאָחָ֣ז בְּמָלְכ֔וֹ וּשְׁלֹשָׁ֣ה חֳדָשִׁ֔ים מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ חֲמוּטַ֥ל בַּֽת־ יִרְמְיָ֖הוּ מִלִּבְנָֽה׃ ",
        "versenonikud": "בן עשרים ושלש שנה יהואחז במלכו ושלשה חדשים מלך בירושלם ושם אמו חמוטל בת ירמיהו מלבנה "
    },
    {
        "bookchapter": "מלכים ב",
        "chapter": "כג",
        "versechapter": "לב",
        "bookseder": "מלכים",
        "seder": "לד",
        "verseseder": "ח",
        "versenikud": "וַיַּ֥עַשׂ הָרַ֖ע בְּעֵינֵ֣י יְהוָ֑ה כְּכֹ֥ל אֲשֶׁר־ עָשׂ֖וּ אֲבֹתָֽיו׃ ",
        "versenonikud": "ויעש הרע בעיני יהוה ככל אשר עשו אבתיו "
    },
    {
        "bookchapter": "מלכים ב",
        "chapter": "כג",
        "versechapter": "לג",
        "bookseder": "מלכים",
        "seder": "לד",
        "verseseder": "ט",
        "versenikud": "וַיַּאַסְרֵהוּ֩ פַרְעֹ֨ה נְכֹ֤ה בְרִבְלָה֙ בְּאֶ֣רֶץ חֲמָ֔ת במלך מִמְּלֹ֖ךְ בִּירוּשָׁלִָ֑ם וַיִּתֶּן־ עֹ֙נֶשׁ֙ עַל־ הָאָ֔רֶץ מֵאָ֥ה כִכַּר־ כֶּ֖סֶף וְכִכַּ֥ר זָהָֽב׃ ",
        "versenonikud": "ויאסרהו פרעה נכה ברבלה בארץ חמת במלך ממלך בירושלם ויתן ענש על הארץ מאה ככר כסף וככר זהב "
    },
    {
        "bookchapter": "מלכים ב",
        "chapter": "כג",
        "versechapter": "לד",
        "bookseder": "מלכים",
        "seder": "לד",
        "verseseder": "י",
        "versenikud": "וַיַּמְלֵךְ֩ פַּרְעֹ֨ה נְכֹ֜ה אֶת־ אֶלְיָקִ֣ים בֶּן־ יֹאשִׁיָּ֗הוּ תַּ֚חַת יֹאשִׁיָּ֣הוּ אָבִ֔יו וַיַּסֵּ֥ב אֶת־ שְׁמ֖וֹ יְהוֹיָקִ֑ים וְאֶת־ יְהוֹאָחָ֣ז לָקָ֔ח וַיָּבֹ֥א מִצְרַ֖יִם וַיָּ֥מָת שָֽׁם׃ ",
        "versenonikud": "וימלך פרעה נכה את אליקים בן יאשיהו תחת יאשיהו אביו ויסב את שמו יהויקים ואת יהואחז לקח ויבא מצרים וימת שם "
    },
    {
        "bookchapter": "מלכים ב",
        "chapter": "כג",
        "versechapter": "לה",
        "bookseder": "מלכים",
        "seder": "לד",
        "verseseder": "יא",
        "versenikud": "וְהַכֶּ֣סֶף וְהַזָּהָ֗ב נָתַ֤ן יְהוֹיָקִים֙ לְפַרְעֹ֔ה אַ֚ךְ הֶעֱרִ֣יךְ אֶת־ הָאָ֔רֶץ לָתֵ֥ת אֶת־ הַכֶּ֖סֶף עַל־ פִּ֣י פַרְעֹ֑ה אִ֣ישׁ כְּעֶרְכּ֗וֹ נָגַ֞שׂ אֶת־ הַכֶּ֤סֶף וְאֶת־ הַזָּהָב֙ אֶת־ עַ֣ם הָאָ֔רֶץ לָתֵ֖ת לְפַרְעֹ֥ה נְכֹֽה׃ ",
        "versenonikud": "והכסף והזהב נתן יהויקים לפרעה אך העריך את הארץ לתת את הכסף על פי פרעה איש כערכו נגש את הכסף ואת הזהב את עם הארץ לתת לפרעה נכה "
    },
    {
        "bookchapter": "מלכים ב",
        "chapter": "כג",
        "versechapter": "לו",
        "bookseder": "מלכים",
        "seder": "לד",
        "verseseder": "יב",
        "versenikud": "בֶּן־ עֶשְׂרִ֨ים וְחָמֵ֤שׁ שָׁנָ֨ה יְהוֹיָקִ֣ים בְּמָלְכ֔וֹ וְאַחַ֤ת עֶשְׂרֵה֙ שָׁנָ֔ה מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ זבידה זְבוּדָּ֥ה בַת־ פְּדָיָ֖ה מִן־ רוּמָֽה׃ ",
        "versenonikud": "בן עשרים וחמש שנה יהויקים במלכו ואחת עשרה שנה מלך בירושלם ושם אמו זבידה זבודה בת פדיה מן רומה "
    },
    {
        "bookchapter": "מלכים ב",
        "chapter": "כג",
        "versechapter": "לז",
        "bookseder": "מלכים",
        "seder": "לד",
        "verseseder": "יג",
        "versenikud": "וַיַּ֥עַשׂ הָרַ֖ע בְּעֵינֵ֣י יְהוָ֑ה כְּכֹ֥ל אֲשֶׁר־ עָשׂ֖וּ אֲבֹתָֽיו׃ ",
        "versenonikud": "ויעש הרע בעיני יהוה ככל אשר עשו אבתיו "
    },
    {
        "bookchapter": "מלכים ב",
        "chapter": "כד",
        "versechapter": "א",
        "bookseder": "מלכים",
        "seder": "לד",
        "verseseder": "יד",
        "versenikud": "בְּיָמָ֣יו עָלָ֔ה נְבֻכַדְנֶאצַּ֖ר מֶ֣לֶךְ בָּבֶ֑ל וַיְהִי־ ל֨וֹ יְהוֹיָקִ֥ים עֶ֙בֶד֙ שָׁלֹ֣שׁ שָׁנִ֔ים וַיָּ֖שָׁב וַיִּמְרָד־ בּֽוֹ׃ ",
        "versenonikud": "בימיו עלה נבכדנאצר מלך בבל ויהי לו יהויקים עבד שלש שנים וישב וימרד בו "
    },
    {
        "bookchapter": "מלכים ב",
        "chapter": "כד",
        "versechapter": "ב",
        "bookseder": "מלכים",
        "seder": "לד",
        "verseseder": "טו",
        "versenikud": "וַיְשַׁלַּ֣ח יְהוָ֣ה ׀ בּ֡וֹ אֶת־ גְּדוּדֵ֣י כַשְׂדִּים֩ וְאֶת־ גְּדוּדֵ֨י אֲרָ֜ם וְאֵ֣ת ׀ גְּדוּדֵ֣י מוֹאָ֗ב וְאֵת֙ גְּדוּדֵ֣י בְנֵֽי־ עַמּ֔וֹן וַיְשַׁלְּחֵ֥ם בִּֽיהוּדָ֖ה לְהַֽאֲבִיד֑וֹ כִּדְבַ֣ר יְהוָ֔ה אֲשֶׁ֣ר דִּבֶּ֔ר בְּיַ֖ד עֲבָדָ֥יו הַנְּבִיאִֽים׃ ",
        "versenonikud": "וישלח יהוה  בו את גדודי כשדים ואת גדודי ארם ואת  גדודי מואב ואת גדודי בני עמון וישלחם ביהודה להאבידו כדבר יהוה אשר דבר ביד עבדיו הנביאים "
    },
    {
        "bookchapter": "מלכים ב",
        "chapter": "כד",
        "versechapter": "ג",
        "bookseder": "מלכים",
        "seder": "לד",
        "verseseder": "טז",
        "versenikud": "אַ֣ךְ ׀ עַל־ פִּ֣י יְהוָ֗ה הָֽיְתָה֙ בִּֽיהוּדָ֔ה לְהָסִ֖יר מֵעַ֣ל פָּנָ֑יו בְּחַטֹּ֣את מְנַשֶּׁ֔ה כְּכֹ֖ל אֲשֶׁ֥ר עָשָֽׂה׃ ",
        "versenonikud": "אך  על פי יהוה היתה ביהודה להסיר מעל פניו בחטאת מנשה ככל אשר עשה "
    },
    {
        "bookchapter": "מלכים ב",
        "chapter": "כד",
        "versechapter": "ד",
        "bookseder": "מלכים",
        "seder": "לד",
        "verseseder": "יז",
        "versenikud": "וְגַ֤ם דַּֽם־ הַנָּקִי֙ אֲשֶׁ֣ר שָׁפָ֔ךְ וַיְמַלֵּ֥א אֶת־ יְרוּשָׁלִַ֖ם דָּ֣ם נָקִ֑י וְלֹֽא־ אָבָ֥ה יְהוָ֖ה לִסְלֹֽחַ׃ ",
        "versenonikud": "וגם דם הנקי אשר שפך וימלא את ירושלם דם נקי ולא אבה יהוה לסלח "
    },
    {
        "bookchapter": "מלכים ב",
        "chapter": "כד",
        "versechapter": "ה",
        "bookseder": "מלכים",
        "seder": "לד",
        "verseseder": "יח",
        "versenikud": "וְיֶ֛תֶר דִּבְרֵ֥י יְהוֹיָקִ֖ים וְכָל־ אֲשֶׁ֣ר עָשָׂ֑ה הֲלֹא־ הֵ֣ם כְּתוּבִ֗ים עַל־ סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃ ",
        "versenonikud": "ויתר דברי יהויקים וכל אשר עשה הלא הם כתובים על ספר דברי הימים למלכי יהודה "
    },
    {
        "bookchapter": "מלכים ב",
        "chapter": "כד",
        "versechapter": "ו",
        "bookseder": "מלכים",
        "seder": "לד",
        "verseseder": "יט",
        "versenikud": "וַיִּשְׁכַּ֥ב יְהוֹיָקִ֖ים עִם־ אֲבֹתָ֑יו וַיִּמְלֹ֛ךְ יְהוֹיָכִ֥ין בְּנ֖וֹ תַּחְתָּֽיו׃ ",
        "versenonikud": "וישכב יהויקים עם אבתיו וימלך יהויכין בנו תחתיו "
    },
    {
        "bookchapter": "מלכים ב",
        "chapter": "כד",
        "versechapter": "ז",
        "bookseder": "מלכים",
        "seder": "לד",
        "verseseder": "כ",
        "versenikud": "וְלֹֽא־ הֹסִ֥יף עוֹד֙ מֶ֣לֶךְ מִצְרַ֔יִם לָצֵ֖את מֵֽאַרְצ֑וֹ כִּֽי־ לָקַ֞ח מֶ֣לֶךְ בָּבֶ֗ל מִנַּ֤חַל מִצְרַ֙יִם֙ עַד־ נְהַר־ פְּרָ֔ת כֹּ֛ל אֲשֶׁ֥ר הָיְתָ֖ה לְמֶ֥לֶךְ מִצְרָֽיִם׃ ",
        "versenonikud": "ולא הסיף עוד מלך מצרים לצאת מארצו כי לקח מלך בבל מנחל מצרים עד נהר פרת כל אשר היתה למלך מצרים "
    },
    {
        "bookchapter": "מלכים ב",
        "chapter": "כד",
        "versechapter": "ח",
        "bookseder": "מלכים",
        "seder": "לד",
        "verseseder": "כא",
        "versenikud": "בֶּן־ שְׁמֹנֶ֨ה עֶשְׂרֵ֤ה שָׁנָה֙ יְהוֹיָכִ֣ין בְּמָלְכ֔וֹ וּשְׁלֹשָׁ֣ה חֳדָשִׁ֔ים מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ נְחֻשְׁתָּ֥א בַת־ אֶלְנָתָ֖ן מִירוּשָׁלִָֽם׃ ",
        "versenonikud": "בן שמנה עשרה שנה יהויכין במלכו ושלשה חדשים מלך בירושלם ושם אמו נחשתא בת אלנתן מירושלם "
    },
    {
        "bookchapter": "מלכים ב",
        "chapter": "כד",
        "versechapter": "ט",
        "bookseder": "מלכים",
        "seder": "לד",
        "verseseder": "כב",
        "versenikud": "וַיַּ֥עַשׂ הָרַ֖ע בְּעֵינֵ֣י יְהוָ֑ה כְּכֹ֥ל אֲשֶׁר־ עָשָׂ֖ה אָבִֽיו׃ ",
        "versenonikud": "ויעש הרע בעיני יהוה ככל אשר עשה אביו "
    },
    {
        "bookchapter": "מלכים ב",
        "chapter": "כד",
        "versechapter": "י",
        "bookseder": "מלכים",
        "seder": "לד",
        "verseseder": "כג",
        "versenikud": "בָּעֵ֣ת הַהִ֔יא עלה עָל֗וּ עַבְדֵ֛י נְבֻכַדְנֶאצַּ֥ר מֶֽלֶךְ־ בָּבֶ֖ל יְרוּשָׁלִָ֑ם וַתָּבֹ֥א הָעִ֖יר בַּמָּצֽוֹר׃ ",
        "versenonikud": "בעת ההיא עלה עלו עבדי נבכדנאצר מלך בבל ירושלם ותבא העיר במצור "
    },
    {
        "bookchapter": "מלכים ב",
        "chapter": "כד",
        "versechapter": "יא",
        "bookseder": "מלכים",
        "seder": "לד",
        "verseseder": "כד",
        "versenikud": "וַיָּבֹ֛א נְבוּכַדְנֶאצַּ֥ר מֶֽלֶךְ־ בָּבֶ֖ל עַל־ הָעִ֑יר וַעֲבָדָ֖יו צָרִ֥ים עָלֶֽיהָ׃ ",
        "versenonikud": "ויבא נבוכדנאצר מלך בבל על העיר ועבדיו צרים עליה "
    },
    {
        "bookchapter": "מלכים ב",
        "chapter": "כד",
        "versechapter": "יב",
        "bookseder": "מלכים",
        "seder": "לד",
        "verseseder": "כה",
        "versenikud": "וַיֵּצֵ֞א יְהוֹיָכִ֤ין מֶֽלֶךְ־ יְהוּדָה֙ עַל־ מֶ֣לֶךְ בָּבֶ֔ל ה֣וּא וְאִמּ֔וֹ וַעֲבָדָ֖יו וְשָׂרָ֣יו וְסָֽרִיסָ֑יו וַיִּקַּ֤ח אֹתוֹ֙ מֶ֣לֶךְ בָּבֶ֔ל בִּשְׁנַ֥ת שְׁמֹנֶ֖ה לְמָלְכֽוֹ׃ ",
        "versenonikud": "ויצא יהויכין מלך יהודה על מלך בבל הוא ואמו ועבדיו ושריו וסריסיו ויקח אתו מלך בבל בשנת שמנה למלכו "
    },
    {
        "bookchapter": "מלכים ב",
        "chapter": "כד",
        "versechapter": "יג",
        "bookseder": "מלכים",
        "seder": "לד",
        "verseseder": "כו",
        "versenikud": "וַיּוֹצֵ֣א מִשָּׁ֗ם אֶת־ כָּל־ אוֹצְרוֹת֙ בֵּ֣ית יְהוָ֔ה וְאֽוֹצְר֖וֹת בֵּ֣ית הַמֶּ֑לֶךְ וַיְקַצֵּ֞ץ אֶת־ כָּל־ כְּלֵ֣י הַזָּהָ֗ב אֲשֶׁ֨ר עָשָׂ֜ה שְׁלֹמֹ֤ה מֶֽלֶךְ־ יִשְׂרָאֵל֙ בְּהֵיכַ֣ל יְהוָ֔ה כַּֽאֲשֶׁ֖ר דִּבֶּ֥ר יְהוָֽה׃ ",
        "versenonikud": "ויוצא משם את כל אוצרות בית יהוה ואוצרות בית המלך ויקצץ את כל כלי הזהב אשר עשה שלמה מלך ישראל בהיכל יהוה כאשר דבר יהוה "
    },
    {
        "bookchapter": "מלכים ב",
        "chapter": "כד",
        "versechapter": "יד",
        "bookseder": "מלכים",
        "seder": "לד",
        "verseseder": "כז",
        "versenikud": "וְהִגְלָ֣ה אֶת־ כָּל־ יְ֠רוּשָׁלִַם וְֽאֶת־ כָּל־ הַשָּׂרִ֞ים וְאֵ֣ת ׀ כָּל־ גִּבּוֹרֵ֣י הַחַ֗יִל עשרה עֲשֶׂ֤רֶת אֲלָפִים֙ גּוֹלֶ֔ה וְכָל־ הֶחָרָ֖שׁ וְהַמַּסְגֵּ֑ר לֹ֣א נִשְׁאַ֔ר זוּלַ֖ת דַּלַּ֥ת עַם־ הָאָֽרֶץ׃ ",
        "versenonikud": "והגלה את כל ירושלם ואת כל השרים ואת  כל גבורי החיל עשרה עשרת אלפים גולה וכל החרש והמסגר לא נשאר זולת דלת עם הארץ "
    },
    {
        "bookchapter": "מלכים ב",
        "chapter": "כד",
        "versechapter": "טו",
        "bookseder": "מלכים",
        "seder": "לד",
        "verseseder": "כח",
        "versenikud": "וַיֶּ֥גֶל אֶת־ יְהוֹיָכִ֖ין בָּבֶ֑לָה וְאֶת־ אֵ֣ם הַ֠מֶּלֶךְ וְאֶת־ נְשֵׁ֨י הַמֶּ֜לֶךְ וְאֶת־ סָרִיסָ֗יו וְאֵת֙ אולי אֵילֵ֣י הָאָ֔רֶץ הוֹלִ֛יךְ גּוֹלָ֥ה מִירוּשָׁלִַ֖ם בָּבֶֽלָה׃ ",
        "versenonikud": "ויגל את יהויכין בבלה ואת אם המלך ואת נשי המלך ואת סריסיו ואת אולי אילי הארץ הוליך גולה מירושלם בבלה "
    },
    {
        "bookchapter": "מלכים ב",
        "chapter": "כד",
        "versechapter": "טז",
        "bookseder": "מלכים",
        "seder": "לד",
        "verseseder": "כט",
        "versenikud": "וְאֵת֩ כָּל־ אַנְשֵׁ֨י הַחַ֜יִל שִׁבְעַ֣ת אֲלָפִ֗ים וְהֶחָרָ֤שׁ וְהַמַּסְגֵּר֙ אֶ֔לֶף הַכֹּ֕ל גִּבּוֹרִ֖ים עֹשֵׂ֣י מִלְחָמָ֑ה וַיְבִיאֵ֧ם מֶֽלֶךְ־ בָּבֶ֛ל גּוֹלָ֖ה בָּבֶֽלָה׃ ",
        "versenonikud": "ואת כל אנשי החיל שבעת אלפים והחרש והמסגר אלף הכל גבורים עשי מלחמה ויביאם מלך בבל גולה בבלה "
    },
    {
        "bookchapter": "מלכים ב",
        "chapter": "כד",
        "versechapter": "יז",
        "bookseder": "מלכים",
        "seder": "לד",
        "verseseder": "ל",
        "versenikud": "וַיַּמְלֵ֧ךְ מֶֽלֶךְ־ בָּבֶ֛ל אֶת־ מַתַּנְיָ֥ה דֹד֖וֹ תַּחְתָּ֑יו וַיַּסֵּ֥ב אֶת־ שְׁמ֖וֹ צִדְקִיָּֽהוּ׃ ",
        "versenonikud": "וימלך מלך בבל את מתניה דדו תחתיו ויסב את שמו צדקיהו "
    }
]