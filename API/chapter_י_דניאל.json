[
    {
        "bookchapter": "דניאל",
        "chapter": "י",
        "versechapter": "א",
        "bookseder": "דניאל",
        "seder": "ו",
        "verseseder": "כה",
        "versenikud": "בִּשְׁנַ֣ת שָׁל֗וֹשׁ לְכ֙וֹרֶשׁ֙ מֶ֣לֶךְ פָּרַ֔ס דָּבָר֙ נִגְלָ֣ה לְדָֽנִיֵּ֔אל אֲשֶׁר־ נִקְרָ֥א שְׁמ֖וֹ בֵּלְטְשַׁאצַּ֑ר וֶאֱמֶ֤ת הַדָּבָר֙ וְצָבָ֣א גָד֔וֹל וּבִין֙ אֶת־ הַדָּבָ֔ר וּבִ֥ינָה ל֖וֹ בַּמַּרְאֶֽה׃ ",
        "versenonikud": "בשנת שלוש לכורש מלך פרס דבר נגלה לדניאל אשר נקרא שמו בלטשאצר ואמת הדבר וצבא גדול ובין את הדבר ובינה לו במראה "
    },
    {
        "bookchapter": "דניאל",
        "chapter": "י",
        "versechapter": "ב",
        "bookseder": "דניאל",
        "seder": "ו",
        "verseseder": "כו",
        "versenikud": "בַּיָּמִ֖ים הָהֵ֑ם אֲנִ֤י דָֽנִיֵּאל֙ הָיִ֣יתִי מִתְאַבֵּ֔ל שְׁלֹשָׁ֥ה שָׁבֻעִ֖ים יָמִֽים׃ ",
        "versenonikud": "בימים ההם אני דניאל הייתי מתאבל שלשה שבעים ימים "
    },
    {
        "bookchapter": "דניאל",
        "chapter": "י",
        "versechapter": "ג",
        "bookseder": "דניאל",
        "seder": "ו",
        "verseseder": "כז",
        "versenikud": "לֶ֣חֶם חֲמֻד֞וֹת לֹ֣א אָכַ֗לְתִּי וּבָשָׂ֥ר וָיַ֛יִן לֹא־ בָ֥א אֶל־ פִּ֖י וְס֣וֹךְ לֹא־ סָ֑כְתִּי עַד־ מְלֹ֕את שְׁלֹ֥שֶׁת שָׁבֻעִ֖ים יָמִֽים׃ ",
        "versenonikud": "לחם חמדות לא אכלתי ובשר ויין לא בא אל פי וסוך לא סכתי עד מלאת שלשת שבעים ימים "
    },
    {
        "bookchapter": "דניאל",
        "chapter": "י",
        "versechapter": "ד",
        "bookseder": "דניאל",
        "seder": "ו",
        "verseseder": "כח",
        "versenikud": "וּבְי֛וֹם עֶשְׂרִ֥ים וְאַרְבָּעָ֖ה לַחֹ֣דֶשׁ הָרִאשׁ֑וֹן וַאֲנִ֗י הָיִ֛יתִי עַ֣ל יַ֧ד הַנָּהָ֛ר הַגָּד֖וֹל ה֥וּא חִדָּֽקֶל׃ ",
        "versenonikud": "וביום עשרים וארבעה לחדש הראשון ואני הייתי על יד הנהר הגדול הוא חדקל "
    },
    {
        "bookchapter": "דניאל",
        "chapter": "י",
        "versechapter": "ה",
        "bookseder": "דניאל",
        "seder": "ו",
        "verseseder": "כט",
        "versenikud": "וָאֶשָּׂ֤א אֶת־ עֵינַי֙ וָאֵ֔רֶא וְהִנֵּ֥ה אִישׁ־ אֶחָ֖ד לָב֣וּשׁ בַּדִּ֑ים וּמָתְנָ֥יו חֲגֻרִ֖ים בְּכֶ֥תֶם אוּפָֽז׃ ",
        "versenonikud": "ואשא את עיני וארא והנה איש אחד לבוש בדים ומתניו חגרים בכתם אופז "
    },
    {
        "bookchapter": "דניאל",
        "chapter": "י",
        "versechapter": "ו",
        "bookseder": "דניאל",
        "seder": "ו",
        "verseseder": "ל",
        "versenikud": "וּגְוִיָּת֣וֹ כְתַרְשִׁ֗ישׁ וּפָנָ֞יו כְּמַרְאֵ֤ה בָרָק֙ וְעֵינָיו֙ כְּלַפִּ֣ידֵי אֵ֔שׁ וּזְרֹֽעֹתָיו֙ וּמַרְגְּלֹתָ֔יו כְּעֵ֖ין נְחֹ֣שֶׁת קָלָ֑ל וְק֥וֹל דְּבָרָ֖יו כְּק֥וֹל הָמֽוֹן׃ ",
        "versenonikud": "וגויתו כתרשיש ופניו כמראה ברק ועיניו כלפידי אש וזרעתיו ומרגלתיו כעין נחשת קלל וקול דבריו כקול המון "
    },
    {
        "bookchapter": "דניאל",
        "chapter": "י",
        "versechapter": "ז",
        "bookseder": "דניאל",
        "seder": "ו",
        "verseseder": "לא",
        "versenikud": "וְרָאִיתִי֩ אֲנִ֨י דָנִיֵּ֤אל לְבַדִּי֙ אֶת־ הַמַּרְאָ֔ה וְהָאֲנָשִׁים֙ אֲשֶׁ֣ר הָי֣וּ עִמִּ֔י לֹ֥א רָא֖וּ אֶת־ הַמַּרְאָ֑ה אֲבָ֗ל חֲרָדָ֤ה גְדֹלָה֙ נָפְלָ֣ה עֲלֵיהֶ֔ם וַֽיִּבְרְח֖וּ בְּהֵחָבֵֽא׃ ",
        "versenonikud": "וראיתי אני דניאל לבדי את המראה והאנשים אשר היו עמי לא ראו את המראה אבל חרדה גדלה נפלה עליהם ויברחו בהחבא "
    },
    {
        "bookchapter": "דניאל",
        "chapter": "י",
        "versechapter": "ח",
        "bookseder": "דניאל",
        "seder": "ו",
        "verseseder": "לב",
        "versenikud": "וַאֲנִי֙ נִשְׁאַ֣רְתִּי לְבַדִּ֔י וָֽאֶרְאֶ֗ה אֶת־ הַמַּרְאָ֤ה הַגְּדֹלָה֙ הַזֹּ֔את וְלֹ֥א נִשְׁאַר־ בִּ֖י כֹּ֑ח וְהוֹדִ֗י נֶהְפַּ֤ךְ עָלַי֙ לְמַשְׁחִ֔ית וְלֹ֥א עָצַ֖רְתִּי כֹּֽחַ׃ ",
        "versenonikud": "ואני נשארתי לבדי ואראה את המראה הגדלה הזאת ולא נשאר בי כח והודי נהפך עלי למשחית ולא עצרתי כח "
    },
    {
        "bookchapter": "דניאל",
        "chapter": "י",
        "versechapter": "ט",
        "bookseder": "דניאל",
        "seder": "ו",
        "verseseder": "לג",
        "versenikud": "וָאֶשְׁמַ֖ע אֶת־ ק֣וֹל דְּבָרָ֑יו וּכְשָׁמְעִי֙ אֶת־ ק֣וֹל דְּבָרָ֔יו וַאֲנִ֗י הָיִ֛יתִי נִרְדָּ֥ם עַל־ פָּנַ֖י וּפָנַ֥י אָֽרְצָה׃ ",
        "versenonikud": "ואשמע את קול דבריו וכשמעי את קול דבריו ואני הייתי נרדם על פני ופני ארצה "
    },
    {
        "bookchapter": "דניאל",
        "chapter": "י",
        "versechapter": "י",
        "bookseder": "דניאל",
        "seder": "ו",
        "verseseder": "לד",
        "versenikud": "וְהִנֵּה־ יָ֖ד נָ֣גְעָה בִּ֑י וַתְּנִיעֵ֥נִי עַל־ בִּרְכַּ֖י וְכַפּ֥וֹת יָדָֽי׃ ",
        "versenonikud": "והנה יד נגעה בי ותניעני על ברכי וכפות ידי "
    },
    {
        "bookchapter": "דניאל",
        "chapter": "י",
        "versechapter": "יא",
        "bookseder": "דניאל",
        "seder": "ו",
        "verseseder": "לה",
        "versenikud": "וַיֹּ֣אמֶר אֵלַ֡י דָּנִיֵּ֣אל אִישׁ־ חֲ֠מֻדוֹת הָבֵ֨ן בַּדְּבָרִ֜ים אֲשֶׁר֩ אָנֹכִ֨י דֹבֵ֤ר אֵלֶ֙יךָ֙ וַעֲמֹ֣ד עַל־ עָמְדֶ֔ךָ כִּ֥י עַתָּ֖ה שֻׁלַּ֣חְתִּי אֵלֶ֑יךָ וּבְדַבְּר֥וֹ עִמִּ֛י אֶת־ הַדָּבָ֥ר הַזֶּ֖ה עָמַ֥דְתִּי מַרְעִֽיד׃ ",
        "versenonikud": "ויאמר אלי דניאל איש חמדות הבן בדברים אשר אנכי דבר אליך ועמד על עמדך כי עתה שלחתי אליך ובדברו עמי את הדבר הזה עמדתי מרעיד "
    },
    {
        "bookchapter": "דניאל",
        "chapter": "י",
        "versechapter": "יב",
        "bookseder": "דניאל",
        "seder": "ו",
        "verseseder": "לו",
        "versenikud": "וַיֹּ֣אמֶר אֵלַי֮ אַל־ תִּירָ֣א דָנִיֵּאל֒ כִּ֣י ׀ מִן־ הַיּ֣וֹם הָרִאשׁ֗וֹן אֲשֶׁ֨ר נָתַ֧תָּ אֶֽת־ לִבְּךָ֛ לְהָבִ֧ין וּלְהִתְעַנּ֛וֹת לִפְנֵ֥י אֱלֹהֶ֖יךָ נִשְׁמְע֣וּ דְבָרֶ֑יךָ וַאֲנִי־ בָ֖אתִי בִּדְבָרֶֽיךָ׃ ",
        "versenonikud": "ויאמר אלי אל תירא דניאל כי  מן היום הראשון אשר נתת את לבך להבין ולהתענות לפני אלהיך נשמעו דבריך ואני באתי בדבריך "
    },
    {
        "bookchapter": "דניאל",
        "chapter": "י",
        "versechapter": "יג",
        "bookseder": "דניאל",
        "seder": "ו",
        "verseseder": "לז",
        "versenikud": "וְשַׂ֣ר ׀ מַלְכ֣וּת פָּרַ֗ס עֹמֵ֤ד לְנֶגְדִּי֙ עֶשְׂרִ֣ים וְאֶחָ֣ד י֔וֹם וְהִנֵּ֣ה מִֽיכָאֵ֗ל אַחַ֛ד הַשָּׂרִ֥ים הָרִאשֹׁנִ֖ים בָּ֣א לְעָזְרֵ֑נִי וַאֲנִי֙ נוֹתַ֣רְתִּי שָׁ֔ם אֵ֖צֶל מַלְכֵ֥י פָרָֽס׃ ",
        "versenonikud": "ושר  מלכות פרס עמד לנגדי עשרים ואחד יום והנה מיכאל אחד השרים הראשנים בא לעזרני ואני נותרתי שם אצל מלכי פרס "
    },
    {
        "bookchapter": "דניאל",
        "chapter": "י",
        "versechapter": "יד",
        "bookseder": "דניאל",
        "seder": "ו",
        "verseseder": "לח",
        "versenikud": "וּבָ֙אתִי֙ לַהֲבִ֣ינְךָ֔ אֵ֛ת אֲשֶׁר־ יִקְרָ֥ה לְעַמְּךָ֖ בְּאַחֲרִ֣ית הַיָּמִ֑ים כִּי־ ע֥וֹד חָז֖וֹן לַיָּמִֽים׃ ",
        "versenonikud": "ובאתי להבינך את אשר יקרה לעמך באחרית הימים כי עוד חזון לימים "
    },
    {
        "bookchapter": "דניאל",
        "chapter": "י",
        "versechapter": "טו",
        "bookseder": "דניאל",
        "seder": "ו",
        "verseseder": "לט",
        "versenikud": "וּבְדַבְּר֣וֹ עִמִּ֔י כַּדְּבָרִ֖ים הָאֵ֑לֶּה נָתַ֧תִּי פָנַ֛י אַ֖רְצָה וְנֶאֱלָֽמְתִּי׃ ",
        "versenonikud": "ובדברו עמי כדברים האלה נתתי פני ארצה ונאלמתי "
    },
    {
        "bookchapter": "דניאל",
        "chapter": "י",
        "versechapter": "טז",
        "bookseder": "דניאל",
        "seder": "ו",
        "verseseder": "מ",
        "versenikud": "וְהִנֵּ֗ה כִּדְמוּת֙ בְּנֵ֣י אָדָ֔ם נֹגֵ֖עַ עַל־ שְׂפָתָ֑י וָאֶפְתַּח־ פִּ֗י וָאֲדַבְּרָה֙ וָאֹֽמְרָה֙ אֶל־ הָעֹמֵ֣ד לְנֶגְדִּ֔י אֲדֹנִ֗י בַּמַּרְאָה֙ נֶהֶפְכ֤וּ צִירַי֙ עָלַ֔י וְלֹ֥א עָצַ֖רְתִּי כֹּֽחַ׃ ",
        "versenonikud": "והנה כדמות בני אדם נגע על שפתי ואפתח פי ואדברה ואמרה אל העמד לנגדי אדני במראה נהפכו צירי עלי ולא עצרתי כח "
    },
    {
        "bookchapter": "דניאל",
        "chapter": "י",
        "versechapter": "יז",
        "bookseder": "דניאל",
        "seder": "ו",
        "verseseder": "מא",
        "versenikud": "וְהֵ֣יךְ יוּכַ֗ל עֶ֤בֶד אֲדֹנִי֙ זֶ֔ה לְדַבֵּ֖ר עִם־ אֲדֹ֣נִי זֶ֑ה וַאֲנִ֤י מֵעַ֙תָּה֙ לֹֽא־ יַעֲמָד־ בִּ֣י כֹ֔חַ וּנְשָׁמָ֖ה לֹ֥א נִשְׁאֲרָה־ בִֽי׃ ",
        "versenonikud": "והיך יוכל עבד אדני זה לדבר עם אדני זה ואני מעתה לא יעמד בי כח ונשמה לא נשארה בי "
    },
    {
        "bookchapter": "דניאל",
        "chapter": "י",
        "versechapter": "יח",
        "bookseder": "דניאל",
        "seder": "ו",
        "verseseder": "מב",
        "versenikud": "וַיֹּ֧סֶף וַיִּגַּע־ בִּ֛י כְּמַרְאֵ֥ה אָדָ֖ם וַֽיְחַזְּקֵֽנִי׃ ",
        "versenonikud": "ויסף ויגע בי כמראה אדם ויחזקני "
    },
    {
        "bookchapter": "דניאל",
        "chapter": "י",
        "versechapter": "יט",
        "bookseder": "דניאל",
        "seder": "ו",
        "verseseder": "מג",
        "versenikud": "וַיֹּ֜אמֶר אַל־ תִּירָ֧א אִישׁ־ חֲמֻד֛וֹת שָׁל֥וֹם לָ֖ךְ חֲזַ֣ק וַחֲזָ֑ק וּֽבְדַבְּר֤וֹ עִמִּי֙ הִתְחַזַּ֔קְתִּי וָאֹֽמְרָ֛ה יְדַבֵּ֥ר אֲדֹנִ֖י כִּ֥י חִזַּקְתָּֽנִי׃ ",
        "versenonikud": "ויאמר אל תירא איש חמדות שלום לך חזק וחזק ובדברו עמי התחזקתי ואמרה ידבר אדני כי חזקתני "
    },
    {
        "bookchapter": "דניאל",
        "chapter": "י",
        "versechapter": "כ",
        "bookseder": "דניאל",
        "seder": "ו",
        "verseseder": "מד",
        "versenikud": "וַיֹּ֗אמֶר הֲיָדַ֙עְתָּ֙ לָמָּה־ בָּ֣אתִי אֵלֶ֔יךָ וְעַתָּ֣ה אָשׁ֔וּב לְהִלָּחֵ֖ם עִם־ שַׂ֣ר פָּרָ֑ס וַאֲנִ֣י יוֹצֵ֔א וְהִנֵּ֥ה שַׂר־ יָוָ֖ן בָּֽא׃ ",
        "versenonikud": "ויאמר הידעת למה באתי אליך ועתה אשוב להלחם עם שר פרס ואני יוצא והנה שר יון בא "
    },
    {
        "bookchapter": "דניאל",
        "chapter": "י",
        "versechapter": "כא",
        "bookseder": "דניאל",
        "seder": "ז",
        "verseseder": "א",
        "versenikud": "אֲבָל֙ אַגִּ֣יד לְךָ֔ אֶת־ הָרָשׁ֥וּם בִּכְתָ֖ב אֱמֶ֑ת וְאֵ֨ין אֶחָ֜ד מִתְחַזֵּ֤ק עִמִּי֙ עַל־ אֵ֔לֶּה כִּ֥י אִם־ מִיכָאֵ֖ל שַׂרְכֶֽם׃ ",
        "versenonikud": "אבל אגיד לך את הרשום בכתב אמת ואין אחד מתחזק עמי על אלה כי אם מיכאל שרכם "
    }
]