[
    {
        "bookchapter": "ישעיהו",
        "chapter": "ס",
        "versechapter": "א",
        "bookseder": "ישעיהו",
        "seder": "כד",
        "verseseder": "כג",
        "versenikud": "ק֥וּמִי א֖וֹרִי כִּ֣י בָ֣א אוֹרֵ֑ךְ וּכְב֥וֹד יְהוָ֖ה עָלַ֥יִךְ זָרָֽח׃ ",
        "versenonikud": "קומי אורי כי בא אורך וכבוד יהוה עליך זרח "
    },
    {
        "bookchapter": "ישעיהו",
        "chapter": "ס",
        "versechapter": "ב",
        "bookseder": "ישעיהו",
        "seder": "כד",
        "verseseder": "כד",
        "versenikud": "כִּֽי־ הִנֵּ֤ה הַחֹ֙שֶׁךְ֙ יְכַסֶּה־ אֶ֔רֶץ וַעֲרָפֶ֖ל לְאֻמִּ֑ים וְעָלַ֙יִךְ֙ יִזְרַ֣ח יְהוָ֔ה וּכְבוֹד֖וֹ עָלַ֥יִךְ יֵרָאֶֽה׃ ",
        "versenonikud": "כי הנה החשך יכסה ארץ וערפל לאמים ועליך יזרח יהוה וכבודו עליך יראה "
    },
    {
        "bookchapter": "ישעיהו",
        "chapter": "ס",
        "versechapter": "ג",
        "bookseder": "ישעיהו",
        "seder": "כד",
        "verseseder": "כה",
        "versenikud": "וְהָלְכ֥וּ גוֹיִ֖ם לְאוֹרֵ֑ךְ וּמְלָכִ֖ים לְנֹ֥גַהּ זַרְחֵֽךְ׃ ",
        "versenonikud": "והלכו גוים לאורך ומלכים לנגה זרחך "
    },
    {
        "bookchapter": "ישעיהו",
        "chapter": "ס",
        "versechapter": "ד",
        "bookseder": "ישעיהו",
        "seder": "כד",
        "verseseder": "כו",
        "versenikud": "שְׂאִֽי־ סָבִ֤יב עֵינַ֙יִךְ֙ וּרְאִ֔י כֻּלָּ֖ם נִקְבְּצ֣וּ בָֽאוּ־ לָ֑ךְ בָּנַ֙יִךְ֙ מֵרָח֣וֹק יָבֹ֔אוּ וּבְנֹתַ֖יִךְ עַל־ צַ֥ד תֵּאָמַֽנָה׃ ",
        "versenonikud": "שאי סביב עיניך וראי כלם נקבצו באו לך בניך מרחוק יבאו ובנתיך על צד תאמנה "
    },
    {
        "bookchapter": "ישעיהו",
        "chapter": "ס",
        "versechapter": "ה",
        "bookseder": "ישעיהו",
        "seder": "כד",
        "verseseder": "כז",
        "versenikud": "אָ֤ז תִּרְאִי֙ וְנָהַ֔רְתְּ וּפָחַ֥ד וְרָחַ֖ב לְבָבֵ֑ךְ כִּֽי־ יֵהָפֵ֤ךְ עָלַ֙יִךְ֙ הֲמ֣וֹן יָ֔ם חֵ֥יל גּוֹיִ֖ם יָבֹ֥אוּ לָֽךְ׃ ",
        "versenonikud": "אז תראי ונהרת ופחד ורחב לבבך כי יהפך עליך המון ים חיל גוים יבאו לך "
    },
    {
        "bookchapter": "ישעיהו",
        "chapter": "ס",
        "versechapter": "ו",
        "bookseder": "ישעיהו",
        "seder": "כד",
        "verseseder": "כח",
        "versenikud": "שִֽׁפְעַ֨ת גְּמַלִּ֜ים תְּכַסֵּ֗ךְ בִּכְרֵ֤י מִדְיָן֙ וְעֵיפָ֔ה כֻּלָּ֖ם מִשְּׁבָ֣א יָבֹ֑אוּ זָהָ֤ב וּלְבוֹנָה֙ יִשָּׂ֔אוּ וּתְהִלֹּ֥ת יְהוָ֖ה יְבַשֵּֽׂרוּ׃ ",
        "versenonikud": "שפעת גמלים תכסך בכרי מדין ועיפה כלם משבא יבאו זהב ולבונה ישאו ותהלת יהוה יבשרו "
    },
    {
        "bookchapter": "ישעיהו",
        "chapter": "ס",
        "versechapter": "ז",
        "bookseder": "ישעיהו",
        "seder": "כד",
        "verseseder": "כט",
        "versenikud": "כָּל־ צֹ֤אן קֵדָר֙ יִקָּ֣בְצוּ לָ֔ךְ אֵילֵ֥י נְבָי֖וֹת יְשָׁרְת֑וּנֶךְ יַעֲל֤וּ עַל־ רָצוֹן֙ מִזְבְּחִ֔י וּבֵ֥ית תִּפְאַרְתִּ֖י אֲפָאֵֽר׃ ",
        "versenonikud": "כל צאן קדר יקבצו לך אילי נביות ישרתונך יעלו על רצון מזבחי ובית תפארתי אפאר "
    },
    {
        "bookchapter": "ישעיהו",
        "chapter": "ס",
        "versechapter": "ח",
        "bookseder": "ישעיהו",
        "seder": "כד",
        "verseseder": "ל",
        "versenikud": "מִי־ אֵ֖לֶּה כָּעָ֣ב תְּעוּפֶ֑ינָה וְכַיּוֹנִ֖ים אֶל־ אֲרֻבֹּתֵיהֶֽם׃ ",
        "versenonikud": "מי אלה כעב תעופינה וכיונים אל ארבתיהם "
    },
    {
        "bookchapter": "ישעיהו",
        "chapter": "ס",
        "versechapter": "ט",
        "bookseder": "ישעיהו",
        "seder": "כד",
        "verseseder": "לא",
        "versenikud": "כִּֽי־ לִ֣י ׀ אִיִּ֣ים יְקַוּ֗וּ וָאֳנִיּ֤וֹת תַּרְשִׁישׁ֙ בָּרִ֣אשֹׁנָ֔ה לְהָבִ֤יא בָנַ֙יִךְ֙ מֵֽרָח֔וֹק כַּסְפָּ֥ם וּזְהָבָ֖ם אִתָּ֑ם לְשֵׁם֙ יְהוָ֣ה אֱלֹהַ֔יִךְ וְלִקְד֥וֹשׁ יִשְׂרָאֵ֖ל כִּ֥י פֵאֲרָֽךְ׃ ",
        "versenonikud": "כי לי  איים יקוו ואניות תרשיש בראשנה להביא בניך מרחוק כספם וזהבם אתם לשם יהוה אלהיך ולקדוש ישראל כי פארך "
    },
    {
        "bookchapter": "ישעיהו",
        "chapter": "ס",
        "versechapter": "י",
        "bookseder": "ישעיהו",
        "seder": "כד",
        "verseseder": "לב",
        "versenikud": "וּבָנ֤וּ בְנֵֽי־ נֵכָר֙ חֹמֹתַ֔יִךְ וּמַלְכֵיהֶ֖ם יְשָׁרְת֑וּנֶךְ כִּ֤י בְקִצְפִּי֙ הִכִּיתִ֔יךְ וּבִרְצוֹנִ֖י רִֽחַמְתִּֽיךְ׃ ",
        "versenonikud": "ובנו בני נכר חמתיך ומלכיהם ישרתונך כי בקצפי הכיתיך וברצוני רחמתיך "
    },
    {
        "bookchapter": "ישעיהו",
        "chapter": "ס",
        "versechapter": "יא",
        "bookseder": "ישעיהו",
        "seder": "כד",
        "verseseder": "לג",
        "versenikud": "וּפִתְּח֨וּ שְׁעָרַ֧יִךְ תָּמִ֛יד יוֹמָ֥ם וָלַ֖יְלָה לֹ֣א יִסָּגֵ֑רוּ לְהָבִ֤יא אֵלַ֙יִךְ֙ חֵ֣יל גּוֹיִ֔ם וּמַלְכֵיהֶ֖ם נְהוּגִֽים׃ ",
        "versenonikud": "ופתחו שעריך תמיד יומם ולילה לא יסגרו להביא אליך חיל גוים ומלכיהם נהוגים "
    },
    {
        "bookchapter": "ישעיהו",
        "chapter": "ס",
        "versechapter": "יב",
        "bookseder": "ישעיהו",
        "seder": "כד",
        "verseseder": "לד",
        "versenikud": "כִּֽי־ הַגּ֧וֹי וְהַמַּמְלָכָ֛ה אֲשֶׁ֥ר לֹא־ יַעַבְד֖וּךְ יֹאבֵ֑דוּ וְהַגּוֹיִ֖ם חָרֹ֥ב יֶחֱרָֽבוּ׃ ",
        "versenonikud": "כי הגוי והממלכה אשר לא יעבדוך יאבדו והגוים חרב יחרבו "
    },
    {
        "bookchapter": "ישעיהו",
        "chapter": "ס",
        "versechapter": "יג",
        "bookseder": "ישעיהו",
        "seder": "כד",
        "verseseder": "לה",
        "versenikud": "כְּב֤וֹד הַלְּבָנוֹן֙ אֵלַ֣יִךְ יָב֔וֹא בְּר֛וֹשׁ תִּדְהָ֥ר וּתְאַשּׁ֖וּר יַחְדָּ֑ו לְפָאֵר֙ מְק֣וֹם מִקְדָּשִׁ֔י וּמְק֥וֹם רַגְלַ֖י אֲכַבֵּֽד׃ ",
        "versenonikud": "כבוד הלבנון אליך יבוא ברוש תדהר ותאשור יחדו לפאר מקום מקדשי ומקום רגלי אכבד "
    },
    {
        "bookchapter": "ישעיהו",
        "chapter": "ס",
        "versechapter": "יד",
        "bookseder": "ישעיהו",
        "seder": "כד",
        "verseseder": "לו",
        "versenikud": "וְהָלְכ֨וּ אֵלַ֤יִךְ שְׁח֙וֹחַ֙ בְּנֵ֣י מְעַנַּ֔יִךְ וְהִֽשְׁתַּחֲו֛וּ עַל־ כַּפּ֥וֹת רַגְלַ֖יִךְ כָּל־ מְנַֽאֲצָ֑יִךְ וְקָ֤רְאוּ לָךְ֙ עִ֣יר יְהוָ֔ה צִיּ֖וֹן קְד֥וֹשׁ יִשְׂרָאֵֽל׃ ",
        "versenonikud": "והלכו אליך שחוח בני מעניך והשתחוו על כפות רגליך כל מנאציך וקראו לך עיר יהוה ציון קדוש ישראל "
    },
    {
        "bookchapter": "ישעיהו",
        "chapter": "ס",
        "versechapter": "טו",
        "bookseder": "ישעיהו",
        "seder": "כד",
        "verseseder": "לז",
        "versenikud": "תַּ֧חַת הֱיוֹתֵ֛ךְ עֲזוּבָ֥ה וּשְׂנוּאָ֖ה וְאֵ֣ין עוֹבֵ֑ר וְשַׂמְתִּיךְ֙ לִגְא֣וֹן עוֹלָ֔ם מְשׂ֖וֹשׂ דּ֥וֹר וָדֽוֹר׃ ",
        "versenonikud": "תחת היותך עזובה ושנואה ואין עובר ושמתיך לגאון עולם משוש דור ודור "
    },
    {
        "bookchapter": "ישעיהו",
        "chapter": "ס",
        "versechapter": "טז",
        "bookseder": "ישעיהו",
        "seder": "כד",
        "verseseder": "לח",
        "versenikud": "וְיָנַקְתְּ֙ חֲלֵ֣ב גּוֹיִ֔ם וְשֹׁ֥ד מְלָכִ֖ים תִּינָ֑קִי וְיָדַ֗עַתְּ כִּ֣י אֲנִ֤י יְהוָה֙ מֽוֹשִׁיעֵ֔ךְ וְגֹאֲלֵ֖ךְ אֲבִ֥יר יַעֲקֹֽב׃ ",
        "versenonikud": "וינקת חלב גוים ושד מלכים תינקי וידעת כי אני יהוה מושיעך וגאלך אביר יעקב "
    },
    {
        "bookchapter": "ישעיהו",
        "chapter": "ס",
        "versechapter": "יז",
        "bookseder": "ישעיהו",
        "seder": "כד",
        "verseseder": "לט",
        "versenikud": "תַּ֣חַת הַנְּחֹ֜שֶׁת אָבִ֣יא זָהָ֗ב וְתַ֤חַת הַבַּרְזֶל֙ אָ֣בִיא כֶ֔סֶף וְתַ֤חַת הָֽעֵצִים֙ נְחֹ֔שֶׁת וְתַ֥חַת הָאֲבָנִ֖ים בַּרְזֶ֑ל וְשַׂמְתִּ֤י פְקֻדָּתֵךְ֙ שָׁל֔וֹם וְנֹגְשַׂ֖יִךְ צְדָקָֽה׃ ",
        "versenonikud": "תחת הנחשת אביא זהב ותחת הברזל אביא כסף ותחת העצים נחשת ותחת האבנים ברזל ושמתי פקדתך שלום ונגשיך צדקה "
    },
    {
        "bookchapter": "ישעיהו",
        "chapter": "ס",
        "versechapter": "יח",
        "bookseder": "ישעיהו",
        "seder": "כד",
        "verseseder": "מ",
        "versenikud": "לֹא־ יִשָּׁמַ֨ע ע֤וֹד חָמָס֙ בְּאַרְצֵ֔ךְ שֹׁ֥ד וָשֶׁ֖בֶר בִּגְבוּלָ֑יִךְ וְקָרָ֤את יְשׁוּעָה֙ חוֹמֹתַ֔יִךְ וּשְׁעָרַ֖יִךְ תְּהִלָּֽה׃ ",
        "versenonikud": "לא ישמע עוד חמס בארצך שד ושבר בגבוליך וקראת ישועה חומתיך ושעריך תהלה "
    },
    {
        "bookchapter": "ישעיהו",
        "chapter": "ס",
        "versechapter": "יט",
        "bookseder": "ישעיהו",
        "seder": "כד",
        "verseseder": "מא",
        "versenikud": "לֹא־ יִֽהְיֶה־ לָּ֨ךְ ע֤וֹד הַשֶּׁ֙מֶשׁ֙ לְא֣וֹר יוֹמָ֔ם וּלְנֹ֕גַהּ הַיָּרֵ֖חַ לֹא־ יָאִ֣יר לָ֑ךְ וְהָיָה־ לָ֤ךְ יְהוָה֙ לְא֣וֹר עוֹלָ֔ם וֵאלֹהַ֖יִךְ לְתִפְאַרְתֵּֽךְ׃ ",
        "versenonikud": "לא יהיה לך עוד השמש לאור יומם ולנגה הירח לא יאיר לך והיה לך יהוה לאור עולם ואלהיך לתפארתך "
    },
    {
        "bookchapter": "ישעיהו",
        "chapter": "ס",
        "versechapter": "כ",
        "bookseder": "ישעיהו",
        "seder": "כד",
        "verseseder": "מב",
        "versenikud": "לֹא־ יָב֥וֹא עוֹד֙ שִׁמְשֵׁ֔ךְ וִירֵחֵ֖ךְ לֹ֣א יֵאָסֵ֑ף כִּ֣י יְהוָ֗ה יִֽהְיֶה־ לָּךְ֙ לְא֣וֹר עוֹלָ֔ם וְשָׁלְמ֖וּ יְמֵ֥י אֶבְלֵֽךְ׃ ",
        "versenonikud": "לא יבוא עוד שמשך וירחך לא יאסף כי יהוה יהיה לך לאור עולם ושלמו ימי אבלך "
    },
    {
        "bookchapter": "ישעיהו",
        "chapter": "ס",
        "versechapter": "כא",
        "bookseder": "ישעיהו",
        "seder": "כד",
        "verseseder": "מג",
        "versenikud": "וְעַמֵּךְ֙ כֻּלָּ֣ם צַדִּיקִ֔ים לְעוֹלָ֖ם יִ֣ירְשׁוּ אָ֑רֶץ נֵ֧צֶר מטעו מַטָּעַ֛י מַעֲשֵׂ֥ה יָדַ֖י לְהִתְפָּאֵֽר׃ ",
        "versenonikud": "ועמך כלם צדיקים לעולם יירשו ארץ נצר מטעו מטעי מעשה ידי להתפאר "
    },
    {
        "bookchapter": "ישעיהו",
        "chapter": "ס",
        "versechapter": "כב",
        "bookseder": "ישעיהו",
        "seder": "כד",
        "verseseder": "מד",
        "versenikud": "הַקָּטֹן֙ יִֽהְיֶ֣ה לָאֶ֔לֶף וְהַצָּעִ֖יר לְג֣וֹי עָצ֑וּם אֲנִ֥י יְהוָ֖ה בְּעִתָּ֥הּ אֲחִישֶֽׁנָּה׃ ",
        "versenonikud": "הקטן יהיה לאלף והצעיר לגוי עצום אני יהוה בעתה אחישנה "
    }
]