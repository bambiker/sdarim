[
    {
        "bookchapter": "שמות",
        "chapter": "כט",
        "versechapter": "א",
        "bookseder": "שמות",
        "seder": "כב",
        "verseseder": "א",
        "parasha": "תצוה",
        "versenikud": "וְזֶ֨ה הַדָּבָ֜ר אֲשֶֽׁר־ תַּעֲשֶׂ֥ה לָהֶ֛ם לְקַדֵּ֥שׁ אֹתָ֖ם לְכַהֵ֣ן לִ֑י לְ֠קַח פַּ֣ר אֶחָ֧ד בֶּן־ בָּקָ֛ר וְאֵילִ֥ם שְׁנַ֖יִם תְּמִימִֽם׃ ",
        "versenonikud": "וזה הדבר אשר תעשה להם לקדש אתם לכהן לי לקח פר אחד בן בקר ואילם שנים תמימם "
    },
    {
        "bookchapter": "שמות",
        "chapter": "כט",
        "versechapter": "ב",
        "bookseder": "שמות",
        "seder": "כב",
        "verseseder": "ב",
        "parasha": "תצוה",
        "versenikud": "וְלֶ֣חֶם מַצּ֗וֹת וְחַלֹּ֤ת מַצֹּת֙ בְּלוּלֹ֣ת בַּשֶּׁ֔מֶן וּרְקִיקֵ֥י מַצּ֖וֹת מְשֻׁחִ֣ים בַּשָּׁ֑מֶן סֹ֥לֶת חִטִּ֖ים תַּעֲשֶׂ֥ה אֹתָֽם׃ ",
        "versenonikud": "ולחם מצות וחלת מצת בלולת בשמן ורקיקי מצות משחים בשמן סלת חטים תעשה אתם "
    },
    {
        "bookchapter": "שמות",
        "chapter": "כט",
        "versechapter": "ג",
        "bookseder": "שמות",
        "seder": "כב",
        "verseseder": "ג",
        "parasha": "תצוה",
        "versenikud": "וְנָתַתָּ֤ אוֹתָם֙ עַל־ סַ֣ל אֶחָ֔ד וְהִקְרַבְתָּ֥ אֹתָ֖ם בַּסָּ֑ל וְאֶ֨ת־ הַפָּ֔ר וְאֵ֖ת שְׁנֵ֥י הָאֵילִֽם׃ ",
        "versenonikud": "ונתת אותם על סל אחד והקרבת אתם בסל ואת הפר ואת שני האילם "
    },
    {
        "bookchapter": "שמות",
        "chapter": "כט",
        "versechapter": "ד",
        "bookseder": "שמות",
        "seder": "כב",
        "verseseder": "ד",
        "parasha": "תצוה",
        "versenikud": "וְאֶת־ אַהֲרֹ֤ן וְאֶת־ בָּנָיו֙ תַּקְרִ֔יב אֶל־ פֶּ֖תַח אֹ֣הֶל מוֹעֵ֑ד וְרָחַצְתָּ֥ אֹתָ֖ם בַּמָּֽיִם׃ ",
        "versenonikud": "ואת אהרן ואת בניו תקריב אל פתח אהל מועד ורחצת אתם במים "
    },
    {
        "bookchapter": "שמות",
        "chapter": "כט",
        "versechapter": "ה",
        "bookseder": "שמות",
        "seder": "כב",
        "verseseder": "ה",
        "parasha": "תצוה",
        "versenikud": "וְלָקַחְתָּ֣ אֶת־ הַבְּגָדִ֗ים וְהִלְבַּשְׁתָּ֤ אֶֽת־ אַהֲרֹן֙ אֶת־ הַכֻּתֹּ֔נֶת וְאֵת֙ מְעִ֣יל הָאֵפֹ֔ד וְאֶת־ הָאֵפֹ֖ד וְאֶת־ הַחֹ֑שֶׁן וְאָפַדְתָּ֣ ל֔וֹ בְּחֵ֖שֶׁב הָאֵפֹֽד׃ ",
        "versenonikud": "ולקחת את הבגדים והלבשת את אהרן את הכתנת ואת מעיל האפד ואת האפד ואת החשן ואפדת לו בחשב האפד "
    },
    {
        "bookchapter": "שמות",
        "chapter": "כט",
        "versechapter": "ו",
        "bookseder": "שמות",
        "seder": "כב",
        "verseseder": "ו",
        "parasha": "תצוה",
        "versenikud": "וְשַׂמְתָּ֥ הַמִּצְנֶ֖פֶת עַל־ רֹאשׁ֑וֹ וְנָתַתָּ֛ אֶת־ נֵ֥זֶר הַקֹּ֖דֶשׁ עַל־ הַמִּצְנָֽפֶת׃ ",
        "versenonikud": "ושמת המצנפת על ראשו ונתת את נזר הקדש על המצנפת "
    },
    {
        "bookchapter": "שמות",
        "chapter": "כט",
        "versechapter": "ז",
        "bookseder": "שמות",
        "seder": "כב",
        "verseseder": "ז",
        "parasha": "תצוה",
        "versenikud": "וְלָֽקַחְתָּ֙ אֶת־ שֶׁ֣מֶן הַמִּשְׁחָ֔ה וְיָצַקְתָּ֖ עַל־ רֹאשׁ֑וֹ וּמָשַׁחְתָּ֖ אֹתֽוֹ׃ ",
        "versenonikud": "ולקחת את שמן המשחה ויצקת על ראשו ומשחת אתו "
    },
    {
        "bookchapter": "שמות",
        "chapter": "כט",
        "versechapter": "ח",
        "bookseder": "שמות",
        "seder": "כב",
        "verseseder": "ח",
        "parasha": "תצוה",
        "versenikud": "וְאֶת־ בָּנָ֖יו תַּקְרִ֑יב וְהִלְבַּשְׁתָּ֖ם כֻּתֳּנֹֽת׃ ",
        "versenonikud": "ואת בניו תקריב והלבשתם כתנת "
    },
    {
        "bookchapter": "שמות",
        "chapter": "כט",
        "versechapter": "ט",
        "bookseder": "שמות",
        "seder": "כב",
        "verseseder": "ט",
        "parasha": "תצוה",
        "versenikud": "וְחָגַרְתָּ֩ אֹתָ֨ם אַבְנֵ֜ט אַהֲרֹ֣ן וּבָנָ֗יו וְחָבַשְׁתָּ֤ לָהֶם֙ מִגְבָּעֹ֔ת וְהָיְתָ֥ה לָהֶ֛ם כְּהֻנָּ֖ה לְחֻקַּ֣ת עוֹלָ֑ם וּמִלֵּאתָ֥ יַֽד־ אַהֲרֹ֖ן וְיַד־ בָּנָֽיו׃ ",
        "versenonikud": "וחגרת אתם אבנט אהרן ובניו וחבשת להם מגבעת והיתה להם כהנה לחקת עולם ומלאת יד אהרן ויד בניו "
    },
    {
        "bookchapter": "שמות",
        "chapter": "כט",
        "versechapter": "י",
        "bookseder": "שמות",
        "seder": "כב",
        "verseseder": "י",
        "parasha": "תצוה",
        "versenikud": "וְהִקְרַבְתָּ֙ אֶת־ הַפָּ֔ר לִפְנֵ֖י אֹ֣הֶל מוֹעֵ֑ד וְסָמַ֨ךְ אַהֲרֹ֧ן וּבָנָ֛יו אֶת־ יְדֵיהֶ֖ם עַל־ רֹ֥אשׁ הַפָּֽר׃ ",
        "versenonikud": "והקרבת את הפר לפני אהל מועד וסמך אהרן ובניו את ידיהם על ראש הפר "
    },
    {
        "bookchapter": "שמות",
        "chapter": "כט",
        "versechapter": "יא",
        "bookseder": "שמות",
        "seder": "כב",
        "verseseder": "יא",
        "parasha": "תצוה",
        "versenikud": "וְשָׁחַטְתָּ֥ אֶת־ הַפָּ֖ר לִפְנֵ֣י יְהוָ֑ה פֶּ֖תַח אֹ֥הֶל מוֹעֵֽד׃ ",
        "versenonikud": "ושחטת את הפר לפני יהוה פתח אהל מועד "
    },
    {
        "bookchapter": "שמות",
        "chapter": "כט",
        "versechapter": "יב",
        "bookseder": "שמות",
        "seder": "כב",
        "verseseder": "יב",
        "parasha": "תצוה",
        "versenikud": "וְלָֽקַחְתָּ֙ מִדַּ֣ם הַפָּ֔ר וְנָתַתָּ֛ה עַל־ קַרְנֹ֥ת הַמִּזְבֵּ֖חַ בְּאֶצְבָּעֶ֑ךָ וְאֶת־ כָּל־ הַדָּ֣ם תִּשְׁפֹּ֔ךְ אֶל־ יְס֖וֹד הַמִּזְבֵּֽחַ׃ ",
        "versenonikud": "ולקחת מדם הפר ונתתה על קרנת המזבח באצבעך ואת כל הדם תשפך אל יסוד המזבח "
    },
    {
        "bookchapter": "שמות",
        "chapter": "כט",
        "versechapter": "יג",
        "bookseder": "שמות",
        "seder": "כב",
        "verseseder": "יג",
        "parasha": "תצוה",
        "versenikud": "וְלָֽקַחְתָּ֗ אֶֽת־ כָּל־ הַחֵלֶב֮ הַֽמְכַסֶּ֣ה אֶת־ הַקֶּרֶב֒ וְאֵ֗ת הַיֹּתֶ֙רֶת֙ עַל־ הַכָּבֵ֔ד וְאֵת֙ שְׁתֵּ֣י הַכְּלָיֹ֔ת וְאֶת־ הַחֵ֖לֶב אֲשֶׁ֣ר עֲלֵיהֶ֑ן וְהִקְטַרְתָּ֖ הַמִּזְבֵּֽחָה׃ ",
        "versenonikud": "ולקחת את כל החלב המכסה את הקרב ואת היתרת על הכבד ואת שתי הכלית ואת החלב אשר עליהן והקטרת המזבחה "
    },
    {
        "bookchapter": "שמות",
        "chapter": "כט",
        "versechapter": "יד",
        "bookseder": "שמות",
        "seder": "כב",
        "verseseder": "יד",
        "parasha": "תצוה",
        "versenikud": "וְאֶת־ בְּשַׂ֤ר הַפָּר֙ וְאֶת־ עֹר֣וֹ וְאֶת־ פִּרְשׁ֔וֹ תִּשְׂרֹ֣ף בָּאֵ֔שׁ מִח֖וּץ לַֽמַּחֲנֶ֑ה חַטָּ֖את הֽוּא׃ ",
        "versenonikud": "ואת בשר הפר ואת ערו ואת פרשו תשרף באש מחוץ למחנה חטאת הוא "
    },
    {
        "bookchapter": "שמות",
        "chapter": "כט",
        "versechapter": "טו",
        "bookseder": "שמות",
        "seder": "כב",
        "verseseder": "טו",
        "parasha": "תצוה",
        "versenikud": "וְאֶת־ הָאַ֥יִל הָאֶחָ֖ד תִּקָּ֑ח וְסָ֨מְכ֜וּ אַהֲרֹ֧ן וּבָנָ֛יו אֶת־ יְדֵיהֶ֖ם עַל־ רֹ֥אשׁ הָאָֽיִל׃ ",
        "versenonikud": "ואת האיל האחד תקח וסמכו אהרן ובניו את ידיהם על ראש האיל "
    },
    {
        "bookchapter": "שמות",
        "chapter": "כט",
        "versechapter": "טז",
        "bookseder": "שמות",
        "seder": "כב",
        "verseseder": "טז",
        "parasha": "תצוה",
        "versenikud": "וְשָׁחַטְתָּ֖ אֶת־ הָאָ֑יִל וְלָֽקַחְתָּ֙ אֶת־ דָּמ֔וֹ וְזָרַקְתָּ֥ עַל־ הַמִּזְבֵּ֖חַ סָבִֽיב׃ ",
        "versenonikud": "ושחטת את האיל ולקחת את דמו וזרקת על המזבח סביב "
    },
    {
        "bookchapter": "שמות",
        "chapter": "כט",
        "versechapter": "יז",
        "bookseder": "שמות",
        "seder": "כב",
        "verseseder": "יז",
        "parasha": "תצוה",
        "versenikud": "וְאֶ֨ת־ הָאַ֔יִל תְּנַתֵּ֖חַ לִנְתָחָ֑יו וְרָחַצְתָּ֤ קִרְבּוֹ֙ וּכְרָעָ֔יו וְנָתַתָּ֥ עַל־ נְתָחָ֖יו וְעַל־ רֹאשֽׁוֹ׃ ",
        "versenonikud": "ואת האיל תנתח לנתחיו ורחצת קרבו וכרעיו ונתת על נתחיו ועל ראשו "
    },
    {
        "bookchapter": "שמות",
        "chapter": "כט",
        "versechapter": "יח",
        "bookseder": "שמות",
        "seder": "כב",
        "verseseder": "יח",
        "parasha": "תצוה",
        "versenikud": "וְהִקְטַרְתָּ֤ אֶת־ כָּל־ הָאַ֙יִל֙ הַמִּזְבֵּ֔חָה עֹלָ֥ה ה֖וּא לַֽיהוָ֑ה רֵ֣יחַ נִיח֔וֹחַ אִשֶּׁ֥ה לַיהוָ֖ה הֽוּא׃ ",
        "versenonikud": "והקטרת את כל האיל המזבחה עלה הוא ליהוה ריח ניחוח אשה ליהוה הוא "
    },
    {
        "bookchapter": "שמות",
        "chapter": "כט",
        "versechapter": "יט",
        "bookseder": "שמות",
        "seder": "כב",
        "verseseder": "יט",
        "parasha": "תצוה",
        "versenikud": "וְלָ֣קַחְתָּ֔ אֵ֖ת הָאַ֣יִל הַשֵּׁנִ֑י וְסָמַ֨ךְ אַהֲרֹ֧ן וּבָנָ֛יו אֶת־ יְדֵיהֶ֖ם עַל־ רֹ֥אשׁ הָאָֽיִל׃ ",
        "versenonikud": "ולקחת את האיל השני וסמך אהרן ובניו את ידיהם על ראש האיל "
    },
    {
        "bookchapter": "שמות",
        "chapter": "כט",
        "versechapter": "כ",
        "bookseder": "שמות",
        "seder": "כב",
        "verseseder": "כ",
        "parasha": "תצוה",
        "versenikud": "וְשָׁחַטְתָּ֣ אֶת־ הָאַ֗יִל וְלָקַחְתָּ֤ מִדָּמוֹ֙ וְנָֽתַתָּ֡ה עַל־ תְּנוּךְ֩ אֹ֨זֶן אַהֲרֹ֜ן וְעַל־ תְּנ֨וּךְ אֹ֤זֶן בָּנָיו֙ הַיְמָנִ֔ית וְעַל־ בֹּ֤הֶן יָדָם֙ הַיְמָנִ֔ית וְעַל־ בֹּ֥הֶן רַגְלָ֖ם הַיְמָנִ֑ית וְזָרַקְתָּ֧ אֶת־ הַדָּ֛ם עַל־ הַמִּזְבֵּ֖חַ סָבִֽיב׃ ",
        "versenonikud": "ושחטת את האיל ולקחת מדמו ונתתה על תנוך אזן אהרן ועל תנוך אזן בניו הימנית ועל בהן ידם הימנית ועל בהן רגלם הימנית וזרקת את הדם על המזבח סביב "
    },
    {
        "bookchapter": "שמות",
        "chapter": "כט",
        "versechapter": "כא",
        "bookseder": "שמות",
        "seder": "כב",
        "verseseder": "כא",
        "parasha": "תצוה",
        "versenikud": "וְלָקַחְתָּ֞ מִן־ הַדָּ֨ם אֲשֶׁ֥ר עַֽל־ הַמִּזְבֵּחַ֮ וּמִשֶּׁ֣מֶן הַמִּשְׁחָה֒ וְהִזֵּיתָ֤ עַֽל־ אַהֲרֹן֙ וְעַל־ בְּגָדָ֔יו וְעַל־ בָּנָ֛יו וְעַל־ בִּגְדֵ֥י בָנָ֖יו אִתּ֑וֹ וְקָדַ֥שׁ הוּא֙ וּבְגָדָ֔יו וּבָנָ֛יו וּבִגְדֵ֥י בָנָ֖יו אִתּֽוֹ׃ ",
        "versenonikud": "ולקחת מן הדם אשר על המזבח ומשמן המשחה והזית על אהרן ועל בגדיו ועל בניו ועל בגדי בניו אתו וקדש הוא ובגדיו ובניו ובגדי בניו אתו "
    },
    {
        "bookchapter": "שמות",
        "chapter": "כט",
        "versechapter": "כב",
        "bookseder": "שמות",
        "seder": "כב",
        "verseseder": "כב",
        "parasha": "תצוה",
        "versenikud": "וְלָקַחְתָּ֣ מִן־ הָ֠אַיִל הַחֵ֨לֶב וְהָֽאַלְיָ֜ה וְאֶת־ הַחֵ֣לֶב ׀ הַֽמְכַסֶּ֣ה אֶת־ הַקֶּ֗רֶב וְאֵ֨ת יֹתֶ֤רֶת הַכָּבֵד֙ וְאֵ֣ת ׀ שְׁתֵּ֣י הַכְּלָיֹ֗ת וְאֶת־ הַחֵ֙לֶב֙ אֲשֶׁ֣ר עֲלֵהֶ֔ן וְאֵ֖ת שׁ֣וֹק הַיָּמִ֑ין כִּ֛י אֵ֥יל מִלֻּאִ֖ים הֽוּא׃ ",
        "versenonikud": "ולקחת מן האיל החלב והאליה ואת החלב  המכסה את הקרב ואת יתרת הכבד ואת  שתי הכלית ואת החלב אשר עלהן ואת שוק הימין כי איל מלאים הוא "
    },
    {
        "bookchapter": "שמות",
        "chapter": "כט",
        "versechapter": "כג",
        "bookseder": "שמות",
        "seder": "כב",
        "verseseder": "כג",
        "parasha": "תצוה",
        "versenikud": "וְכִכַּ֨ר לֶ֜חֶם אַחַ֗ת וַֽחַלַּ֨ת לֶ֥חֶם שֶׁ֛מֶן אַחַ֖ת וְרָקִ֣יק אֶחָ֑ד מִסַּל֙ הַמַּצּ֔וֹת אֲשֶׁ֖ר לִפְנֵ֥י יְהוָֽה׃ ",
        "versenonikud": "וככר לחם אחת וחלת לחם שמן אחת ורקיק אחד מסל המצות אשר לפני יהוה "
    },
    {
        "bookchapter": "שמות",
        "chapter": "כט",
        "versechapter": "כד",
        "bookseder": "שמות",
        "seder": "כב",
        "verseseder": "כד",
        "parasha": "תצוה",
        "versenikud": "וְשַׂמְתָּ֣ הַכֹּ֔ל עַ֚ל כַּפֵּ֣י אַהֲרֹ֔ן וְעַ֖ל כַּפֵּ֣י בָנָ֑יו וְהֵנַפְתָּ֥ אֹתָ֛ם תְּנוּפָ֖ה לִפְנֵ֥י יְהוָֽה׃ ",
        "versenonikud": "ושמת הכל על כפי אהרן ועל כפי בניו והנפת אתם תנופה לפני יהוה "
    },
    {
        "bookchapter": "שמות",
        "chapter": "כט",
        "versechapter": "כה",
        "bookseder": "שמות",
        "seder": "כב",
        "verseseder": "כה",
        "parasha": "תצוה",
        "versenikud": "וְלָקַחְתָּ֤ אֹתָם֙ מִיָּדָ֔ם וְהִקְטַרְתָּ֥ הַמִּזְבֵּ֖חָה עַל־ הָעֹלָ֑ה לְרֵ֤יחַ נִיח֙וֹחַ֙ לִפְנֵ֣י יְהוָ֔ה אִשֶּׁ֥ה ה֖וּא לַיהוָֽה׃ ",
        "versenonikud": "ולקחת אתם מידם והקטרת המזבחה על העלה לריח ניחוח לפני יהוה אשה הוא ליהוה "
    },
    {
        "bookchapter": "שמות",
        "chapter": "כט",
        "versechapter": "כו",
        "bookseder": "שמות",
        "seder": "כב",
        "verseseder": "כו",
        "parasha": "תצוה",
        "versenikud": "וְלָקַחְתָּ֣ אֶת־ הֶֽחָזֶ֗ה מֵאֵ֤יל הַמִּלֻּאִים֙ אֲשֶׁ֣ר לְאַהֲרֹ֔ן וְהֵנַפְתָּ֥ אֹת֛וֹ תְּנוּפָ֖ה לִפְנֵ֣י יְהוָ֑ה וְהָיָ֥ה לְךָ֖ לְמָנָֽה׃ ",
        "versenonikud": "ולקחת את החזה מאיל המלאים אשר לאהרן והנפת אתו תנופה לפני יהוה והיה לך למנה "
    },
    {
        "bookchapter": "שמות",
        "chapter": "כט",
        "versechapter": "כז",
        "bookseder": "שמות",
        "seder": "כב",
        "verseseder": "כז",
        "parasha": "תצוה",
        "versenikud": "וְקִדַּשְׁתָּ֞ אֵ֣ת ׀ חֲזֵ֣ה הַתְּנוּפָ֗ה וְאֵת֙ שׁ֣וֹק הַתְּרוּמָ֔ה אֲשֶׁ֥ר הוּנַ֖ף וַאֲשֶׁ֣ר הוּרָ֑ם מֵאֵיל֙ הַמִּלֻּאִ֔ים מֵאֲשֶׁ֥ר לְאַהֲרֹ֖ן וּמֵאֲשֶׁ֥ר לְבָנָֽיו׃ ",
        "versenonikud": "וקדשת את  חזה התנופה ואת שוק התרומה אשר הונף ואשר הורם מאיל המלאים מאשר לאהרן ומאשר לבניו "
    },
    {
        "bookchapter": "שמות",
        "chapter": "כט",
        "versechapter": "כח",
        "bookseder": "שמות",
        "seder": "כב",
        "verseseder": "כח",
        "parasha": "תצוה",
        "versenikud": "וְהָיָה֩ לְאַהֲרֹ֨ן וּלְבָנָ֜יו לְחָק־ עוֹלָ֗ם מֵאֵת֙ בְּנֵ֣י יִשְׂרָאֵ֔ל כִּ֥י תְרוּמָ֖ה ה֑וּא וּתְרוּמָ֞ה יִהְיֶ֨ה מֵאֵ֤ת בְּנֵֽי־ יִשְׂרָאֵל֙ מִזִּבְחֵ֣י שַׁלְמֵיהֶ֔ם תְּרוּמָתָ֖ם לַיהוָֽה׃ ",
        "versenonikud": "והיה לאהרן ולבניו לחק עולם מאת בני ישראל כי תרומה הוא ותרומה יהיה מאת בני ישראל מזבחי שלמיהם תרומתם ליהוה "
    },
    {
        "bookchapter": "שמות",
        "chapter": "כט",
        "versechapter": "כט",
        "bookseder": "שמות",
        "seder": "כב",
        "verseseder": "כט",
        "parasha": "תצוה",
        "versenikud": "וּבִגְדֵ֤י הַקֹּ֙דֶשׁ֙ אֲשֶׁ֣ר לְאַהֲרֹ֔ן יִהְי֥וּ לְבָנָ֖יו אַחֲרָ֑יו לְמָשְׁחָ֣ה בָהֶ֔ם וּלְמַלֵּא־ בָ֖ם אֶת־ יָדָֽם׃ ",
        "versenonikud": "ובגדי הקדש אשר לאהרן יהיו לבניו אחריו למשחה בהם ולמלא בם את ידם "
    },
    {
        "bookchapter": "שמות",
        "chapter": "כט",
        "versechapter": "ל",
        "bookseder": "שמות",
        "seder": "כב",
        "verseseder": "ל",
        "parasha": "תצוה",
        "versenikud": "שִׁבְעַ֣ת יָמִ֗ים יִלְבָּשָׁ֧ם הַכֹּהֵ֛ן תַּחְתָּ֖יו מִבָּנָ֑יו אֲשֶׁ֥ר יָבֹ֛א אֶל־ אֹ֥הֶל מוֹעֵ֖ד לְשָׁרֵ֥ת בַּקֹּֽדֶשׁ׃ ",
        "versenonikud": "שבעת ימים ילבשם הכהן תחתיו מבניו אשר יבא אל אהל מועד לשרת בקדש "
    },
    {
        "bookchapter": "שמות",
        "chapter": "כט",
        "versechapter": "לא",
        "bookseder": "שמות",
        "seder": "כב",
        "verseseder": "לא",
        "parasha": "תצוה",
        "versenikud": "וְאֵ֛ת אֵ֥יל הַמִּלֻּאִ֖ים תִּקָּ֑ח וּבִשַּׁלְתָּ֥ אֶת־ בְּשָׂר֖וֹ בְּמָקֹ֥ם קָדֹֽשׁ׃ ",
        "versenonikud": "ואת איל המלאים תקח ובשלת את בשרו במקם קדש "
    },
    {
        "bookchapter": "שמות",
        "chapter": "כט",
        "versechapter": "לב",
        "bookseder": "שמות",
        "seder": "כב",
        "verseseder": "לב",
        "parasha": "תצוה",
        "versenikud": "וְאָכַ֨ל אַהֲרֹ֤ן וּבָנָיו֙ אֶת־ בְּשַׂ֣ר הָאַ֔יִל וְאֶת־ הַלֶּ֖חֶם אֲשֶׁ֣ר בַּסָּ֑ל פֶּ֖תַח אֹ֥הֶל מוֹעֵֽד׃ ",
        "versenonikud": "ואכל אהרן ובניו את בשר האיל ואת הלחם אשר בסל פתח אהל מועד "
    },
    {
        "bookchapter": "שמות",
        "chapter": "כט",
        "versechapter": "לג",
        "bookseder": "שמות",
        "seder": "כב",
        "verseseder": "לג",
        "parasha": "תצוה",
        "versenikud": "וְאָכְל֤וּ אֹתָם֙ אֲשֶׁ֣ר כֻּפַּ֣ר בָּהֶ֔ם לְמַלֵּ֥א אֶת־ יָדָ֖ם לְקַדֵּ֣שׁ אֹתָ֑ם וְזָ֥ר לֹא־ יֹאכַ֖ל כִּי־ קֹ֥דֶשׁ הֵֽם׃ ",
        "versenonikud": "ואכלו אתם אשר כפר בהם למלא את ידם לקדש אתם וזר לא יאכל כי קדש הם "
    },
    {
        "bookchapter": "שמות",
        "chapter": "כט",
        "versechapter": "לד",
        "bookseder": "שמות",
        "seder": "כב",
        "verseseder": "לד",
        "parasha": "תצוה",
        "versenikud": "וְֽאִם־ יִוָּתֵ֞ר מִבְּשַׂ֧ר הַמִּלֻּאִ֛ים וּמִן־ הַלֶּ֖חֶם עַד־ הַבֹּ֑קֶר וְשָׂרַפְתָּ֤ אֶת־ הַנּוֹתָר֙ בָּאֵ֔שׁ לֹ֥א יֵאָכֵ֖ל כִּי־ קֹ֥דֶשׁ הֽוּא׃ ",
        "versenonikud": "ואם יותר מבשר המלאים ומן הלחם עד הבקר ושרפת את הנותר באש לא יאכל כי קדש הוא "
    },
    {
        "bookchapter": "שמות",
        "chapter": "כט",
        "versechapter": "לה",
        "bookseder": "שמות",
        "seder": "כב",
        "verseseder": "לה",
        "parasha": "תצוה",
        "versenikud": "וְעָשִׂ֜יתָ לְאַהֲרֹ֤ן וּלְבָנָיו֙ כָּ֔כָה כְּכֹ֥ל אֲשֶׁר־ צִוִּ֖יתִי אֹתָ֑כָה שִׁבְעַ֥ת יָמִ֖ים תְּמַלֵּ֥א יָדָֽם׃ ",
        "versenonikud": "ועשית לאהרן ולבניו ככה ככל אשר צויתי אתכה שבעת ימים תמלא ידם "
    },
    {
        "bookchapter": "שמות",
        "chapter": "כט",
        "versechapter": "לו",
        "bookseder": "שמות",
        "seder": "כב",
        "verseseder": "לו",
        "parasha": "תצוה",
        "versenikud": "וּפַ֨ר חַטָּ֜את תַּעֲשֶׂ֤ה לַיּוֹם֙ עַל־ הַכִּפֻּרִ֔ים וְחִטֵּאתָ֙ עַל־ הַמִּזְבֵּ֔חַ בְּכַפֶּרְךָ֖ עָלָ֑יו וּמָֽשַׁחְתָּ֥ אֹת֖וֹ לְקַדְּשֽׁוֹ׃ ",
        "versenonikud": "ופר חטאת תעשה ליום על הכפרים וחטאת על המזבח בכפרך עליו ומשחת אתו לקדשו "
    },
    {
        "bookchapter": "שמות",
        "chapter": "כט",
        "versechapter": "לז",
        "bookseder": "שמות",
        "seder": "כב",
        "verseseder": "לז",
        "parasha": "תצוה",
        "versenikud": "שִׁבְעַ֣ת יָמִ֗ים תְּכַפֵּר֙ עַל־ הַמִּזְבֵּ֔חַ וְקִדַּשְׁתָּ֖ אֹת֑וֹ וְהָיָ֤ה הַמִּזְבֵּ֙חַ֙ קֹ֣דֶשׁ קָֽדָשִׁ֔ים כָּל־ הַנֹּגֵ֥עַ בַּמִּזְבֵּ֖חַ יִקְדָּֽשׁ׃ ",
        "versenonikud": "שבעת ימים תכפר על המזבח וקדשת אתו והיה המזבח קדש קדשים כל הנגע במזבח יקדש "
    },
    {
        "bookchapter": "שמות",
        "chapter": "כט",
        "versechapter": "לח",
        "bookseder": "שמות",
        "seder": "כב",
        "verseseder": "לח",
        "parasha": "תצוה",
        "versenikud": "וְזֶ֕ה אֲשֶׁ֥ר תַּעֲשֶׂ֖ה עַל־ הַמִּזְבֵּ֑חַ כְּבָשִׂ֧ים בְּנֵֽי־ שָׁנָ֛ה שְׁנַ֥יִם לַיּ֖וֹם תָּמִֽיד׃ ",
        "versenonikud": "וזה אשר תעשה על המזבח כבשים בני שנה שנים ליום תמיד "
    },
    {
        "bookchapter": "שמות",
        "chapter": "כט",
        "versechapter": "לט",
        "bookseder": "שמות",
        "seder": "כב",
        "verseseder": "לט",
        "parasha": "תצוה",
        "versenikud": "אֶת־ הַכֶּ֥בֶשׂ הָאֶחָ֖ד תַּעֲשֶׂ֣ה בַבֹּ֑קֶר וְאֵת֙ הַכֶּ֣בֶשׂ הַשֵּׁנִ֔י תַּעֲשֶׂ֖ה בֵּ֥ין הָעַרְבָּֽיִם׃ ",
        "versenonikud": "את הכבש האחד תעשה בבקר ואת הכבש השני תעשה בין הערבים "
    },
    {
        "bookchapter": "שמות",
        "chapter": "כט",
        "versechapter": "מ",
        "bookseder": "שמות",
        "seder": "כב",
        "verseseder": "מ",
        "parasha": "תצוה",
        "versenikud": "וְעִשָּׂרֹ֨ן סֹ֜לֶת בָּל֨וּל בְּשֶׁ֤מֶן כָּתִית֙ רֶ֣בַע הַהִ֔ין וְנֵ֕סֶךְ רְבִעִ֥ית הַהִ֖ין יָ֑יִן לַכֶּ֖בֶשׂ הָאֶחָֽד׃ ",
        "versenonikud": "ועשרן סלת בלול בשמן כתית רבע ההין ונסך רבעית ההין יין לכבש האחד "
    },
    {
        "bookchapter": "שמות",
        "chapter": "כט",
        "versechapter": "מא",
        "bookseder": "שמות",
        "seder": "כב",
        "verseseder": "מא",
        "parasha": "תצוה",
        "versenikud": "וְאֵת֙ הַכֶּ֣בֶשׂ הַשֵּׁנִ֔י תַּעֲשֶׂ֖ה בֵּ֣ין הָעַרְבָּ֑יִם כְּמִנְחַ֨ת הַבֹּ֤קֶר וּכְנִסְכָּהּ֙ תַּֽעֲשֶׂה־ לָּ֔הּ לְרֵ֣יחַ נִיחֹ֔חַ אִשֶּׁ֖ה לַיהוָֽה׃ ",
        "versenonikud": "ואת הכבש השני תעשה בין הערבים כמנחת הבקר וכנסכה תעשה לה לריח ניחח אשה ליהוה "
    },
    {
        "bookchapter": "שמות",
        "chapter": "כט",
        "versechapter": "מב",
        "bookseder": "שמות",
        "seder": "כב",
        "verseseder": "מב",
        "parasha": "תצוה",
        "versenikud": "עֹלַ֤ת תָּמִיד֙ לְדֹרֹ֣תֵיכֶ֔ם פֶּ֥תַח אֹֽהֶל־ מוֹעֵ֖ד לִפְנֵ֣י יְהוָ֑ה אֲשֶׁ֨ר אִוָּעֵ֤ד לָכֶם֙ שָׁ֔מָּה לְדַבֵּ֥ר אֵלֶ֖יךָ שָֽׁם׃ ",
        "versenonikud": "עלת תמיד לדרתיכם פתח אהל מועד לפני יהוה אשר אועד לכם שמה לדבר אליך שם "
    },
    {
        "bookchapter": "שמות",
        "chapter": "כט",
        "versechapter": "מג",
        "bookseder": "שמות",
        "seder": "כב",
        "verseseder": "מג",
        "parasha": "תצוה",
        "versenikud": "וְנֹעַדְתִּ֥י שָׁ֖מָּה לִבְנֵ֣י יִשְׂרָאֵ֑ל וְנִקְדַּ֖שׁ בִּכְבֹדִֽי׃ ",
        "versenonikud": "ונעדתי שמה לבני ישראל ונקדש בכבדי "
    },
    {
        "bookchapter": "שמות",
        "chapter": "כט",
        "versechapter": "מד",
        "bookseder": "שמות",
        "seder": "כב",
        "verseseder": "מד",
        "parasha": "תצוה",
        "versenikud": "וְקִדַּשְׁתִּ֛י אֶת־ אֹ֥הֶל מוֹעֵ֖ד וְאֶת־ הַמִּזְבֵּ֑חַ וְאֶת־ אַהֲרֹ֧ן וְאֶת־ בָּנָ֛יו אֲקַדֵּ֖שׁ לְכַהֵ֥ן לִֽי׃ ",
        "versenonikud": "וקדשתי את אהל מועד ואת המזבח ואת אהרן ואת בניו אקדש לכהן לי "
    },
    {
        "bookchapter": "שמות",
        "chapter": "כט",
        "versechapter": "מה",
        "bookseder": "שמות",
        "seder": "כב",
        "verseseder": "מה",
        "parasha": "תצוה",
        "versenikud": "וְשָׁ֣כַנְתִּ֔י בְּת֖וֹךְ בְּנֵ֣י יִשְׂרָאֵ֑ל וְהָיִ֥יתִי לָהֶ֖ם לֵאלֹהִֽים׃ ",
        "versenonikud": "ושכנתי בתוך בני ישראל והייתי להם לאלהים "
    },
    {
        "bookchapter": "שמות",
        "chapter": "כט",
        "versechapter": "מו",
        "bookseder": "שמות",
        "seder": "כב",
        "verseseder": "מו",
        "parasha": "תצוה",
        "versenikud": "וְיָדְע֗וּ כִּ֣י אֲנִ֤י יְהוָה֙ אֱלֹ֣הֵיהֶ֔ם אֲשֶׁ֨ר הוֹצֵ֧אתִי אֹתָ֛ם מֵאֶ֥רֶץ מִצְרַ֖יִם לְשָׁכְנִ֣י בְתוֹכָ֑ם אֲנִ֖י יְהוָ֥ה אֱלֹהֵיהֶֽם׃ ",
        "versenonikud": "וידעו כי אני יהוה אלהיהם אשר הוצאתי אתם מארץ מצרים לשכני בתוכם אני יהוה אלהיהם "
    }
]