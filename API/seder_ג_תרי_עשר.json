[
    {
        "bookchapter": "הושע",
        "chapter": "י",
        "versechapter": "יב",
        "bookseder": "תרי עשר",
        "seder": "ג",
        "verseseder": "א",
        "versenikud": "זִרְע֨וּ לָכֶ֤ם לִצְדָקָה֙ קִצְר֣וּ לְפִי־ חֶ֔סֶד נִ֥ירוּ לָכֶ֖ם נִ֑יר וְעֵת֙ לִדְר֣וֹשׁ אֶת־ יְהוָ֔ה עַד־ יָב֕וֹא וְיֹרֶ֥ה צֶ֖דֶק לָכֶֽם׃ ",
        "versenonikud": "זרעו לכם לצדקה קצרו לפי חסד נירו לכם ניר ועת לדרוש את יהוה עד יבוא וירה צדק לכם "
    },
    {
        "bookchapter": "הושע",
        "chapter": "י",
        "versechapter": "יג",
        "bookseder": "תרי עשר",
        "seder": "ג",
        "verseseder": "ב",
        "versenikud": "חֲרַשְׁתֶּם־ רֶ֛שַׁע עַוְלָ֥תָה קְצַרְתֶּ֖ם אֲכַלְתֶּ֣ם פְּרִי־ כָ֑חַשׁ כִּֽי־ בָטַ֥חְתָּ בְדַרְכְּךָ֖ בְּרֹ֥ב גִּבּוֹרֶֽיךָ׃ ",
        "versenonikud": "חרשתם רשע עולתה קצרתם אכלתם פרי כחש כי בטחת בדרכך ברב גבוריך "
    },
    {
        "bookchapter": "הושע",
        "chapter": "י",
        "versechapter": "יד",
        "bookseder": "תרי עשר",
        "seder": "ג",
        "verseseder": "ג",
        "versenikud": "וְקָ֣אם שָׁאוֹן֮ בְּעַמֶּךָ֒ וְכָל־ מִבְצָרֶ֣יךָ יוּשַּׁ֔ד כְּשֹׁ֧ד שַֽׁלְמַ֛ן בֵּ֥ית אַֽרְבֵ֖אל בְּי֣וֹם מִלְחָמָ֑ה אֵ֥ם עַל־ בָּנִ֖ים רֻטָּֽשָׁה׃ ",
        "versenonikud": "וקאם שאון בעמך וכל מבצריך יושד כשד שלמן בית ארבאל ביום מלחמה אם על בנים רטשה "
    },
    {
        "bookchapter": "הושע",
        "chapter": "י",
        "versechapter": "טו",
        "bookseder": "תרי עשר",
        "seder": "ג",
        "verseseder": "ד",
        "versenikud": "כָּ֗כָה עָשָׂ֤ה לָכֶם֙ בֵּֽית־ אֵ֔ל מִפְּנֵ֖י רָעַ֣ת רָֽעַתְכֶ֑ם בַּשַּׁ֕חַר נִדְמֹ֥ה נִדְמָ֖ה מֶ֥לֶךְ יִשְׂרָאֵֽל׃ ",
        "versenonikud": "ככה עשה לכם בית אל מפני רעת רעתכם בשחר נדמה נדמה מלך ישראל "
    },
    {
        "bookchapter": "הושע",
        "chapter": "יא",
        "versechapter": "א",
        "bookseder": "תרי עשר",
        "seder": "ג",
        "verseseder": "ה",
        "versenikud": "כִּ֛י נַ֥עַר יִשְׂרָאֵ֖ל וָאֹהֲבֵ֑הוּ וּמִמִּצְרַ֖יִם קָרָ֥אתִי לִבְנִֽי׃ ",
        "versenonikud": "כי נער ישראל ואהבהו וממצרים קראתי לבני "
    },
    {
        "bookchapter": "הושע",
        "chapter": "יא",
        "versechapter": "ב",
        "bookseder": "תרי עשר",
        "seder": "ג",
        "verseseder": "ו",
        "versenikud": "קָרְא֖וּ לָהֶ֑ם כֵּ֚ן הָלְכ֣וּ מִפְּנֵיהֶ֔ם לַבְּעָלִ֣ים יְזַבֵּ֔חוּ וְלַפְּסִלִ֖ים יְקַטֵּרֽוּן׃ ",
        "versenonikud": "קראו להם כן הלכו מפניהם לבעלים יזבחו ולפסלים יקטרון "
    },
    {
        "bookchapter": "הושע",
        "chapter": "יא",
        "versechapter": "ג",
        "bookseder": "תרי עשר",
        "seder": "ג",
        "verseseder": "ז",
        "versenikud": "וְאָנֹכִ֤י תִרְגַּ֙לְתִּי֙ לְאֶפְרַ֔יִם קָחָ֖ם עַל־ זְרֽוֹעֹתָ֑יו וְלֹ֥א יָדְע֖וּ כִּ֥י רְפָאתִֽים׃ ",
        "versenonikud": "ואנכי תרגלתי לאפרים קחם על זרועתיו ולא ידעו כי רפאתים "
    },
    {
        "bookchapter": "הושע",
        "chapter": "יא",
        "versechapter": "ד",
        "bookseder": "תרי עשר",
        "seder": "ג",
        "verseseder": "ח",
        "versenikud": "בְּחַבְלֵ֨י אָדָ֤ם אֶמְשְׁכֵם֙ בַּעֲבֹת֣וֹת אַהֲבָ֔ה וָאֶהְיֶ֥ה לָהֶ֛ם כִּמְרִ֥ימֵי עֹ֖ל עַ֣ל לְחֵיהֶ֑ם וְאַ֥ט אֵלָ֖יו אוֹכִֽיל׃ ",
        "versenonikud": "בחבלי אדם אמשכם בעבתות אהבה ואהיה להם כמרימי על על לחיהם ואט אליו אוכיל "
    },
    {
        "bookchapter": "הושע",
        "chapter": "יא",
        "versechapter": "ה",
        "bookseder": "תרי עשר",
        "seder": "ג",
        "verseseder": "ט",
        "versenikud": "לֹ֤א יָשׁוּב֙ אֶל־ אֶ֣רֶץ מִצְרַ֔יִם וְאַשּׁ֖וּר ה֣וּא מַלְכּ֑וֹ כִּ֥י מֵאֲנ֖וּ לָשֽׁוּב׃ ",
        "versenonikud": "לא ישוב אל ארץ מצרים ואשור הוא מלכו כי מאנו לשוב "
    },
    {
        "bookchapter": "הושע",
        "chapter": "יא",
        "versechapter": "ו",
        "bookseder": "תרי עשר",
        "seder": "ג",
        "verseseder": "י",
        "versenikud": "וְחָלָ֥ה חֶ֙רֶב֙ בְּעָרָ֔יו וְכִלְּתָ֥ה בַדָּ֖יו וְאָכָ֑לָה מִֽמֹּעֲצ֖וֹתֵיהֶֽם׃ ",
        "versenonikud": "וחלה חרב בעריו וכלתה בדיו ואכלה ממעצותיהם "
    },
    {
        "bookchapter": "הושע",
        "chapter": "יא",
        "versechapter": "ז",
        "bookseder": "תרי עשר",
        "seder": "ג",
        "verseseder": "יא",
        "versenikud": "וְעַמִּ֥י תְלוּאִ֖ים לִמְשֽׁוּבָתִ֑י וְאֶל־ עַל֙ יִקְרָאֻ֔הוּ יַ֖חַד לֹ֥א יְרוֹמֵם׃ ",
        "versenonikud": "ועמי תלואים למשובתי ואל על יקראהו יחד לא ירומם "
    },
    {
        "bookchapter": "הושע",
        "chapter": "יא",
        "versechapter": "ח",
        "bookseder": "תרי עשר",
        "seder": "ג",
        "verseseder": "יב",
        "versenikud": "אֵ֞יךְ אֶתֶּנְךָ֣ אֶפְרַ֗יִם אֲמַגֶּנְךָ֙ יִשְׂרָאֵ֔ל אֵ֚יךְ אֶתֶּנְךָ֣ כְאַדְמָ֔ה אֲשִֽׂימְךָ֖ כִּצְבֹאיִ֑ם נֶהְפַּ֤ךְ עָלַי֙ לִבִּ֔י יַ֖חַד נִכְמְר֥וּ נִחוּמָֽי׃ ",
        "versenonikud": "איך אתנך אפרים אמגנך ישראל איך אתנך כאדמה אשימך כצבאים נהפך עלי לבי יחד נכמרו נחומי "
    },
    {
        "bookchapter": "הושע",
        "chapter": "יא",
        "versechapter": "ט",
        "bookseder": "תרי עשר",
        "seder": "ג",
        "verseseder": "יג",
        "versenikud": "לֹ֤א אֶֽעֱשֶׂה֙ חֲר֣וֹן אַפִּ֔י לֹ֥א אָשׁ֖וּב לְשַׁחֵ֣ת אֶפְרָ֑יִם כִּ֣י אֵ֤ל אָֽנֹכִי֙ וְלֹא־ אִ֔ישׁ בְּקִרְבְּךָ֣ קָד֔וֹשׁ וְלֹ֥א אָב֖וֹא בְּעִֽיר׃ ",
        "versenonikud": "לא אעשה חרון אפי לא אשוב לשחת אפרים כי אל אנכי ולא איש בקרבך קדוש ולא אבוא בעיר "
    },
    {
        "bookchapter": "הושע",
        "chapter": "יא",
        "versechapter": "י",
        "bookseder": "תרי עשר",
        "seder": "ג",
        "verseseder": "יד",
        "versenikud": "אַחֲרֵ֧י יְהוָ֛ה יֵלְכ֖וּ כְּאַרְיֵ֣ה יִשְׁאָ֑ג כִּֽי־ ה֣וּא יִשְׁאַ֔ג וְיֶחֶרְד֥וּ בָנִ֖ים מִיָּֽם׃ ",
        "versenonikud": "אחרי יהוה ילכו כאריה ישאג כי הוא ישאג ויחרדו בנים מים "
    },
    {
        "bookchapter": "הושע",
        "chapter": "יא",
        "versechapter": "יא",
        "bookseder": "תרי עשר",
        "seder": "ג",
        "verseseder": "טו",
        "versenikud": "יֶחֶרְד֤וּ כְצִפּוֹר֙ מִמִּצְרַ֔יִם וּכְיוֹנָ֖ה מֵאֶ֣רֶץ אַשּׁ֑וּר וְהוֹשַׁבְתִּ֥ים עַל־ בָּתֵּיהֶ֖ם נְאֻם־ יְהוָֽה׃ ",
        "versenonikud": "יחרדו כצפור ממצרים וכיונה מארץ אשור והושבתים על בתיהם נאם יהוה "
    },
    {
        "bookchapter": "הושע",
        "chapter": "יב",
        "versechapter": "א",
        "bookseder": "תרי עשר",
        "seder": "ג",
        "verseseder": "טז",
        "versenikud": "סְבָבֻ֤נִי בְכַ֙חַשׁ֙ אֶפְרַ֔יִם וּבְמִרְמָ֖ה בֵּ֣ית יִשְׂרָאֵ֑ל וִֽיהוּדָ֗ה עֹ֥ד רָד֙ עִם־ אֵ֔ל וְעִם־ קְדוֹשִׁ֖ים נֶאֱמָֽן׃ ",
        "versenonikud": "סבבני בכחש אפרים ובמרמה בית ישראל ויהודה עד רד עם אל ועם קדושים נאמן "
    },
    {
        "bookchapter": "הושע",
        "chapter": "יב",
        "versechapter": "ב",
        "bookseder": "תרי עשר",
        "seder": "ג",
        "verseseder": "יז",
        "versenikud": "אֶפְרַ֜יִם רֹעֶ֥ה ר֙וּחַ֙ וְרֹדֵ֣ף קָדִ֔ים כָּל־ הַיּ֕וֹם כָּזָ֥ב וָשֹׁ֖ד יַרְבֶּ֑ה וּבְרִית֙ עִם־ אַשּׁ֣וּר יִכְרֹ֔תוּ וְשֶׁ֖מֶן לְמִצְרַ֥יִם יוּבָֽל׃ ",
        "versenonikud": "אפרים רעה רוח ורדף קדים כל היום כזב ושד ירבה וברית עם אשור יכרתו ושמן למצרים יובל "
    },
    {
        "bookchapter": "הושע",
        "chapter": "יב",
        "versechapter": "ג",
        "bookseder": "תרי עשר",
        "seder": "ג",
        "verseseder": "יח",
        "versenikud": "וְרִ֥יב לַֽיהוָ֖ה עִם־ יְהוּדָ֑ה וְלִפְקֹ֤ד עַֽל־ יַעֲקֹב֙ כִּדְרָכָ֔יו כְּמַעֲלָלָ֖יו יָשִׁ֥יב לֽוֹ׃ ",
        "versenonikud": "וריב ליהוה עם יהודה ולפקד על יעקב כדרכיו כמעלליו ישיב לו "
    },
    {
        "bookchapter": "הושע",
        "chapter": "יב",
        "versechapter": "ד",
        "bookseder": "תרי עשר",
        "seder": "ג",
        "verseseder": "יט",
        "versenikud": "בַּבֶּ֖טֶן עָקַ֣ב אֶת־ אָחִ֑יו וּבְאוֹנ֖וֹ שָׂרָ֥ה אֶת־ אֱלֹהִֽים׃ ",
        "versenonikud": "בבטן עקב את אחיו ובאונו שרה את אלהים "
    },
    {
        "bookchapter": "הושע",
        "chapter": "יב",
        "versechapter": "ה",
        "bookseder": "תרי עשר",
        "seder": "ג",
        "verseseder": "כ",
        "versenikud": "וָיָּ֤שַׂר אֶל־ מַלְאָךְ֙ וַיֻּכָ֔ל בָּכָ֖ה וַיִּתְחַנֶּן־ ל֑וֹ בֵּֽית־ אֵל֙ יִמְצָאֶ֔נּוּ וְשָׁ֖ם יְדַבֵּ֥ר עִמָּֽנוּ׃ ",
        "versenonikud": "וישר אל מלאך ויכל בכה ויתחנן לו בית אל ימצאנו ושם ידבר עמנו "
    },
    {
        "bookchapter": "הושע",
        "chapter": "יב",
        "versechapter": "ו",
        "bookseder": "תרי עשר",
        "seder": "ג",
        "verseseder": "כא",
        "versenikud": "וַֽיהוָ֖ה אֱלֹהֵ֣י הַצְּבָא֑וֹת יְהוָ֖ה זִכְרֽוֹ׃ ",
        "versenonikud": "ויהוה אלהי הצבאות יהוה זכרו "
    },
    {
        "bookchapter": "הושע",
        "chapter": "יב",
        "versechapter": "ז",
        "bookseder": "תרי עשר",
        "seder": "ג",
        "verseseder": "כב",
        "versenikud": "וְאַתָּ֖ה בֵּאלֹהֶ֣יךָ תָשׁ֑וּב חֶ֤סֶד וּמִשְׁפָּט֙ שְׁמֹ֔ר וְקַוֵּ֥ה אֶל־ אֱלֹהֶ֖יךָ תָּמִֽיד׃ ",
        "versenonikud": "ואתה באלהיך תשוב חסד ומשפט שמר וקוה אל אלהיך תמיד "
    },
    {
        "bookchapter": "הושע",
        "chapter": "יב",
        "versechapter": "ח",
        "bookseder": "תרי עשר",
        "seder": "ג",
        "verseseder": "כג",
        "versenikud": "כְּנַ֗עַן בְּיָד֛וֹ מֹאזְנֵ֥י מִרְמָ֖ה לַעֲשֹׁ֥ק אָהֵֽב׃ ",
        "versenonikud": "כנען בידו מאזני מרמה לעשק אהב "
    },
    {
        "bookchapter": "הושע",
        "chapter": "יב",
        "versechapter": "ט",
        "bookseder": "תרי עשר",
        "seder": "ג",
        "verseseder": "כד",
        "versenikud": "וַיֹּ֣אמֶר אֶפְרַ֔יִם אַ֣ךְ עָשַׁ֔רְתִּי מָצָ֥אתִי א֖וֹן לִ֑י כָּל־ יְגִיעַ֕י לֹ֥א יִמְצְאוּ־ לִ֖י עָוֺ֥ן אֲשֶׁר־ חֵֽטְא׃ ",
        "versenonikud": "ויאמר אפרים אך עשרתי מצאתי און לי כל יגיעי לא ימצאו לי עון אשר חטא "
    },
    {
        "bookchapter": "הושע",
        "chapter": "יב",
        "versechapter": "י",
        "bookseder": "תרי עשר",
        "seder": "ג",
        "verseseder": "כה",
        "versenikud": "וְאָנֹכִ֛י יְהוָ֥ה אֱלֹהֶ֖יךָ מֵאֶ֣רֶץ מִצְרָ֑יִם עֹ֛ד אוֹשִֽׁיבְךָ֥ בָאֳהָלִ֖ים כִּימֵ֥י מוֹעֵֽד׃ ",
        "versenonikud": "ואנכי יהוה אלהיך מארץ מצרים עד אושיבך באהלים כימי מועד "
    },
    {
        "bookchapter": "הושע",
        "chapter": "יב",
        "versechapter": "יא",
        "bookseder": "תרי עשר",
        "seder": "ג",
        "verseseder": "כו",
        "versenikud": "וְדִבַּ֙רְתִּי֙ עַל־ הַנְּבִיאִ֔ים וְאָנֹכִ֖י חָז֣וֹן הִרְבֵּ֑יתִי וּבְיַ֥ד הַנְּבִיאִ֖ים אֲדַמֶּֽה׃ ",
        "versenonikud": "ודברתי על הנביאים ואנכי חזון הרביתי וביד הנביאים אדמה "
    },
    {
        "bookchapter": "הושע",
        "chapter": "יב",
        "versechapter": "יב",
        "bookseder": "תרי עשר",
        "seder": "ג",
        "verseseder": "כז",
        "versenikud": "אִם־ גִּלְעָ֥ד אָ֙וֶן֙ אַךְ־ שָׁ֣וְא הָי֔וּ בַּגִּלְגָּ֖ל שְׁוָרִ֣ים זִבֵּ֑חוּ גַּ֤ם מִזְבְּחוֹתָם֙ כְּגַלִּ֔ים עַ֖ל תַּלְמֵ֥י שָׂדָֽי׃ ",
        "versenonikud": "אם גלעד און אך שוא היו בגלגל שורים זבחו גם מזבחותם כגלים על תלמי שדי "
    },
    {
        "bookchapter": "הושע",
        "chapter": "יב",
        "versechapter": "יג",
        "bookseder": "תרי עשר",
        "seder": "ג",
        "verseseder": "כח",
        "versenikud": "וַיִּבְרַ֥ח יַעֲקֹ֖ב שְׂדֵ֣ה אֲרָ֑ם וַיַּעֲבֹ֤ד יִשְׂרָאֵל֙ בְּאִשָּׁ֔ה וּבְאִשָּׁ֖ה שָׁמָֽר׃ ",
        "versenonikud": "ויברח יעקב שדה ארם ויעבד ישראל באשה ובאשה שמר "
    },
    {
        "bookchapter": "הושע",
        "chapter": "יב",
        "versechapter": "יד",
        "bookseder": "תרי עשר",
        "seder": "ג",
        "verseseder": "כט",
        "versenikud": "וּבְנָבִ֕יא הֶעֱלָ֧ה יְהוָ֛ה אֶת־ יִשְׂרָאֵ֖ל מִמִּצְרָ֑יִם וּבְנָבִ֖יא נִשְׁמָֽר׃ ",
        "versenonikud": "ובנביא העלה יהוה את ישראל ממצרים ובנביא נשמר "
    },
    {
        "bookchapter": "הושע",
        "chapter": "יב",
        "versechapter": "טו",
        "bookseder": "תרי עשר",
        "seder": "ג",
        "verseseder": "ל",
        "versenikud": "הִכְעִ֥יס אֶפְרַ֖יִם תַּמְרוּרִ֑ים וְדָמָיו֙ עָלָ֣יו יִטּ֔וֹשׁ וְחֶ֨רְפָּת֔וֹ יָשִׁ֥יב ל֖וֹ אֲדֹנָֽיו׃ ",
        "versenonikud": "הכעיס אפרים תמרורים ודמיו עליו יטוש וחרפתו ישיב לו אדניו "
    },
    {
        "bookchapter": "הושע",
        "chapter": "יג",
        "versechapter": "א",
        "bookseder": "תרי עשר",
        "seder": "ג",
        "verseseder": "לא",
        "versenikud": "כְּדַבֵּ֤ר אֶפְרַ֙יִם֙ רְתֵ֔ת נָשָׂ֥א ה֖וּא בְּיִשְׂרָאֵ֑ל וַיֶּאְשַׁ֥ם בַּבַּ֖עַל וַיָּמֹֽת׃ ",
        "versenonikud": "כדבר אפרים רתת נשא הוא בישראל ויאשם בבעל וימת "
    },
    {
        "bookchapter": "הושע",
        "chapter": "יג",
        "versechapter": "ב",
        "bookseder": "תרי עשר",
        "seder": "ג",
        "verseseder": "לב",
        "versenikud": "וְעַתָּ֣ה ׀ יוֹסִ֣פוּ לַחֲטֹ֗א וַיַּעְשׂ֣וּ לָהֶם֩ מַסֵּכָ֨ה מִכַּסְפָּ֤ם כִּתְבוּנָם֙ עֲצַבִּ֔ים מַעֲשֵׂ֥ה חָרָשִׁ֖ים כֻּלֹּ֑ה לָהֶם֙ הֵ֣ם אֹמְרִ֔ים זֹבְחֵ֣י אָדָ֔ם עֲגָלִ֖ים יִשָּׁקֽוּן׃ ",
        "versenonikud": "ועתה  יוספו לחטא ויעשו להם מסכה מכספם כתבונם עצבים מעשה חרשים כלה להם הם אמרים זבחי אדם עגלים ישקון "
    },
    {
        "bookchapter": "הושע",
        "chapter": "יג",
        "versechapter": "ג",
        "bookseder": "תרי עשר",
        "seder": "ג",
        "verseseder": "לג",
        "versenikud": "לָכֵ֗ן יִֽהְיוּ֙ כַּעֲנַן־ בֹּ֔קֶר וְכַטַּ֖ל מַשְׁכִּ֣ים הֹלֵ֑ךְ כְּמֹץ֙ יְסֹעֵ֣ר מִגֹּ֔רֶן וּכְעָשָׁ֖ן מֵאֲרֻבָּֽה׃ ",
        "versenonikud": "לכן יהיו כענן בקר וכטל משכים הלך כמץ יסער מגרן וכעשן מארבה "
    },
    {
        "bookchapter": "הושע",
        "chapter": "יג",
        "versechapter": "ד",
        "bookseder": "תרי עשר",
        "seder": "ג",
        "verseseder": "לד",
        "versenikud": "וְאָנֹכִ֛י יְהוָ֥ה אֱלֹהֶ֖יךָ מֵאֶ֣רֶץ מִצְרָ֑יִם וֵאלֹהִ֤ים זֽוּלָתִי֙ לֹ֣א תֵדָ֔ע וּמוֹשִׁ֥יעַ אַ֖יִן בִּלְתִּֽי׃ ",
        "versenonikud": "ואנכי יהוה אלהיך מארץ מצרים ואלהים זולתי לא תדע ומושיע אין בלתי "
    },
    {
        "bookchapter": "הושע",
        "chapter": "יג",
        "versechapter": "ה",
        "bookseder": "תרי עשר",
        "seder": "ג",
        "verseseder": "לה",
        "versenikud": "אֲנִ֥י יְדַעְתִּ֖יךָ בַּמִּדְבָּ֑ר בְּאֶ֖רֶץ תַּלְאֻבֽוֹת׃ ",
        "versenonikud": "אני ידעתיך במדבר בארץ תלאבות "
    },
    {
        "bookchapter": "הושע",
        "chapter": "יג",
        "versechapter": "ו",
        "bookseder": "תרי עשר",
        "seder": "ג",
        "verseseder": "לו",
        "versenikud": "כְּמַרְעִיתָם֙ וַיִּשְׂבָּ֔עוּ שָׂבְע֖וּ וַיָּ֣רָם לִבָּ֑ם עַל־ כֵּ֖ן שְׁכֵחֽוּנִי׃ ",
        "versenonikud": "כמרעיתם וישבעו שבעו וירם לבם על כן שכחוני "
    },
    {
        "bookchapter": "הושע",
        "chapter": "יג",
        "versechapter": "ז",
        "bookseder": "תרי עשר",
        "seder": "ג",
        "verseseder": "לז",
        "versenikud": "וָאֱהִ֥י לָהֶ֖ם כְּמוֹ־ שָׁ֑חַל כְּנָמֵ֖ר עַל־ דֶּ֥רֶךְ אָשֽׁוּר׃ ",
        "versenonikud": "ואהי להם כמו שחל כנמר על דרך אשור "
    },
    {
        "bookchapter": "הושע",
        "chapter": "יג",
        "versechapter": "ח",
        "bookseder": "תרי עשר",
        "seder": "ג",
        "verseseder": "לח",
        "versenikud": "אֶפְגְּשֵׁם֙ כְּדֹ֣ב שַׁכּ֔וּל וְאֶקְרַ֖ע סְג֣וֹר לִבָּ֑ם וְאֹכְלֵ֥ם שָׁם֙ כְּלָבִ֔יא חַיַּ֥ת הַשָּׂדֶ֖ה תְּבַקְּעֵֽם׃ ",
        "versenonikud": "אפגשם כדב שכול ואקרע סגור לבם ואכלם שם כלביא חית השדה תבקעם "
    },
    {
        "bookchapter": "הושע",
        "chapter": "יג",
        "versechapter": "ט",
        "bookseder": "תרי עשר",
        "seder": "ג",
        "verseseder": "לט",
        "versenikud": "שִֽׁחֶתְךָ֥ יִשְׂרָאֵ֖ל כִּֽי־ בִ֥י בְעֶזְרֶֽךָ׃ ",
        "versenonikud": "שחתך ישראל כי בי בעזרך "
    },
    {
        "bookchapter": "הושע",
        "chapter": "יג",
        "versechapter": "י",
        "bookseder": "תרי עשר",
        "seder": "ג",
        "verseseder": "מ",
        "versenikud": "אֱהִ֤י מַלְכְּךָ֙ אֵפ֔וֹא וְיוֹשִֽׁיעֲךָ֖ בְּכָל־ עָרֶ֑יךָ וְשֹׁ֣פְטֶ֔יךָ אֲשֶׁ֣ר אָמַ֔רְתָּ תְּנָה־ לִּ֖י מֶ֥לֶךְ וְשָׂרִֽים׃ ",
        "versenonikud": "אהי מלכך אפוא ויושיעך בכל עריך ושפטיך אשר אמרת תנה לי מלך ושרים "
    },
    {
        "bookchapter": "הושע",
        "chapter": "יג",
        "versechapter": "יא",
        "bookseder": "תרי עשר",
        "seder": "ג",
        "verseseder": "מא",
        "versenikud": "אֶֽתֶּן־ לְךָ֥ מֶ֙לֶךְ֙ בְּאַפִּ֔י וְאֶקַּ֖ח בְּעֶבְרָתִֽי׃ ",
        "versenonikud": "אתן לך מלך באפי ואקח בעברתי "
    },
    {
        "bookchapter": "הושע",
        "chapter": "יג",
        "versechapter": "יב",
        "bookseder": "תרי עשר",
        "seder": "ג",
        "verseseder": "מב",
        "versenikud": "צָרוּר֙ עֲוֺ֣ן אֶפְרָ֔יִם צְפוּנָ֖ה חַטָּאתֽוֹ׃ ",
        "versenonikud": "צרור עון אפרים צפונה חטאתו "
    },
    {
        "bookchapter": "הושע",
        "chapter": "יג",
        "versechapter": "יג",
        "bookseder": "תרי עשר",
        "seder": "ג",
        "verseseder": "מג",
        "versenikud": "חֶבְלֵ֥י יֽוֹלֵדָ֖ה יָבֹ֣אוּ ל֑וֹ הוּא־ בֵן֙ לֹ֣א חָכָ֔ם כִּֽי־ עֵ֥ת לֹֽא־ יַעֲמֹ֖ד בְּמִשְׁבַּ֥ר בָּנִֽים׃ ",
        "versenonikud": "חבלי יולדה יבאו לו הוא בן לא חכם כי עת לא יעמד במשבר בנים "
    },
    {
        "bookchapter": "הושע",
        "chapter": "יג",
        "versechapter": "יד",
        "bookseder": "תרי עשר",
        "seder": "ג",
        "verseseder": "מד",
        "versenikud": "מִיַּ֤ד שְׁאוֹל֙ אֶפְדֵּ֔ם מִמָּ֖וֶת אֶגְאָלֵ֑ם אֱהִ֨י דְבָרֶיךָ֜ מָ֗וֶת אֱהִ֤י קָֽטָבְךָ֙ שְׁא֔וֹל נֹ֖חַם יִסָּתֵ֥ר מֵעֵינָֽי׃ ",
        "versenonikud": "מיד שאול אפדם ממות אגאלם אהי דבריך מות אהי קטבך שאול נחם יסתר מעיני "
    },
    {
        "bookchapter": "הושע",
        "chapter": "יג",
        "versechapter": "טו",
        "bookseder": "תרי עשר",
        "seder": "ג",
        "verseseder": "מה",
        "versenikud": "כִּ֣י ה֔וּא בֵּ֥ן אַחִ֖ים יַפְרִ֑יא יָב֣וֹא קָדִים֩ ר֨וּחַ יְהוָ֜ה מִמִּדְבָּ֣ר עֹלֶ֗ה וְיֵב֤וֹשׁ מְקוֹרוֹ֙ וְיֶחֱרַ֣ב מַעְיָנ֔וֹ ה֣וּא יִשְׁסֶ֔ה אוֹצַ֖ר כָּל־ כְּלִ֥י חֶמְדָּֽה׃ ",
        "versenonikud": "כי הוא בן אחים יפריא יבוא קדים רוח יהוה ממדבר עלה ויבוש מקורו ויחרב מעינו הוא ישסה אוצר כל כלי חמדה "
    },
    {
        "bookchapter": "הושע",
        "chapter": "יד",
        "versechapter": "א",
        "bookseder": "תרי עשר",
        "seder": "ג",
        "verseseder": "מו",
        "versenikud": "תֶּאְשַׁם֙ שֹֽׁמְר֔וֹן כִּ֥י מָרְתָ֖ה בֵּֽאלֹהֶ֑יהָ בַּחֶ֣רֶב יִפֹּ֔לוּ עֹלְלֵיהֶ֣ם יְרֻטָּ֔שׁוּ וְהָרִיּוֹתָ֖יו יְבֻקָּֽעוּ׃ ",
        "versenonikud": "תאשם שמרון כי מרתה באלהיה בחרב יפלו עלליהם ירטשו והריותיו יבקעו "
    },
    {
        "bookchapter": "הושע",
        "chapter": "יד",
        "versechapter": "ב",
        "bookseder": "תרי עשר",
        "seder": "ג",
        "verseseder": "מז",
        "versenikud": "שׁ֚וּבָה יִשְׂרָאֵ֔ל עַ֖ד יְהוָ֣ה אֱלֹהֶ֑יךָ כִּ֥י כָשַׁ֖לְתָּ בַּעֲוֺנֶֽךָ׃ ",
        "versenonikud": "שובה ישראל עד יהוה אלהיך כי כשלת בעונך "
    },
    {
        "bookchapter": "הושע",
        "chapter": "יד",
        "versechapter": "ג",
        "bookseder": "תרי עשר",
        "seder": "ג",
        "verseseder": "מח",
        "versenikud": "קְח֤וּ עִמָּכֶם֙ דְּבָרִ֔ים וְשׁ֖וּבוּ אֶל־ יְהוָ֑ה אִמְר֣וּ אֵלָ֗יו כָּל־ תִּשָּׂ֤א עָוֺן֙ וְקַח־ ט֔וֹב וּֽנְשַׁלְּמָ֥ה פָרִ֖ים שְׂפָתֵֽינוּ׃ ",
        "versenonikud": "קחו עמכם דברים ושובו אל יהוה אמרו אליו כל תשא עון וקח טוב ונשלמה פרים שפתינו "
    },
    {
        "bookchapter": "הושע",
        "chapter": "יד",
        "versechapter": "ד",
        "bookseder": "תרי עשר",
        "seder": "ג",
        "verseseder": "מט",
        "versenikud": "אַשּׁ֣וּר ׀ לֹ֣א יוֹשִׁיעֵ֗נוּ עַל־ סוּס֙ לֹ֣א נִרְכָּ֔ב וְלֹא־ נֹ֥אמַר ע֛וֹד אֱלֹהֵ֖ינוּ לְמַעֲשֵׂ֣ה יָדֵ֑ינוּ אֲשֶׁר־ בְּךָ֖ יְרֻחַ֥ם יָתֽוֹם׃ ",
        "versenonikud": "אשור  לא יושיענו על סוס לא נרכב ולא נאמר עוד אלהינו למעשה ידינו אשר בך ירחם יתום "
    },
    {
        "bookchapter": "הושע",
        "chapter": "יד",
        "versechapter": "ה",
        "bookseder": "תרי עשר",
        "seder": "ג",
        "verseseder": "נ",
        "versenikud": "אֶרְפָּא֙ מְשׁ֣וּבָתָ֔ם אֹהֲבֵ֖ם נְדָבָ֑ה כִּ֛י שָׁ֥ב אַפִּ֖י מִמֶּֽנּוּ׃ ",
        "versenonikud": "ארפא משובתם אהבם נדבה כי שב אפי ממנו "
    }
]