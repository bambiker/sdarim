[
    {
        "bookchapter": "תהילים",
        "chapter": "ט",
        "versechapter": "א",
        "bookseder": "תהילים",
        "seder": "א",
        "verseseder": "פט",
        "versenikud": "לַ֭מְנַצֵּחַ עַלְמ֥וּת לַבֵּ֗ן מִזְמ֥וֹר לְדָוִֽד׃ ",
        "versenonikud": "למנצח עלמות לבן מזמור לדוד "
    },
    {
        "bookchapter": "תהילים",
        "chapter": "ט",
        "versechapter": "ב",
        "bookseder": "תהילים",
        "seder": "א",
        "verseseder": "צ",
        "versenikud": "אוֹדֶ֣ה יְ֭הוָה בְּכָל־ לִבִּ֑י אֲ֝סַפְּרָ֗ה כָּל־ נִפְלְאוֹתֶֽיךָ׃ ",
        "versenonikud": "אודה יהוה בכל לבי אספרה כל נפלאותיך "
    },
    {
        "bookchapter": "תהילים",
        "chapter": "ט",
        "versechapter": "ג",
        "bookseder": "תהילים",
        "seder": "א",
        "verseseder": "צא",
        "versenikud": "אֶשְׂמְחָ֣ה וְאֶעֶלְצָ֣ה בָ֑ךְ אֲזַמְּרָ֖ה שִׁמְךָ֣ עֶלְיֽוֹן׃ ",
        "versenonikud": "אשמחה ואעלצה בך אזמרה שמך עליון "
    },
    {
        "bookchapter": "תהילים",
        "chapter": "ט",
        "versechapter": "ד",
        "bookseder": "תהילים",
        "seder": "א",
        "verseseder": "צב",
        "versenikud": "בְּשׁוּב־ אוֹיְבַ֥י אָח֑וֹר יִכָּשְׁל֥וּ וְ֝יֹאבְד֗וּ מִפָּנֶֽיךָ׃ ",
        "versenonikud": "בשוב אויבי אחור יכשלו ויאבדו מפניך "
    },
    {
        "bookchapter": "תהילים",
        "chapter": "ט",
        "versechapter": "ה",
        "bookseder": "תהילים",
        "seder": "א",
        "verseseder": "צג",
        "versenikud": "כִּֽי־ עָ֭שִׂיתָ מִשְׁפָּטִ֣י וְדִינִ֑י יָשַׁ֥בְתָּ לְ֝כִסֵּ֗א שׁוֹפֵ֥ט צֶֽדֶק׃ ",
        "versenonikud": "כי עשית משפטי ודיני ישבת לכסא שופט צדק "
    },
    {
        "bookchapter": "תהילים",
        "chapter": "ט",
        "versechapter": "ו",
        "bookseder": "תהילים",
        "seder": "א",
        "verseseder": "צד",
        "versenikud": "גָּעַ֣רְתָּ ג֭וֹיִם אִבַּ֣דְתָּ רָשָׁ֑ע שְׁמָ֥ם מָ֝חִ֗יתָ לְעוֹלָ֥ם וָעֶֽד׃ ",
        "versenonikud": "גערת גוים אבדת רשע שמם מחית לעולם ועד "
    },
    {
        "bookchapter": "תהילים",
        "chapter": "ט",
        "versechapter": "ז",
        "bookseder": "תהילים",
        "seder": "א",
        "verseseder": "צה",
        "versenikud": "הָֽאוֹיֵ֨ב ׀ תַּ֥מּוּ חֳרָב֗וֹת לָ֫נֶ֥צַח וְעָרִ֥ים נָתַ֑שְׁתָּ אָבַ֖ד זִכְרָ֣ם הֵֽמָּה׃ ",
        "versenonikud": "האויב  תמו חרבות לנצח וערים נתשת אבד זכרם המה "
    },
    {
        "bookchapter": "תהילים",
        "chapter": "ט",
        "versechapter": "ח",
        "bookseder": "תהילים",
        "seder": "א",
        "verseseder": "צו",
        "versenikud": "וַֽ֭יהוָה לְעוֹלָ֣ם יֵשֵׁ֑ב כּוֹנֵ֖ן לַמִּשְׁפָּ֣ט כִּסְאֽוֹ׃ ",
        "versenonikud": "ויהוה לעולם ישב כונן למשפט כסאו "
    },
    {
        "bookchapter": "תהילים",
        "chapter": "ט",
        "versechapter": "ט",
        "bookseder": "תהילים",
        "seder": "א",
        "verseseder": "צז",
        "versenikud": "וְה֗וּא יִשְׁפֹּֽט־ תֵּבֵ֥ל בְּצֶ֑דֶק יָדִ֥ין לְ֝אֻמִּ֗ים בְּמֵישָׁרִֽים׃ ",
        "versenonikud": "והוא ישפט תבל בצדק ידין לאמים במישרים "
    },
    {
        "bookchapter": "תהילים",
        "chapter": "ט",
        "versechapter": "י",
        "bookseder": "תהילים",
        "seder": "א",
        "verseseder": "צח",
        "versenikud": "וִ֘יהִ֤י יְהוָ֣ה מִשְׂגָּ֣ב לַדָּ֑ךְ מִ֝שְׂגָּ֗ב לְעִתּ֥וֹת בַּצָּרָֽה׃ ",
        "versenonikud": "ויהי יהוה משגב לדך משגב לעתות בצרה "
    },
    {
        "bookchapter": "תהילים",
        "chapter": "ט",
        "versechapter": "יא",
        "bookseder": "תהילים",
        "seder": "א",
        "verseseder": "צט",
        "versenikud": "וְיִבְטְח֣וּ בְ֭ךָ יוֹדְעֵ֣י שְׁמֶ֑ךָ כִּ֤י לֹֽא־ עָזַ֖בְתָּ דֹרְשֶׁ֣יךָ יְהוָֽה׃ ",
        "versenonikud": "ויבטחו בך יודעי שמך כי לא עזבת דרשיך יהוה "
    },
    {
        "bookchapter": "תהילים",
        "chapter": "ט",
        "versechapter": "יב",
        "bookseder": "תהילים",
        "seder": "א",
        "verseseder": "ק",
        "versenikud": "זַמְּר֗וּ לַ֭יהוָה יֹשֵׁ֣ב צִיּ֑וֹן הַגִּ֥ידוּ בָ֝עַמִּ֗ים עֲלִֽילוֹתָֽיו׃ ",
        "versenonikud": "זמרו ליהוה ישב ציון הגידו בעמים עלילותיו "
    },
    {
        "bookchapter": "תהילים",
        "chapter": "ט",
        "versechapter": "יג",
        "bookseder": "תהילים",
        "seder": "א",
        "verseseder": "קא",
        "versenikud": "כִּֽי־ דֹרֵ֣שׁ דָּ֭מִים אוֹתָ֣ם זָכָ֑ר לֹֽא־ שָׁ֝כַ֗ח צַעֲקַ֥ת עניים עֲנָוִֽים׃ ",
        "versenonikud": "כי דרש דמים אותם זכר לא שכח צעקת עניים ענוים "
    },
    {
        "bookchapter": "תהילים",
        "chapter": "ט",
        "versechapter": "יד",
        "bookseder": "תהילים",
        "seder": "א",
        "verseseder": "קב",
        "versenikud": "חָֽנְנֵ֬נִי יְהוָ֗ה רְאֵ֣ה עָ֭נְיִי מִשֹּׂנְאָ֑י מְ֝רוֹמְמִ֗י מִשַּׁ֥עֲרֵי מָֽוֶת׃ ",
        "versenonikud": "חננני יהוה ראה עניי משנאי מרוממי משערי מות "
    },
    {
        "bookchapter": "תהילים",
        "chapter": "ט",
        "versechapter": "טו",
        "bookseder": "תהילים",
        "seder": "א",
        "verseseder": "קג",
        "versenikud": "לְמַ֥עַן אֲסַפְּרָ֗ה כָּֽל־ תְּהִלָּ֫תֶ֥יךָ בְּשַֽׁעֲרֵ֥י בַת־ צִיּ֑וֹן אָ֝גִ֗ילָה בִּישׁוּעָתֶֽךָ׃ ",
        "versenonikud": "למען אספרה כל תהלתיך בשערי בת ציון אגילה בישועתך "
    },
    {
        "bookchapter": "תהילים",
        "chapter": "ט",
        "versechapter": "טז",
        "bookseder": "תהילים",
        "seder": "א",
        "verseseder": "קד",
        "versenikud": "טָבְע֣וּ ג֭וֹיִם בְּשַׁ֣חַת עָשׂ֑וּ בְּרֶֽשֶׁת־ ז֥וּ טָ֝מָ֗נוּ נִלְכְּדָ֥ה רַגְלָֽם׃ ",
        "versenonikud": "טבעו גוים בשחת עשו ברשת זו טמנו נלכדה רגלם "
    },
    {
        "bookchapter": "תהילים",
        "chapter": "ט",
        "versechapter": "יז",
        "bookseder": "תהילים",
        "seder": "א",
        "verseseder": "קה",
        "versenikud": "נ֤וֹדַ֨ע ׀ יְהוָה֮ מִשְׁפָּ֪ט עָ֫שָׂ֥ה בְּפֹ֣עַל כַּ֭פָּיו נוֹקֵ֣שׁ רָשָׁ֑ע הִגָּי֥וֹן סֶֽלָה׃ ",
        "versenonikud": "נודע  יהוה משפט עשה בפעל כפיו נוקש רשע הגיון סלה "
    },
    {
        "bookchapter": "תהילים",
        "chapter": "ט",
        "versechapter": "יח",
        "bookseder": "תהילים",
        "seder": "א",
        "verseseder": "קו",
        "versenikud": "יָשׁ֣וּבוּ רְשָׁעִ֣ים לִשְׁא֑וֹלָה כָּל־ גּ֝וֹיִ֗ם שְׁכֵחֵ֥י אֱלֹהִֽים׃ ",
        "versenonikud": "ישובו רשעים לשאולה כל גוים שכחי אלהים "
    },
    {
        "bookchapter": "תהילים",
        "chapter": "ט",
        "versechapter": "יט",
        "bookseder": "תהילים",
        "seder": "א",
        "verseseder": "קז",
        "versenikud": "כִּ֤י לֹ֣א לָ֭נֶצַח יִשָּׁכַ֣ח אֶבְי֑וֹן תִּקְוַ֥ת ענוים עֲ֝נִיִּ֗ים תֹּאבַ֥ד לָעַֽד׃ ",
        "versenonikud": "כי לא לנצח ישכח אביון תקות ענוים עניים תאבד לעד "
    },
    {
        "bookchapter": "תהילים",
        "chapter": "ט",
        "versechapter": "כ",
        "bookseder": "תהילים",
        "seder": "א",
        "verseseder": "קח",
        "versenikud": "קוּמָ֣ה יְ֭הוָה אַל־ יָעֹ֣ז אֱנ֑וֹשׁ יִשָּׁפְט֥וּ ג֝וֹיִ֗ם עַל־ פָּנֶֽיךָ׃ ",
        "versenonikud": "קומה יהוה אל יעז אנוש ישפטו גוים על פניך "
    },
    {
        "bookchapter": "תהילים",
        "chapter": "ט",
        "versechapter": "כא",
        "bookseder": "תהילים",
        "seder": "א",
        "verseseder": "קט",
        "versenikud": "שִׁ֘יתָ֤ה יְהוָ֨ה ׀ מוֹרָ֗ה לָ֫הֶ֥ם יֵדְע֥וּ גוֹיִ֑ם אֱנ֖וֹשׁ הֵ֣מָּה סֶּֽלָה׃ ",
        "versenonikud": "שיתה יהוה  מורה להם ידעו גוים אנוש המה סלה "
    }
]