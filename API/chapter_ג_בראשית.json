[
    {
        "bookchapter": "בראשית",
        "chapter": "ג",
        "versechapter": "א",
        "bookseder": "בראשית",
        "seder": "ב",
        "verseseder": "כג",
        "parasha": "בראשית",
        "versenikud": "וְהַנָּחָשׁ֙ הָיָ֣ה עָר֔וּם מִכֹּל֙ חַיַּ֣ת הַשָּׂדֶ֔ה אֲשֶׁ֥ר עָשָׂ֖ה יְהוָ֣ה אֱלֹהִ֑ים וַיֹּ֙אמֶר֙ אֶל־ הָ֣אִשָּׁ֔ה אַ֚ף כִּֽי־ אָמַ֣ר אֱלֹהִ֔ים לֹ֣א תֹֽאכְל֔וּ מִכֹּ֖ל עֵ֥ץ הַגָּֽן׃ ",
        "versenonikud": "והנחש היה ערום מכל חית השדה אשר עשה יהוה אלהים ויאמר אל האשה אף כי אמר אלהים לא תאכלו מכל עץ הגן "
    },
    {
        "bookchapter": "בראשית",
        "chapter": "ג",
        "versechapter": "ב",
        "bookseder": "בראשית",
        "seder": "ב",
        "verseseder": "כד",
        "parasha": "בראשית",
        "versenikud": "וַתֹּ֥אמֶר הָֽאִשָּׁ֖ה אֶל־ הַנָּחָ֑שׁ מִפְּרִ֥י עֵֽץ־ הַגָּ֖ן נֹאכֵֽל׃ ",
        "versenonikud": "ותאמר האשה אל הנחש מפרי עץ הגן נאכל "
    },
    {
        "bookchapter": "בראשית",
        "chapter": "ג",
        "versechapter": "ג",
        "bookseder": "בראשית",
        "seder": "ב",
        "verseseder": "כה",
        "parasha": "בראשית",
        "versenikud": "וּמִפְּרִ֣י הָעֵץ֮ אֲשֶׁ֣ר בְּתוֹךְ־ הַגָּן֒ אָמַ֣ר אֱלֹהִ֗ים לֹ֤א תֹֽאכְלוּ֙ מִמֶּ֔נּוּ וְלֹ֥א תִגְּע֖וּ בּ֑וֹ פֶּן־ תְּמֻתֽוּן׃ ",
        "versenonikud": "ומפרי העץ אשר בתוך הגן אמר אלהים לא תאכלו ממנו ולא תגעו בו פן תמתון "
    },
    {
        "bookchapter": "בראשית",
        "chapter": "ג",
        "versechapter": "ד",
        "bookseder": "בראשית",
        "seder": "ב",
        "verseseder": "כו",
        "parasha": "בראשית",
        "versenikud": "וַיֹּ֥אמֶר הַנָּחָ֖שׁ אֶל־ הָֽאִשָּׁ֑ה לֹֽא־ מ֖וֹת תְּמֻתֽוּן׃ ",
        "versenonikud": "ויאמר הנחש אל האשה לא מות תמתון "
    },
    {
        "bookchapter": "בראשית",
        "chapter": "ג",
        "versechapter": "ה",
        "bookseder": "בראשית",
        "seder": "ב",
        "verseseder": "כז",
        "parasha": "בראשית",
        "versenikud": "כִּ֚י יֹדֵ֣עַ אֱלֹהִ֔ים כִּ֗י בְּיוֹם֙ אֲכָלְכֶ֣ם מִמֶּ֔נּוּ וְנִפְקְח֖וּ עֵֽינֵיכֶ֑ם וִהְיִיתֶם֙ כֵּֽאלֹהִ֔ים יֹדְעֵ֖י ט֥וֹב וָרָֽע׃ ",
        "versenonikud": "כי ידע אלהים כי ביום אכלכם ממנו ונפקחו עיניכם והייתם כאלהים ידעי טוב ורע "
    },
    {
        "bookchapter": "בראשית",
        "chapter": "ג",
        "versechapter": "ו",
        "bookseder": "בראשית",
        "seder": "ב",
        "verseseder": "כח",
        "parasha": "בראשית",
        "versenikud": "וַתֵּ֣רֶא הָֽאִשָּׁ֡ה כִּ֣י טוֹב֩ הָעֵ֨ץ לְמַאֲכָ֜ל וְכִ֧י תַֽאֲוָה־ ה֣וּא לָעֵינַ֗יִם וְנֶחְמָ֤ד הָעֵץ֙ לְהַשְׂכִּ֔יל וַתִּקַּ֥ח מִפִּרְי֖וֹ וַתֹּאכַ֑ל וַתִּתֵּ֧ן גַּם־ לְאִישָׁ֛הּ עִמָּ֖הּ וַיֹּאכַֽל׃ ",
        "versenonikud": "ותרא האשה כי טוב העץ למאכל וכי תאוה הוא לעינים ונחמד העץ להשכיל ותקח מפריו ותאכל ותתן גם לאישה עמה ויאכל "
    },
    {
        "bookchapter": "בראשית",
        "chapter": "ג",
        "versechapter": "ז",
        "bookseder": "בראשית",
        "seder": "ב",
        "verseseder": "כט",
        "parasha": "בראשית",
        "versenikud": "וַתִּפָּקַ֙חְנָה֙ עֵינֵ֣י שְׁנֵיהֶ֔ם וַיֵּ֣דְע֔וּ כִּ֥י עֵֽירֻמִּ֖ם הֵ֑ם וַֽיִּתְפְּרוּ֙ עֲלֵ֣ה תְאֵנָ֔ה וַיַּעֲשׂ֥וּ לָהֶ֖ם חֲגֹרֹֽת׃ ",
        "versenonikud": "ותפקחנה עיני שניהם וידעו כי עירמם הם ויתפרו עלה תאנה ויעשו להם חגרת "
    },
    {
        "bookchapter": "בראשית",
        "chapter": "ג",
        "versechapter": "ח",
        "bookseder": "בראשית",
        "seder": "ב",
        "verseseder": "ל",
        "parasha": "בראשית",
        "versenikud": "וַֽיִּשְׁמְע֞וּ אֶת־ ק֨וֹל יְהוָ֧ה אֱלֹהִ֛ים מִתְהַלֵּ֥ךְ בַּגָּ֖ן לְר֣וּחַ הַיּ֑וֹם וַיִּתְחַבֵּ֨א הָֽאָדָ֜ם וְאִשְׁתּ֗וֹ מִפְּנֵי֙ יְהוָ֣ה אֱלֹהִ֔ים בְּת֖וֹךְ עֵ֥ץ הַגָּֽן׃ ",
        "versenonikud": "וישמעו את קול יהוה אלהים מתהלך בגן לרוח היום ויתחבא האדם ואשתו מפני יהוה אלהים בתוך עץ הגן "
    },
    {
        "bookchapter": "בראשית",
        "chapter": "ג",
        "versechapter": "ט",
        "bookseder": "בראשית",
        "seder": "ב",
        "verseseder": "לא",
        "parasha": "בראשית",
        "versenikud": "וַיִּקְרָ֛א יְהוָ֥ה אֱלֹהִ֖ים אֶל־ הָֽאָדָ֑ם וַיֹּ֥אמֶר ל֖וֹ אַיֶּֽכָּה׃ ",
        "versenonikud": "ויקרא יהוה אלהים אל האדם ויאמר לו איכה "
    },
    {
        "bookchapter": "בראשית",
        "chapter": "ג",
        "versechapter": "י",
        "bookseder": "בראשית",
        "seder": "ב",
        "verseseder": "לב",
        "parasha": "בראשית",
        "versenikud": "וַיֹּ֕אמֶר אֶת־ קֹלְךָ֥ שָׁמַ֖עְתִּי בַּגָּ֑ן וָאִירָ֛א כִּֽי־ עֵירֹ֥ם אָנֹ֖כִי וָאֵחָבֵֽא׃ ",
        "versenonikud": "ויאמר את קלך שמעתי בגן ואירא כי עירם אנכי ואחבא "
    },
    {
        "bookchapter": "בראשית",
        "chapter": "ג",
        "versechapter": "יא",
        "bookseder": "בראשית",
        "seder": "ב",
        "verseseder": "לג",
        "parasha": "בראשית",
        "versenikud": "וַיֹּ֕אמֶר מִ֚י הִגִּ֣יד לְךָ֔ כִּ֥י עֵירֹ֖ם אָ֑תָּה הֲמִן־ הָעֵ֗ץ אֲשֶׁ֧ר צִוִּיתִ֛יךָ לְבִלְתִּ֥י אֲכָל־ מִמֶּ֖נּוּ אָכָֽלְתָּ׃ ",
        "versenonikud": "ויאמר מי הגיד לך כי עירם אתה המן העץ אשר צויתיך לבלתי אכל ממנו אכלת "
    },
    {
        "bookchapter": "בראשית",
        "chapter": "ג",
        "versechapter": "יב",
        "bookseder": "בראשית",
        "seder": "ב",
        "verseseder": "לד",
        "parasha": "בראשית",
        "versenikud": "וַיֹּ֖אמֶר הָֽאָדָ֑ם הָֽאִשָּׁה֙ אֲשֶׁ֣ר נָתַ֣תָּה עִמָּדִ֔י הִ֛וא נָֽתְנָה־ לִּ֥י מִן־ הָעֵ֖ץ וָאֹכֵֽל׃ ",
        "versenonikud": "ויאמר האדם האשה אשר נתתה עמדי הוא נתנה לי מן העץ ואכל "
    },
    {
        "bookchapter": "בראשית",
        "chapter": "ג",
        "versechapter": "יג",
        "bookseder": "בראשית",
        "seder": "ב",
        "verseseder": "לה",
        "parasha": "בראשית",
        "versenikud": "וַיֹּ֨אמֶר יְהוָ֧ה אֱלֹהִ֛ים לָאִשָּׁ֖ה מַה־ זֹּ֣את עָשִׂ֑ית וַתֹּ֙אמֶר֙ הָֽאִשָּׁ֔ה הַנָּחָ֥שׁ הִשִּׁיאַ֖נִי וָאֹכֵֽל׃ ",
        "versenonikud": "ויאמר יהוה אלהים לאשה מה זאת עשית ותאמר האשה הנחש השיאני ואכל "
    },
    {
        "bookchapter": "בראשית",
        "chapter": "ג",
        "versechapter": "יד",
        "bookseder": "בראשית",
        "seder": "ב",
        "verseseder": "לו",
        "parasha": "בראשית",
        "versenikud": "וַיֹּאמֶר֩ יְהֹוָ֨ה אֱלֹהִ֥ים ׀ אֶֽל־ הַנָּחָשׁ֮ כִּ֣י עָשִׂ֣יתָ זֹּאת֒ אָר֤וּר אַתָּה֙ מִכָּל־ הַבְּהֵמָ֔ה וּמִכֹּ֖ל חַיַּ֣ת הַשָּׂדֶ֑ה עַל־ גְּחֹנְךָ֣ תֵלֵ֔ךְ וְעָפָ֥ר תֹּאכַ֖ל כָּל־ יְמֵ֥י חַיֶּֽיךָ׃ ",
        "versenonikud": "ויאמר יהוה אלהים  אל הנחש כי עשית זאת ארור אתה מכל הבהמה ומכל חית השדה על גחנך תלך ועפר תאכל כל ימי חייך "
    },
    {
        "bookchapter": "בראשית",
        "chapter": "ג",
        "versechapter": "טו",
        "bookseder": "בראשית",
        "seder": "ב",
        "verseseder": "לז",
        "parasha": "בראשית",
        "versenikud": "וְאֵיבָ֣ה ׀ אָשִׁ֗ית בֵּֽינְךָ֙ וּבֵ֣ין הָֽאִשָּׁ֔ה וּבֵ֥ין זַרְעֲךָ֖ וּבֵ֣ין זַרְעָ֑הּ ה֚וּא יְשׁוּפְךָ֣ רֹ֔אשׁ וְאַתָּ֖ה תְּשׁוּפֶ֥נּוּ עָקֵֽב׃ {ס}",
        "versenonikud": "ואיבה  אשית בינך ובין האשה ובין זרעך ובין זרעה הוא ישופך ראש ואתה תשופנו עקב "
    },
    {
        "bookchapter": "בראשית",
        "chapter": "ג",
        "versechapter": "טז",
        "bookseder": "בראשית",
        "seder": "ב",
        "verseseder": "לח",
        "parasha": "בראשית",
        "versenikud": "אֶֽל־ הָאִשָּׁ֣ה אָמַ֗ר הַרְבָּ֤ה אַרְבֶּה֙ עִצְּבוֹנֵ֣ךְ וְהֵֽרֹנֵ֔ךְ בְּעֶ֖צֶב תֵּֽלְדִ֣י בָנִ֑ים וְאֶל־ אִישֵׁךְ֙ תְּשׁ֣וּקָתֵ֔ךְ וְה֖וּא יִמְשָׁל־ בָּֽךְ׃ {ס}",
        "versenonikud": "אל האשה אמר הרבה ארבה עצבונך והרנך בעצב תלדי בנים ואל אישך תשוקתך והוא ימשל בך "
    },
    {
        "bookchapter": "בראשית",
        "chapter": "ג",
        "versechapter": "יז",
        "bookseder": "בראשית",
        "seder": "ב",
        "verseseder": "לט",
        "parasha": "בראשית",
        "versenikud": "וּלְאָדָ֣ם אָמַ֗ר כִּֽי־ שָׁמַעְתָּ֮ לְק֣וֹל אִשְׁתֶּךָ֒ וַתֹּ֙אכַל֙ מִן־ הָעֵ֔ץ אֲשֶׁ֤ר צִוִּיתִ֙יךָ֙ לֵאמֹ֔ר לֹ֥א תֹאכַ֖ל מִמֶּ֑נּוּ אֲרוּרָ֤ה הָֽאֲדָמָה֙ בַּֽעֲבוּרֶ֔ךָ בְּעִצָּבוֹן֙ תֹּֽאכֲלֶ֔נָּה כֹּ֖ל יְמֵ֥י חַיֶּֽיךָ׃ ",
        "versenonikud": "ולאדם אמר כי שמעת לקול אשתך ותאכל מן העץ אשר צויתיך לאמר לא תאכל ממנו ארורה האדמה בעבורך בעצבון תאכלנה כל ימי חייך "
    },
    {
        "bookchapter": "בראשית",
        "chapter": "ג",
        "versechapter": "יח",
        "bookseder": "בראשית",
        "seder": "ב",
        "verseseder": "מ",
        "parasha": "בראשית",
        "versenikud": "וְק֥וֹץ וְדַרְדַּ֖ר תַּצְמִ֣יחַֽ לָ֑ךְ וְאָכַלְתָּ֖ אֶת־ עֵ֥שֶׂב הַשָּׂדֶֽה׃ ",
        "versenonikud": "וקוץ ודרדר תצמיח לך ואכלת את עשב השדה "
    },
    {
        "bookchapter": "בראשית",
        "chapter": "ג",
        "versechapter": "יט",
        "bookseder": "בראשית",
        "seder": "ב",
        "verseseder": "מא",
        "parasha": "בראשית",
        "versenikud": "בְּזֵעַ֤ת אַפֶּ֙יךָ֙ תֹּ֣אכַל לֶ֔חֶם עַ֤ד שֽׁוּבְךָ֙ אֶל־ הָ֣אֲדָמָ֔ה כִּ֥י מִמֶּ֖נָּה לֻקָּ֑חְתָּ כִּֽי־ עָפָ֣ר אַ֔תָּה וְאֶל־ עָפָ֖ר תָּשֽׁוּב׃ ",
        "versenonikud": "בזעת אפיך תאכל לחם עד שובך אל האדמה כי ממנה לקחת כי עפר אתה ואל עפר תשוב "
    },
    {
        "bookchapter": "בראשית",
        "chapter": "ג",
        "versechapter": "כ",
        "bookseder": "בראשית",
        "seder": "ב",
        "verseseder": "מב",
        "parasha": "בראשית",
        "versenikud": "וַיִּקְרָ֧א הָֽאָדָ֛ם שֵׁ֥ם אִשְׁתּ֖וֹ חַוָּ֑ה כִּ֛י הִ֥וא הָֽיְתָ֖ה אֵ֥ם כָּל־ חָֽי׃ ",
        "versenonikud": "ויקרא האדם שם אשתו חוה כי הוא היתה אם כל חי "
    },
    {
        "bookchapter": "בראשית",
        "chapter": "ג",
        "versechapter": "כא",
        "bookseder": "בראשית",
        "seder": "ב",
        "verseseder": "מג",
        "parasha": "בראשית",
        "versenikud": "וַיַּעַשׂ֩ יְהוָ֨ה אֱלֹהִ֜ים לְאָדָ֧ם וּלְאִשְׁתּ֛וֹ כָּתְנ֥וֹת ע֖וֹר וַיַּלְבִּשֵֽׁם׃ {פ}",
        "versenonikud": "ויעש יהוה אלהים לאדם ולאשתו כתנות עור וילבשם "
    },
    {
        "bookchapter": "בראשית",
        "chapter": "ג",
        "versechapter": "כב",
        "bookseder": "בראשית",
        "seder": "ג",
        "verseseder": "א",
        "parasha": "בראשית",
        "versenikud": "וַיֹּ֣אמֶר ׀ יְהוָ֣ה אֱלֹהִ֗ים הֵ֤ן הָֽאָדָם֙ הָיָה֙ כְּאַחַ֣ד מִמֶּ֔נּוּ לָדַ֖עַת ט֣וֹב וָרָ֑ע וְעַתָּ֣ה ׀ פֶּן־ יִשְׁלַ֣ח יָד֗וֹ וְלָקַח֙ גַּ֚ם מֵעֵ֣ץ הַֽחַיִּ֔ים וְאָכַ֖ל וָחַ֥י לְעֹלָֽם׃ ",
        "versenonikud": "ויאמר  יהוה אלהים הן האדם היה כאחד ממנו לדעת טוב ורע ועתה  פן ישלח ידו ולקח גם מעץ החיים ואכל וחי לעלם "
    },
    {
        "bookchapter": "בראשית",
        "chapter": "ג",
        "versechapter": "כג",
        "bookseder": "בראשית",
        "seder": "ג",
        "verseseder": "ב",
        "parasha": "בראשית",
        "versenikud": "וַֽיְשַׁלְּחֵ֛הוּ יְהוָ֥ה אֱלֹהִ֖ים מִגַּן־ עֵ֑דֶן לַֽעֲבֹד֙ אֶת־ הָ֣אֲדָמָ֔ה אֲשֶׁ֥ר לֻקַּ֖ח מִשָּֽׁם׃ ",
        "versenonikud": "וישלחהו יהוה אלהים מגן עדן לעבד את האדמה אשר לקח משם "
    },
    {
        "bookchapter": "בראשית",
        "chapter": "ג",
        "versechapter": "כד",
        "bookseder": "בראשית",
        "seder": "ג",
        "verseseder": "ג",
        "parasha": "בראשית",
        "versenikud": "וַיְגָ֖רֶשׁ אֶת־ הָֽאָדָ֑ם וַיַּשְׁכֵּן֩ מִקֶּ֨דֶם לְגַן־ עֵ֜דֶן אֶת־ הַכְּרֻבִ֗ים וְאֵ֨ת לַ֤הַט הַחֶ֙רֶב֙ הַמִּתְהַפֶּ֔כֶת לִשְׁמֹ֕ר אֶת־ דֶּ֖רֶךְ עֵ֥ץ הַֽחַיִּֽים׃ {ס}",
        "versenonikud": "ויגרש את האדם וישכן מקדם לגן עדן את הכרבים ואת להט החרב המתהפכת לשמר את דרך עץ החיים "
    }
]