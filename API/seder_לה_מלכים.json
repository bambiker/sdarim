[
    {
        "bookchapter": "מלכים ב",
        "chapter": "כד",
        "versechapter": "יח",
        "bookseder": "מלכים",
        "seder": "לה",
        "verseseder": "א",
        "versenikud": "בֶּן־ עֶשְׂרִ֨ים וְאַחַ֤ת שָׁנָה֙ צִדְקִיָּ֣הוּ בְמָלְכ֔וֹ וְאַחַ֤ת עֶשְׂרֵה֙ שָׁנָ֔ה מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ חמיטל חֲמוּטַ֥ל בַּֽת־ יִרְמְיָ֖הוּ מִלִּבְנָֽה׃ ",
        "versenonikud": "בן עשרים ואחת שנה צדקיהו במלכו ואחת עשרה שנה מלך בירושלם ושם אמו חמיטל חמוטל בת ירמיהו מלבנה "
    },
    {
        "bookchapter": "מלכים ב",
        "chapter": "כד",
        "versechapter": "יט",
        "bookseder": "מלכים",
        "seder": "לה",
        "verseseder": "ב",
        "versenikud": "וַיַּ֥עַשׂ הָרַ֖ע בְּעֵינֵ֣י יְהוָ֑ה כְּכֹ֥ל אֲשֶׁר־ עָשָׂ֖ה יְהוֹיָקִֽים׃ ",
        "versenonikud": "ויעש הרע בעיני יהוה ככל אשר עשה יהויקים "
    },
    {
        "bookchapter": "מלכים ב",
        "chapter": "כד",
        "versechapter": "כ",
        "bookseder": "מלכים",
        "seder": "לה",
        "verseseder": "ג",
        "versenikud": "כִּ֣י ׀ עַל־ אַ֣ף יְהוָ֗ה הָיְתָ֤ה בִירוּשָׁלִַ֙ם֙ וּבִ֣יהוּדָ֔ה עַד־ הִשְׁלִכ֥וֹ אֹתָ֖ם מֵעַ֣ל פָּנָ֑יו וַיִּמְרֹ֥ד צִדְקִיָּ֖הוּ בְּמֶ֥לֶךְ בָּבֶֽל׃ ",
        "versenonikud": "כי  על אף יהוה היתה בירושלם וביהודה עד השלכו אתם מעל פניו וימרד צדקיהו במלך בבל "
    },
    {
        "bookchapter": "מלכים ב",
        "chapter": "כה",
        "versechapter": "א",
        "bookseder": "מלכים",
        "seder": "לה",
        "verseseder": "ד",
        "versenikud": "וַיְהִי֩ בִשְׁנַ֨ת הַתְּשִׁיעִ֜ית לְמָלְכ֗וֹ בַּחֹ֣דֶשׁ הָעֲשִׂירִי֮ בֶּעָשׂ֣וֹר לַחֹדֶשׁ֒ בָּ֠א נְבֻכַדְנֶאצַּ֨ר מֶֽלֶךְ־ בָּבֶ֜ל ה֧וּא וְכָל־ חֵיל֛וֹ עַל־ יְרוּשָׁלִַ֖ם וַיִּ֣חַן עָלֶ֑יהָ וַיִּבְנ֥וּ עָלֶ֖יהָ דָּיֵ֥ק סָבִֽיב׃ ",
        "versenonikud": "ויהי בשנת התשיעית למלכו בחדש העשירי בעשור לחדש בא נבכדנאצר מלך בבל הוא וכל חילו על ירושלם ויחן עליה ויבנו עליה דיק סביב "
    },
    {
        "bookchapter": "מלכים ב",
        "chapter": "כה",
        "versechapter": "ב",
        "bookseder": "מלכים",
        "seder": "לה",
        "verseseder": "ה",
        "versenikud": "וַתָּבֹ֥א הָעִ֖יר בַּמָּצ֑וֹר עַ֚ד עַשְׁתֵּ֣י עֶשְׂרֵ֣ה שָׁנָ֔ה לַמֶּ֖לֶךְ צִדְקִיָּֽהוּ׃ ",
        "versenonikud": "ותבא העיר במצור עד עשתי עשרה שנה למלך צדקיהו "
    },
    {
        "bookchapter": "מלכים ב",
        "chapter": "כה",
        "versechapter": "ג",
        "bookseder": "מלכים",
        "seder": "לה",
        "verseseder": "ו",
        "versenikud": "בְּתִשְׁעָ֣ה לַחֹ֔דֶשׁ וַיֶּחֱזַ֥ק הָרָעָ֖ב בָּעִ֑יר וְלֹא־ הָ֥יָה לֶ֖חֶם לְעַ֥ם הָאָֽרֶץ׃ ",
        "versenonikud": "בתשעה לחדש ויחזק הרעב בעיר ולא היה לחם לעם הארץ "
    },
    {
        "bookchapter": "מלכים ב",
        "chapter": "כה",
        "versechapter": "ד",
        "bookseder": "מלכים",
        "seder": "לה",
        "verseseder": "ז",
        "versenikud": "וַתִּבָּקַ֣ע הָעִ֗יר וְכָל־ אַנְשֵׁ֨י הַמִּלְחָמָ֤ה ׀ הַלַּ֙יְלָה֙ דֶּ֜רֶךְ שַׁ֣עַר ׀ בֵּ֣ין הַחֹמֹתַ֗יִם אֲשֶׁר֙ עַל־ גַּ֣ן הַמֶּ֔לֶךְ וְכַשְׂדִּ֥ים עַל־ הָעִ֖יר סָבִ֑יב וַיֵּ֖לֶךְ דֶּ֥רֶךְ הָעֲרָבָֽה׃ ",
        "versenonikud": "ותבקע העיר וכל אנשי המלחמה  הלילה דרך שער  בין החמתים אשר על גן המלך וכשדים על העיר סביב וילך דרך הערבה "
    },
    {
        "bookchapter": "מלכים ב",
        "chapter": "כה",
        "versechapter": "ה",
        "bookseder": "מלכים",
        "seder": "לה",
        "verseseder": "ח",
        "versenikud": "וַיִּרְדְּפ֤וּ חֵיל־ כַּשְׂדִּים֙ אַחַ֣ר הַמֶּ֔לֶךְ וַיַּשִּׂ֥גוּ אֹת֖וֹ בְּעַרְב֣וֹת יְרֵח֑וֹ וְכָל־ חֵיל֔וֹ נָפֹ֖צוּ מֵעָלָֽיו׃ ",
        "versenonikud": "וירדפו חיל כשדים אחר המלך וישגו אתו בערבות ירחו וכל חילו נפצו מעליו "
    },
    {
        "bookchapter": "מלכים ב",
        "chapter": "כה",
        "versechapter": "ו",
        "bookseder": "מלכים",
        "seder": "לה",
        "verseseder": "ט",
        "versenikud": "וַֽיִּתְפְּשׂוּ֙ אֶת־ הַמֶּ֔לֶךְ וַיַּעֲל֥וּ אֹת֛וֹ אֶל־ מֶ֥לֶךְ בָּבֶ֖ל רִבְלָ֑תָה וַיְדַבְּר֥וּ אִתּ֖וֹ מִשְׁפָּֽט׃ ",
        "versenonikud": "ויתפשו את המלך ויעלו אתו אל מלך בבל רבלתה וידברו אתו משפט "
    },
    {
        "bookchapter": "מלכים ב",
        "chapter": "כה",
        "versechapter": "ז",
        "bookseder": "מלכים",
        "seder": "לה",
        "verseseder": "י",
        "versenikud": "וְאֶת־ בְּנֵי֙ צִדְקִיָּ֔הוּ שָׁחֲט֖וּ לְעֵינָ֑יו וְאֶת־ עֵינֵ֤י צִדְקִיָּ֙הוּ֙ עִוֵּ֔ר וַיַּאַסְרֵ֙הוּ֙ בַֽנְחֻשְׁתַּ֔יִם וַיְבִאֵ֖הוּ בָּבֶֽל׃ ",
        "versenonikud": "ואת בני צדקיהו שחטו לעיניו ואת עיני צדקיהו עור ויאסרהו בנחשתים ויבאהו בבל "
    },
    {
        "bookchapter": "מלכים ב",
        "chapter": "כה",
        "versechapter": "ח",
        "bookseder": "מלכים",
        "seder": "לה",
        "verseseder": "יא",
        "versenikud": "וּבַחֹ֤דֶשׁ הַֽחֲמִישִׁי֙ בְּשִׁבְעָ֣ה לַחֹ֔דֶשׁ הִ֗יא שְׁנַת֙ תְּשַֽׁע־ עֶשְׂרֵ֣ה שָׁנָ֔ה לַמֶּ֖לֶךְ נְבֻכַדְנֶאצַּ֣ר מֶֽלֶךְ־ בָּבֶ֑ל בָּ֞א נְבוּזַרְאֲדָ֧ן רַב־ טַבָּחִ֛ים עֶ֥בֶד מֶֽלֶךְ־ בָּבֶ֖ל יְרוּשָׁלִָֽם׃ ",
        "versenonikud": "ובחדש החמישי בשבעה לחדש היא שנת תשע עשרה שנה למלך נבכדנאצר מלך בבל בא נבוזראדן רב טבחים עבד מלך בבל ירושלם "
    },
    {
        "bookchapter": "מלכים ב",
        "chapter": "כה",
        "versechapter": "ט",
        "bookseder": "מלכים",
        "seder": "לה",
        "verseseder": "יב",
        "versenikud": "וַיִּשְׂרֹ֥ף אֶת־ בֵּית־ יְהוָ֖ה וְאֶת־ בֵּ֣ית הַמֶּ֑לֶךְ וְאֵ֨ת כָּל־ בָּתֵּ֧י יְרוּשָׁלִַ֛ם וְאֶת־ כָּל־ בֵּ֥ית גָּד֖וֹל שָׂרַ֥ף בָּאֵֽשׁ׃ ",
        "versenonikud": "וישרף את בית יהוה ואת בית המלך ואת כל בתי ירושלם ואת כל בית גדול שרף באש "
    },
    {
        "bookchapter": "מלכים ב",
        "chapter": "כה",
        "versechapter": "י",
        "bookseder": "מלכים",
        "seder": "לה",
        "verseseder": "יג",
        "versenikud": "וְאֶת־ חוֹמֹ֥ת יְרוּשָׁלִַ֖ם סָבִ֑יב נָֽתְצוּ֙ כָּל־ חֵ֣יל כַּשְׂדִּ֔ים אֲשֶׁ֖ר רַב־ טַבָּחִֽים׃ ",
        "versenonikud": "ואת חומת ירושלם סביב נתצו כל חיל כשדים אשר רב טבחים "
    },
    {
        "bookchapter": "מלכים ב",
        "chapter": "כה",
        "versechapter": "יא",
        "bookseder": "מלכים",
        "seder": "לה",
        "verseseder": "יד",
        "versenikud": "וְאֵת֩ יֶ֨תֶר הָעָ֜ם הַנִּשְׁאָרִ֣ים בָּעִ֗יר וְאֶת־ הַנֹּֽפְלִים֙ אֲשֶׁ֤ר נָפְלוּ֙ עַל־ הַמֶּ֣לֶךְ בָּבֶ֔ל וְאֵ֖ת יֶ֣תֶר הֶהָמ֑וֹן הֶגְלָ֕ה נְבוּזַרְאֲדָ֖ן רַב־ טַבָּחִֽים׃ ",
        "versenonikud": "ואת יתר העם הנשארים בעיר ואת הנפלים אשר נפלו על המלך בבל ואת יתר ההמון הגלה נבוזראדן רב טבחים "
    },
    {
        "bookchapter": "מלכים ב",
        "chapter": "כה",
        "versechapter": "יב",
        "bookseder": "מלכים",
        "seder": "לה",
        "verseseder": "טו",
        "versenikud": "וּמִדַּלַּ֣ת הָאָ֔רֶץ הִשְׁאִ֖יר רַב־ טַבָּחִ֑ים לְכֹֽרְמִ֖ים וּלְיֹגְבִֽים׃ ",
        "versenonikud": "ומדלת הארץ השאיר רב טבחים לכרמים וליגבים "
    },
    {
        "bookchapter": "מלכים ב",
        "chapter": "כה",
        "versechapter": "יג",
        "bookseder": "מלכים",
        "seder": "לה",
        "verseseder": "טז",
        "versenikud": "וְאֶת־ עַמּוּדֵ֨י הַנְּחֹ֜שֶׁת אֲשֶׁ֣ר בֵּית־ יְהוָ֗ה וְֽאֶת־ הַמְּכֹנ֞וֹת וְאֶת־ יָ֧ם הַנְּחֹ֛שֶׁת אֲשֶׁ֥ר בְּבֵית־ יְהוָ֖ה שִׁבְּר֣וּ כַשְׂדִּ֑ים וַיִּשְׂא֥וּ אֶת־ נְחֻשְׁתָּ֖ם בָּבֶֽלָה׃ ",
        "versenonikud": "ואת עמודי הנחשת אשר בית יהוה ואת המכנות ואת ים הנחשת אשר בבית יהוה שברו כשדים וישאו את נחשתם בבלה "
    },
    {
        "bookchapter": "מלכים ב",
        "chapter": "כה",
        "versechapter": "יד",
        "bookseder": "מלכים",
        "seder": "לה",
        "verseseder": "יז",
        "versenikud": "וְאֶת־ הַסִּירֹ֨ת וְאֶת־ הַיָּעִ֜ים וְאֶת־ הַֽמְזַמְּר֣וֹת וְאֶת־ הַכַּפּ֗וֹת וְאֵ֨ת כָּל־ כְּלֵ֧י הַנְּחֹ֛שֶׁת אֲשֶׁ֥ר יְשָֽׁרְתוּ־ בָ֖ם לָקָֽחוּ׃ ",
        "versenonikud": "ואת הסירת ואת היעים ואת המזמרות ואת הכפות ואת כל כלי הנחשת אשר ישרתו בם לקחו "
    },
    {
        "bookchapter": "מלכים ב",
        "chapter": "כה",
        "versechapter": "טו",
        "bookseder": "מלכים",
        "seder": "לה",
        "verseseder": "יח",
        "versenikud": "וְאֶת־ הַמַּחְתּוֹת֙ וְאֶת־ הַמִּזְרָק֗וֹת אֲשֶׁ֤ר זָהָב֙ זָהָ֔ב וַאֲשֶׁר־ כֶּ֖סֶף כָּ֑סֶף לָקַ֖ח רַב־ טַבָּחִֽים׃ ",
        "versenonikud": "ואת המחתות ואת המזרקות אשר זהב זהב ואשר כסף כסף לקח רב טבחים "
    },
    {
        "bookchapter": "מלכים ב",
        "chapter": "כה",
        "versechapter": "טז",
        "bookseder": "מלכים",
        "seder": "לה",
        "verseseder": "יט",
        "versenikud": "הָעַמּוּדִ֣ים ׀ שְׁנַ֗יִם הַיָּ֤ם הָֽאֶחָד֙ וְהַמְּכֹנ֔וֹת אֲשֶׁר־ עָשָׂ֥ה שְׁלֹמֹ֖ה לְבֵ֣ית יְהוָ֑ה לֹא־ הָיָ֣ה מִשְׁקָ֔ל לִנְחֹ֖שֶׁת כָּל־ הַכֵּלִ֥ים הָאֵֽלֶּה׃ ",
        "versenonikud": "העמודים  שנים הים האחד והמכנות אשר עשה שלמה לבית יהוה לא היה משקל לנחשת כל הכלים האלה "
    },
    {
        "bookchapter": "מלכים ב",
        "chapter": "כה",
        "versechapter": "יז",
        "bookseder": "מלכים",
        "seder": "לה",
        "verseseder": "כ",
        "versenikud": "שְׁמֹנֶה֩ עֶשְׂרֵ֨ה אַמָּ֜ה קוֹמַ֣ת ׀ הָעַמּ֣וּד הָאֶחָ֗ד וְכֹתֶ֨רֶת עָלָ֥יו ׀ נְחֹשֶׁת֮ וְקוֹמַ֣ת הַכֹּתֶרֶת֮ שָׁלֹ֣שׁ אמה אַמּוֹת֒ וּשְׂבָכָ֨ה וְרִמֹּנִ֧ים עַֽל־ הַכֹּתֶ֛רֶת סָבִ֖יב הַכֹּ֣ל נְחֹ֑שֶׁת וְכָאֵ֛לֶּה לַֽעַמּ֥וּד הַשֵּׁנִ֖י עַל־ הַשְּׂבָכָֽה׃ ",
        "versenonikud": "שמנה עשרה אמה קומת  העמוד האחד וכתרת עליו  נחשת וקומת הכתרת שלש אמה אמות ושבכה ורמנים על הכתרת סביב הכל נחשת וכאלה לעמוד השני על השבכה "
    },
    {
        "bookchapter": "מלכים ב",
        "chapter": "כה",
        "versechapter": "יח",
        "bookseder": "מלכים",
        "seder": "לה",
        "verseseder": "כא",
        "versenikud": "וַיִּקַּ֣ח רַב־ טַבָּחִ֗ים אֶת־ שְׂרָיָה֙ כֹּהֵ֣ן הָרֹ֔אשׁ וְאֶת־ צְפַנְיָ֖הוּ כֹּהֵ֣ן מִשְׁנֶ֑ה וְאֶת־ שְׁלֹ֖שֶׁת שֹׁמְרֵ֥י הַסַּֽף׃ ",
        "versenonikud": "ויקח רב טבחים את שריה כהן הראש ואת צפניהו כהן משנה ואת שלשת שמרי הסף "
    },
    {
        "bookchapter": "מלכים ב",
        "chapter": "כה",
        "versechapter": "יט",
        "bookseder": "מלכים",
        "seder": "לה",
        "verseseder": "כב",
        "versenikud": "וּמִן־ הָעִ֡יר לָקַח֩ סָרִ֨יס אֶחָ֜ד אֲ‍ֽשֶׁר־ ה֥וּא פָקִ֣יד ׀ עַל־ אַנְשֵׁ֣י הַמִּלְחָמָ֗ה וַחֲמִשָּׁ֨ה אֲנָשִׁ֜ים מֵרֹאֵ֤י פְנֵֽי־ הַמֶּ֙לֶךְ֙ אֲשֶׁ֣ר נִמְצְא֣וּ בָעִ֔יר וְאֵ֗ת הַסֹּפֵר֙ שַׂ֣ר הַצָּבָ֔א הַמַּצְבִּ֖א אֶת־ עַ֣ם הָאָ֑רֶץ וְשִׁשִּׁ֥ים אִישׁ֙ מֵעַ֣ם הָאָ֔רֶץ הַֽנִּמְצְאִ֖ים בָּעִֽיר׃ ",
        "versenonikud": "ומן העיר לקח סריס אחד אשר הוא פקיד  על אנשי המלחמה וחמשה אנשים מראי פני המלך אשר נמצאו בעיר ואת הספר שר הצבא המצבא את עם הארץ וששים איש מעם הארץ הנמצאים בעיר "
    },
    {
        "bookchapter": "מלכים ב",
        "chapter": "כה",
        "versechapter": "כ",
        "bookseder": "מלכים",
        "seder": "לה",
        "verseseder": "כג",
        "versenikud": "וַיִּקַּ֣ח אֹתָ֔ם נְבוּזַרְאֲדָ֖ן רַב־ טַבָּחִ֑ים וַיֹּ֧לֶךְ אֹתָ֛ם עַל־ מֶ֥לֶךְ בָּבֶ֖ל רִבְלָֽתָה׃ ",
        "versenonikud": "ויקח אתם נבוזראדן רב טבחים וילך אתם על מלך בבל רבלתה "
    },
    {
        "bookchapter": "מלכים ב",
        "chapter": "כה",
        "versechapter": "כא",
        "bookseder": "מלכים",
        "seder": "לה",
        "verseseder": "כד",
        "versenikud": "וַיַּ֣ךְ אֹתָם֩ מֶ֨לֶךְ בָּבֶ֧ל וַיְמִיתֵ֛ם בְּרִבְלָ֖ה בְּאֶ֣רֶץ חֲמָ֑ת וַיִּ֥גֶל יְהוּדָ֖ה מֵעַ֥ל אַדְמָתֽוֹ׃ ",
        "versenonikud": "ויך אתם מלך בבל וימיתם ברבלה בארץ חמת ויגל יהודה מעל אדמתו "
    },
    {
        "bookchapter": "מלכים ב",
        "chapter": "כה",
        "versechapter": "כב",
        "bookseder": "מלכים",
        "seder": "לה",
        "verseseder": "כה",
        "versenikud": "וְהָעָ֗ם הַנִּשְׁאָר֙ בְּאֶ֣רֶץ יְהוּדָ֔ה אֲשֶׁ֣ר הִשְׁאִ֔יר נְבֽוּכַדְנֶאצַּ֖ר מֶ֣לֶךְ בָּבֶ֑ל וַיַּפְקֵ֣ד עֲלֵיהֶ֔ם אֶת־ גְּדַלְיָ֖הוּ בֶּן־ אֲחִיקָ֥ם בֶּן־ שָׁפָֽן׃ ",
        "versenonikud": "והעם הנשאר בארץ יהודה אשר השאיר נבוכדנאצר מלך בבל ויפקד עליהם את גדליהו בן אחיקם בן שפן "
    },
    {
        "bookchapter": "מלכים ב",
        "chapter": "כה",
        "versechapter": "כג",
        "bookseder": "מלכים",
        "seder": "לה",
        "verseseder": "כו",
        "versenikud": "וַיִּשְׁמְעוּ֩ כָל־ שָׂרֵ֨י הַחֲיָלִ֜ים הֵ֣מָּה וְהָאֲנָשִׁ֗ים כִּֽי־ הִפְקִ֤יד מֶֽלֶךְ־ בָּבֶל֙ אֶת־ גְּדַלְיָ֔הוּ וַיָּבֹ֥אוּ אֶל־ גְּדַלְיָ֖הוּ הַמִּצְפָּ֑ה וְיִשְׁמָעֵ֣אל בֶּן־ נְתַנְיָ֡ה וְיוֹחָנָ֣ן בֶּן־ קָ֠רֵחַ וּשְׂרָיָ֨ה בֶן־ תַּנְחֻ֜מֶת הַנְּטֹפָתִ֗י וְיַֽאֲזַנְיָ֙הוּ֙ בֶּן־ הַמַּ֣עֲכָתִ֔י הֵ֖מָּה וְאַנְשֵׁיהֶֽם׃ ",
        "versenonikud": "וישמעו כל שרי החילים המה והאנשים כי הפקיד מלך בבל את גדליהו ויבאו אל גדליהו המצפה וישמעאל בן נתניה ויוחנן בן קרח ושריה בן תנחמת הנטפתי ויאזניהו בן המעכתי המה ואנשיהם "
    },
    {
        "bookchapter": "מלכים ב",
        "chapter": "כה",
        "versechapter": "כד",
        "bookseder": "מלכים",
        "seder": "לה",
        "verseseder": "כז",
        "versenikud": "וַיִּשָּׁבַ֨ע לָהֶ֤ם גְּדַלְיָ֙הוּ֙ וּלְאַנְשֵׁיהֶ֔ם וַיֹּ֣אמֶר לָהֶ֔ם אַל־ תִּֽירְא֖וּ מֵעַבְדֵ֣י הַכַּשְׂדִּ֑ים שְׁב֣וּ בָאָ֗רֶץ וְעִבְד֛וּ אֶת־ מֶ֥לֶךְ בָּבֶ֖ל וְיִטַ֥ב לָכֶֽם׃ ",
        "versenonikud": "וישבע להם גדליהו ולאנשיהם ויאמר להם אל תיראו מעבדי הכשדים שבו בארץ ועבדו את מלך בבל ויטב לכם "
    },
    {
        "bookchapter": "מלכים ב",
        "chapter": "כה",
        "versechapter": "כה",
        "bookseder": "מלכים",
        "seder": "לה",
        "verseseder": "כח",
        "versenikud": "וַיְהִ֣י ׀ בַּחֹ֣דֶשׁ הַשְּׁבִיעִ֗י בָּ֣א יִשְׁמָעֵ֣אל בֶּן־ נְ֠תַנְיָה בֶּן־ אֱלִ֨ישָׁמָ֜ע מִזֶּ֣רַע הַמְּלוּכָ֗ה וַעֲשָׂרָ֤ה אֲנָשִׁים֙ אִתּ֔וֹ וַיַּכּ֥וּ אֶת־ גְּדַלְיָ֖הוּ וַיָּמֹ֑ת וְאֶת־ הַיְּהוּדִים֙ וְאֶת־ הַכַּשְׂדִּ֔ים אֲשֶׁר־ הָי֥וּ אִתּ֖וֹ בַּמִּצְפָּֽה׃ ",
        "versenonikud": "ויהי  בחדש השביעי בא ישמעאל בן נתניה בן אלישמע מזרע המלוכה ועשרה אנשים אתו ויכו את גדליהו וימת ואת היהודים ואת הכשדים אשר היו אתו במצפה "
    },
    {
        "bookchapter": "מלכים ב",
        "chapter": "כה",
        "versechapter": "כו",
        "bookseder": "מלכים",
        "seder": "לה",
        "verseseder": "כט",
        "versenikud": "וַיָּקֻ֨מוּ כָל־ הָעָ֜ם מִקָּטֹ֤ן וְעַד־ גָּדוֹל֙ וְשָׂרֵ֣י הַחֲיָלִ֔ים וַיָּבֹ֖אוּ מִצְרָ֑יִם כִּ֥י יָרְא֖וּ מִפְּנֵ֥י כַשְׂדִּֽים׃ ",
        "versenonikud": "ויקמו כל העם מקטן ועד גדול ושרי החילים ויבאו מצרים כי יראו מפני כשדים "
    },
    {
        "bookchapter": "מלכים ב",
        "chapter": "כה",
        "versechapter": "כז",
        "bookseder": "מלכים",
        "seder": "לה",
        "verseseder": "ל",
        "versenikud": "וַיְהִי֩ בִשְׁלֹשִׁ֨ים וָשֶׁ֜בַע שָׁנָ֗ה לְגָלוּת֙ יְהוֹיָכִ֣ין מֶֽלֶךְ־ יְהוּדָ֔ה בִּשְׁנֵ֤ים עָשָׂר֙ חֹ֔דֶשׁ בְּעֶשְׂרִ֥ים וְשִׁבְעָ֖ה לַחֹ֑דֶשׁ נָשָׂ֡א אֱוִ֣יל מְרֹדַךְ֩ מֶ֨לֶךְ בָּבֶ֜ל בִּשְׁנַ֣ת מָלְכ֗וֹ אֶת־ רֹ֛אשׁ יְהוֹיָכִ֥ין מֶֽלֶךְ־ יְהוּדָ֖ה מִבֵּ֥ית כֶּֽלֶא׃ ",
        "versenonikud": "ויהי בשלשים ושבע שנה לגלות יהויכין מלך יהודה בשנים עשר חדש בעשרים ושבעה לחדש נשא אויל מרדך מלך בבל בשנת מלכו את ראש יהויכין מלך יהודה מבית כלא "
    },
    {
        "bookchapter": "מלכים ב",
        "chapter": "כה",
        "versechapter": "כח",
        "bookseder": "מלכים",
        "seder": "לה",
        "verseseder": "לא",
        "versenikud": "וַיְדַבֵּ֥ר אִתּ֖וֹ טֹב֑וֹת וַיִּתֵּן֙ אֶת־ כִּסְא֔וֹ מֵעַ֗ל כִּסֵּ֧א הַמְּלָכִ֛ים אֲשֶׁ֥ר אִתּ֖וֹ בְּבָבֶֽל׃ ",
        "versenonikud": "וידבר אתו טבות ויתן את כסאו מעל כסא המלכים אשר אתו בבבל "
    },
    {
        "bookchapter": "מלכים ב",
        "chapter": "כה",
        "versechapter": "כט",
        "bookseder": "מלכים",
        "seder": "לה",
        "verseseder": "לב",
        "versenikud": "וְשִׁנָּ֕א אֵ֖ת בִּגְדֵ֣י כִלְא֑וֹ וְאָכַ֨ל לֶ֧חֶם תָּמִ֛יד לְפָנָ֖יו כָּל־ יְמֵ֥י חַיָּֽיו׃ ",
        "versenonikud": "ושנא את בגדי כלאו ואכל לחם תמיד לפניו כל ימי חייו "
    },
    {
        "bookchapter": "מלכים ב",
        "chapter": "כה",
        "versechapter": "ל",
        "bookseder": "מלכים",
        "seder": "לה",
        "verseseder": "לג",
        "versenikud": "וַאֲרֻחָת֗וֹ אֲרֻחַ֨ת תָּמִ֧יד נִתְּנָה־ לּ֛וֹ מֵאֵ֥ת הַמֶּ֖לֶךְ דְּבַר־ י֣וֹם בְּיוֹמ֑וֹ כֹּ֖ל יְמֵ֥י חַיָּֽו׃ ",
        "versenonikud": "וארחתו ארחת תמיד נתנה לו מאת המלך דבר יום ביומו כל ימי חיו "
    }
]