[
    {
        "bookchapter": "בראשית",
        "chapter": "כז",
        "versechapter": "א",
        "bookseder": "בראשית",
        "seder": "כד",
        "verseseder": "א",
        "parasha": "תולדות",
        "versenikud": "וַיְהִי֙ כִּֽי־ זָקֵ֣ן יִצְחָ֔ק וַתִּכְהֶ֥יןָ עֵינָ֖יו מֵרְאֹ֑ת וַיִּקְרָ֞א אֶת־ עֵשָׂ֣ו ׀ בְּנ֣וֹ הַגָּדֹ֗ל וַיֹּ֤אמֶר אֵלָיו֙ בְּנִ֔י וַיֹּ֥אמֶר אֵלָ֖יו הִנֵּֽנִי׃ ",
        "versenonikud": "ויהי כי זקן יצחק ותכהין עיניו מראת ויקרא את עשו  בנו הגדל ויאמר אליו בני ויאמר אליו הנני "
    },
    {
        "bookchapter": "בראשית",
        "chapter": "כז",
        "versechapter": "ב",
        "bookseder": "בראשית",
        "seder": "כד",
        "verseseder": "ב",
        "parasha": "תולדות",
        "versenikud": "וַיֹּ֕אמֶר הִנֵּה־ נָ֖א זָקַ֑נְתִּי לֹ֥א יָדַ֖עְתִּי י֥וֹם מוֹתִֽי׃ ",
        "versenonikud": "ויאמר הנה נא זקנתי לא ידעתי יום מותי "
    },
    {
        "bookchapter": "בראשית",
        "chapter": "כז",
        "versechapter": "ג",
        "bookseder": "בראשית",
        "seder": "כד",
        "verseseder": "ג",
        "parasha": "תולדות",
        "versenikud": "וְעַתָּה֙ שָׂא־ נָ֣א כֵלֶ֔יךָ תֶּלְיְךָ֖ וְקַשְׁתֶּ֑ךָ וְצֵא֙ הַשָּׂדֶ֔ה וְצ֥וּדָה לִּ֖י צידה צָֽיִד׃ ",
        "versenonikud": "ועתה שא נא כליך תליך וקשתך וצא השדה וצודה לי צידה ציד "
    },
    {
        "bookchapter": "בראשית",
        "chapter": "כז",
        "versechapter": "ד",
        "bookseder": "בראשית",
        "seder": "כד",
        "verseseder": "ד",
        "parasha": "תולדות",
        "versenikud": "וַעֲשֵׂה־ לִ֨י מַטְעַמִּ֜ים כַּאֲשֶׁ֥ר אָהַ֛בְתִּי וְהָבִ֥יאָה לִּ֖י וְאֹכֵ֑לָה בַּעֲב֛וּר תְּבָרֶכְךָ֥ נַפְשִׁ֖י בְּטֶ֥רֶם אָמֽוּת׃ ",
        "versenonikud": "ועשה לי מטעמים כאשר אהבתי והביאה לי ואכלה בעבור תברכך נפשי בטרם אמות "
    },
    {
        "bookchapter": "בראשית",
        "chapter": "כז",
        "versechapter": "ה",
        "bookseder": "בראשית",
        "seder": "כד",
        "verseseder": "ה",
        "parasha": "תולדות",
        "versenikud": "וְרִבְקָ֣ה שֹׁמַ֔עַת בְּדַבֵּ֣ר יִצְחָ֔ק אֶל־ עֵשָׂ֖ו בְּנ֑וֹ וַיֵּ֤לֶךְ עֵשָׂו֙ הַשָּׂדֶ֔ה לָצ֥וּד צַ֖יִד לְהָבִֽיא׃ ",
        "versenonikud": "ורבקה שמעת בדבר יצחק אל עשו בנו וילך עשו השדה לצוד ציד להביא "
    },
    {
        "bookchapter": "בראשית",
        "chapter": "כז",
        "versechapter": "ו",
        "bookseder": "בראשית",
        "seder": "כד",
        "verseseder": "ו",
        "parasha": "תולדות",
        "versenikud": "וְרִבְקָה֙ אָֽמְרָ֔ה אֶל־ יַעֲקֹ֥ב בְּנָ֖הּ לֵאמֹ֑ר הִנֵּ֤ה שָׁמַ֙עְתִּי֙ אֶת־ אָבִ֔יךָ מְדַבֵּ֛ר אֶל־ עֵשָׂ֥ו אָחִ֖יךָ לֵאמֹֽר׃ ",
        "versenonikud": "ורבקה אמרה אל יעקב בנה לאמר הנה שמעתי את אביך מדבר אל עשו אחיך לאמר "
    },
    {
        "bookchapter": "בראשית",
        "chapter": "כז",
        "versechapter": "ז",
        "bookseder": "בראשית",
        "seder": "כד",
        "verseseder": "ז",
        "parasha": "תולדות",
        "versenikud": "הָבִ֨יאָה לִּ֥י צַ֛יִד וַעֲשֵׂה־ לִ֥י מַטְעַמִּ֖ים וְאֹכֵ֑לָה וַאֲבָרֶכְכָ֛ה לִפְנֵ֥י יְהוָ֖ה לִפְנֵ֥י מוֹתִֽי׃ ",
        "versenonikud": "הביאה לי ציד ועשה לי מטעמים ואכלה ואברככה לפני יהוה לפני מותי "
    },
    {
        "bookchapter": "בראשית",
        "chapter": "כז",
        "versechapter": "ח",
        "bookseder": "בראשית",
        "seder": "כד",
        "verseseder": "ח",
        "parasha": "תולדות",
        "versenikud": "וְעַתָּ֥ה בְנִ֖י שְׁמַ֣ע בְּקֹלִ֑י לַאֲשֶׁ֥ר אֲנִ֖י מְצַוָּ֥ה אֹתָֽךְ׃ ",
        "versenonikud": "ועתה בני שמע בקלי לאשר אני מצוה אתך "
    },
    {
        "bookchapter": "בראשית",
        "chapter": "כז",
        "versechapter": "ט",
        "bookseder": "בראשית",
        "seder": "כד",
        "verseseder": "ט",
        "parasha": "תולדות",
        "versenikud": "לֶךְ־ נָא֙ אֶל־ הַצֹּ֔אן וְקַֽח־ לִ֣י מִשָּׁ֗ם שְׁנֵ֛י גְּדָיֵ֥י עִזִּ֖ים טֹבִ֑ים וְאֶֽעֱשֶׂ֨ה אֹתָ֧ם מַטְעַמִּ֛ים לְאָבִ֖יךָ כַּאֲשֶׁ֥ר אָהֵֽב׃ ",
        "versenonikud": "לך נא אל הצאן וקח לי משם שני גדיי עזים טבים ואעשה אתם מטעמים לאביך כאשר אהב "
    },
    {
        "bookchapter": "בראשית",
        "chapter": "כז",
        "versechapter": "י",
        "bookseder": "בראשית",
        "seder": "כד",
        "verseseder": "י",
        "parasha": "תולדות",
        "versenikud": "וְהֵבֵאתָ֥ לְאָבִ֖יךָ וְאָכָ֑ל בַּעֲבֻ֛ר אֲשֶׁ֥ר יְבָרֶכְךָ֖ לִפְנֵ֥י מוֹתֽוֹ׃ ",
        "versenonikud": "והבאת לאביך ואכל בעבר אשר יברכך לפני מותו "
    },
    {
        "bookchapter": "בראשית",
        "chapter": "כז",
        "versechapter": "יא",
        "bookseder": "בראשית",
        "seder": "כד",
        "verseseder": "יא",
        "parasha": "תולדות",
        "versenikud": "וַיֹּ֣אמֶר יַעֲקֹ֔ב אֶל־ רִבְקָ֖ה אִמּ֑וֹ הֵ֣ן עֵשָׂ֤ו אָחִי֙ אִ֣ישׁ שָׂעִ֔ר וְאָנֹכִ֖י אִ֥ישׁ חָלָֽק׃ ",
        "versenonikud": "ויאמר יעקב אל רבקה אמו הן עשו אחי איש שער ואנכי איש חלק "
    },
    {
        "bookchapter": "בראשית",
        "chapter": "כז",
        "versechapter": "יב",
        "bookseder": "בראשית",
        "seder": "כד",
        "verseseder": "יב",
        "parasha": "תולדות",
        "versenikud": "אוּלַ֤י יְמֻשֵּׁ֙נִי֙ אָבִ֔י וְהָיִ֥יתִי בְעֵינָ֖יו כִּמְתַעְתֵּ֑עַ וְהֵבֵאתִ֥י עָלַ֛י קְלָלָ֖ה וְלֹ֥א בְרָכָֽה׃ ",
        "versenonikud": "אולי ימשני אבי והייתי בעיניו כמתעתע והבאתי עלי קללה ולא ברכה "
    },
    {
        "bookchapter": "בראשית",
        "chapter": "כז",
        "versechapter": "יג",
        "bookseder": "בראשית",
        "seder": "כד",
        "verseseder": "יג",
        "parasha": "תולדות",
        "versenikud": "וַתֹּ֤אמֶר לוֹ֙ אִמּ֔וֹ עָלַ֥י קִלְלָתְךָ֖ בְּנִ֑י אַ֛ךְ שְׁמַ֥ע בְּקֹלִ֖י וְלֵ֥ךְ קַֽח־ לִֽי׃ ",
        "versenonikud": "ותאמר לו אמו עלי קללתך בני אך שמע בקלי ולך קח לי "
    },
    {
        "bookchapter": "בראשית",
        "chapter": "כז",
        "versechapter": "יד",
        "bookseder": "בראשית",
        "seder": "כד",
        "verseseder": "יד",
        "parasha": "תולדות",
        "versenikud": "וַיֵּ֙לֶךְ֙ וַיִּקַּ֔ח וַיָּבֵ֖א לְאִמּ֑וֹ וַתַּ֤עַשׂ אִמּוֹ֙ מַטְעַמִּ֔ים כַּאֲשֶׁ֖ר אָהֵ֥ב אָבִֽיו׃ ",
        "versenonikud": "וילך ויקח ויבא לאמו ותעש אמו מטעמים כאשר אהב אביו "
    },
    {
        "bookchapter": "בראשית",
        "chapter": "כז",
        "versechapter": "טו",
        "bookseder": "בראשית",
        "seder": "כד",
        "verseseder": "טו",
        "parasha": "תולדות",
        "versenikud": "וַתִּקַּ֣ח רִ֠בְקָה אֶת־ בִּגְדֵ֨י עֵשָׂ֜ו בְּנָ֤הּ הַגָּדֹל֙ הַחֲמֻדֹ֔ת אֲשֶׁ֥ר אִתָּ֖הּ בַּבָּ֑יִת וַתַּלְבֵּ֥שׁ אֶֽת־ יַעֲקֹ֖ב בְּנָ֥הּ הַקָּטָֽן׃ ",
        "versenonikud": "ותקח רבקה את בגדי עשו בנה הגדל החמדת אשר אתה בבית ותלבש את יעקב בנה הקטן "
    },
    {
        "bookchapter": "בראשית",
        "chapter": "כז",
        "versechapter": "טז",
        "bookseder": "בראשית",
        "seder": "כד",
        "verseseder": "טז",
        "parasha": "תולדות",
        "versenikud": "וְאֵ֗ת עֹרֹת֙ גְּדָיֵ֣י הָֽעִזִּ֔ים הִלְבִּ֖ישָׁה עַל־ יָדָ֑יו וְעַ֖ל חֶלְקַ֥ת צַוָּארָֽיו׃ ",
        "versenonikud": "ואת ערת גדיי העזים הלבישה על ידיו ועל חלקת צואריו "
    },
    {
        "bookchapter": "בראשית",
        "chapter": "כז",
        "versechapter": "יז",
        "bookseder": "בראשית",
        "seder": "כד",
        "verseseder": "יז",
        "parasha": "תולדות",
        "versenikud": "וַתִּתֵּ֧ן אֶת־ הַמַּטְעַמִּ֛ים וְאֶת־ הַלֶּ֖חֶם אֲשֶׁ֣ר עָשָׂ֑תָה בְּיַ֖ד יַעֲקֹ֥ב בְּנָֽהּ׃ ",
        "versenonikud": "ותתן את המטעמים ואת הלחם אשר עשתה ביד יעקב בנה "
    },
    {
        "bookchapter": "בראשית",
        "chapter": "כז",
        "versechapter": "יח",
        "bookseder": "בראשית",
        "seder": "כד",
        "verseseder": "יח",
        "parasha": "תולדות",
        "versenikud": "וַיָּבֹ֥א אֶל־ אָבִ֖יו וַיֹּ֣אמֶר אָבִ֑י וַיֹּ֣אמֶר הִנֶּ֔נִּי מִ֥י אַתָּ֖ה בְּנִֽי׃ ",
        "versenonikud": "ויבא אל אביו ויאמר אבי ויאמר הנני מי אתה בני "
    },
    {
        "bookchapter": "בראשית",
        "chapter": "כז",
        "versechapter": "יט",
        "bookseder": "בראשית",
        "seder": "כד",
        "verseseder": "יט",
        "parasha": "תולדות",
        "versenikud": "וַיֹּ֨אמֶר יַעֲקֹ֜ב אֶל־ אָבִ֗יו אָנֹכִי֙ עֵשָׂ֣ו בְּכֹרֶ֔ךָ עָשִׂ֕יתִי כַּאֲשֶׁ֥ר דִּבַּ֖רְתָּ אֵלָ֑י קֽוּם־ נָ֣א שְׁבָ֗ה וְאָכְלָה֙ מִצֵּידִ֔י בַּעֲב֖וּר תְּבָרֲכַ֥נִּי נַפְשֶֽׁךָ׃ ",
        "versenonikud": "ויאמר יעקב אל אביו אנכי עשו בכרך עשיתי כאשר דברת אלי קום נא שבה ואכלה מצידי בעבור תברכני נפשך "
    },
    {
        "bookchapter": "בראשית",
        "chapter": "כז",
        "versechapter": "כ",
        "bookseder": "בראשית",
        "seder": "כד",
        "verseseder": "כ",
        "parasha": "תולדות",
        "versenikud": "וַיֹּ֤אמֶר יִצְחָק֙ אֶל־ בְּנ֔וֹ מַה־ זֶּ֛ה מִהַ֥רְתָּ לִמְצֹ֖א בְּנִ֑י וַיֹּ֕אמֶר כִּ֥י הִקְרָ֛ה יְהוָ֥ה אֱלֹהֶ֖יךָ לְפָנָֽי׃ ",
        "versenonikud": "ויאמר יצחק אל בנו מה זה מהרת למצא בני ויאמר כי הקרה יהוה אלהיך לפני "
    },
    {
        "bookchapter": "בראשית",
        "chapter": "כז",
        "versechapter": "כא",
        "bookseder": "בראשית",
        "seder": "כד",
        "verseseder": "כא",
        "parasha": "תולדות",
        "versenikud": "וַיֹּ֤אמֶר יִצְחָק֙ אֶֽל־ יַעֲקֹ֔ב גְּשָׁה־ נָּ֥א וַאֲמֻֽשְׁךָ֖ בְּנִ֑י הַֽאַתָּ֥ה זֶ֛ה בְּנִ֥י עֵשָׂ֖ו אִם־ לֹֽא׃ ",
        "versenonikud": "ויאמר יצחק אל יעקב גשה נא ואמשך בני האתה זה בני עשו אם לא "
    },
    {
        "bookchapter": "בראשית",
        "chapter": "כז",
        "versechapter": "כב",
        "bookseder": "בראשית",
        "seder": "כד",
        "verseseder": "כב",
        "parasha": "תולדות",
        "versenikud": "וַיִּגַּ֧שׁ יַעֲקֹ֛ב אֶל־ יִצְחָ֥ק אָבִ֖יו וַיְמֻשֵּׁ֑הוּ וַיֹּ֗אמֶר הַקֹּל֙ ק֣וֹל יַעֲקֹ֔ב וְהַיָּדַ֖יִם יְדֵ֥י עֵשָֽׂו׃ ",
        "versenonikud": "ויגש יעקב אל יצחק אביו וימשהו ויאמר הקל קול יעקב והידים ידי עשו "
    },
    {
        "bookchapter": "בראשית",
        "chapter": "כז",
        "versechapter": "כג",
        "bookseder": "בראשית",
        "seder": "כד",
        "verseseder": "כג",
        "parasha": "תולדות",
        "versenikud": "וְלֹ֣א הִכִּיר֔וֹ כִּֽי־ הָי֣וּ יָדָ֗יו כִּידֵ֛י עֵשָׂ֥ו אָחִ֖יו שְׂעִרֹ֑ת וַֽיְבָרְכֵֽהוּ׃ ",
        "versenonikud": "ולא הכירו כי היו ידיו כידי עשו אחיו שערת ויברכהו "
    },
    {
        "bookchapter": "בראשית",
        "chapter": "כז",
        "versechapter": "כד",
        "bookseder": "בראשית",
        "seder": "כד",
        "verseseder": "כד",
        "parasha": "תולדות",
        "versenikud": "וַיֹּ֕אמֶר אַתָּ֥ה זֶ֖ה בְּנִ֣י עֵשָׂ֑ו וַיֹּ֖אמֶר אָֽנִי׃ ",
        "versenonikud": "ויאמר אתה זה בני עשו ויאמר אני "
    },
    {
        "bookchapter": "בראשית",
        "chapter": "כז",
        "versechapter": "כה",
        "bookseder": "בראשית",
        "seder": "כד",
        "verseseder": "כה",
        "parasha": "תולדות",
        "versenikud": "וַיֹּ֗אמֶר הַגִּ֤שָׁה לִּי֙ וְאֹֽכְלָה֙ מִצֵּ֣יד בְּנִ֔י לְמַ֥עַן תְּבָֽרֶכְךָ֖ נַפְשִׁ֑י וַיַּגֶּשׁ־ לוֹ֙ וַיֹּאכַ֔ל וַיָּ֧בֵא ל֦וֹ יַ֖יִן וַיֵּֽשְׁתְּ׃ ",
        "versenonikud": "ויאמר הגשה לי ואכלה מציד בני למען תברכך נפשי ויגש לו ויאכל ויבא לו יין וישת "
    },
    {
        "bookchapter": "בראשית",
        "chapter": "כז",
        "versechapter": "כו",
        "bookseder": "בראשית",
        "seder": "כד",
        "verseseder": "כו",
        "parasha": "תולדות",
        "versenikud": "וַיֹּ֥אמֶר אֵלָ֖יו יִצְחָ֣ק אָבִ֑יו גְּשָׁה־ נָּ֥א וּשְׁקָה־ לִּ֖י בְּנִֽי׃ ",
        "versenonikud": "ויאמר אליו יצחק אביו גשה נא ושקה לי בני "
    },
    {
        "bookchapter": "בראשית",
        "chapter": "כז",
        "versechapter": "כז",
        "bookseder": "בראשית",
        "seder": "כד",
        "verseseder": "כז",
        "parasha": "תולדות",
        "versenikud": "וַיִּגַּשׁ֙ וַיִּשַּׁק־ ל֔וֹ וַיָּ֛רַח אֶת־ רֵ֥יחַ בְּגָדָ֖יו וַֽיְבָרֲכֵ֑הוּ וַיֹּ֗אמֶר רְאֵה֙ רֵ֣יחַ בְּנִ֔י כְּרֵ֣יחַ שָׂדֶ֔ה אֲשֶׁ֥ר בֵּרֲכ֖וֹ יְהוָֽה׃ ",
        "versenonikud": "ויגש וישק לו וירח את ריח בגדיו ויברכהו ויאמר ראה ריח בני כריח שדה אשר ברכו יהוה "
    },
    {
        "bookchapter": "בראשית",
        "chapter": "כז",
        "versechapter": "כח",
        "bookseder": "בראשית",
        "seder": "כה",
        "verseseder": "א",
        "parasha": "תולדות",
        "versenikud": "וְיִֽתֶּן־ לְךָ֙ הָאֱלֹהִ֔ים מִטַּל֙ הַשָּׁמַ֔יִם וּמִשְׁמַנֵּ֖י הָאָ֑רֶץ וְרֹ֥ב דָּגָ֖ן וְתִירֹֽשׁ׃ ",
        "versenonikud": "ויתן לך האלהים מטל השמים ומשמני הארץ ורב דגן ותירש "
    },
    {
        "bookchapter": "בראשית",
        "chapter": "כז",
        "versechapter": "כט",
        "bookseder": "בראשית",
        "seder": "כה",
        "verseseder": "ב",
        "parasha": "תולדות",
        "versenikud": "יַֽעַבְד֣וּךָ עַמִּ֗ים וישתחו וְיִֽשְׁתַּחֲו֤וּ לְךָ֙ לְאֻמִּ֔ים הֱוֵ֤ה גְבִיר֙ לְאַחֶ֔יךָ וְיִשְׁתַּחֲוּ֥וּ לְךָ֖ בְּנֵ֣י אִמֶּ֑ךָ אֹרְרֶ֣יךָ אָר֔וּר וּֽמְבָרֲכֶ֖יךָ בָּרֽוּךְ׃ ",
        "versenonikud": "יעבדוך עמים וישתחו וישתחוו לך לאמים הוה גביר לאחיך וישתחוו לך בני אמך ארריך ארור ומברכיך ברוך "
    },
    {
        "bookchapter": "בראשית",
        "chapter": "כז",
        "versechapter": "ל",
        "bookseder": "בראשית",
        "seder": "כה",
        "verseseder": "ג",
        "parasha": "תולדות",
        "versenikud": "וַיְהִ֗י כַּאֲשֶׁ֨ר כִּלָּ֣ה יִצְחָק֮ לְבָרֵ֣ךְ אֶֽת־ יַעֲקֹב֒ וַיְהִ֗י אַ֣ךְ יָצֹ֤א יָצָא֙ יַעֲקֹ֔ב מֵאֵ֥ת פְּנֵ֖י יִצְחָ֣ק אָבִ֑יו וְעֵשָׂ֣ו אָחִ֔יו בָּ֖א מִצֵּידֽוֹ׃ ",
        "versenonikud": "ויהי כאשר כלה יצחק לברך את יעקב ויהי אך יצא יצא יעקב מאת פני יצחק אביו ועשו אחיו בא מצידו "
    },
    {
        "bookchapter": "בראשית",
        "chapter": "כז",
        "versechapter": "לא",
        "bookseder": "בראשית",
        "seder": "כה",
        "verseseder": "ד",
        "parasha": "תולדות",
        "versenikud": "וַיַּ֤עַשׂ גַּם־ הוּא֙ מַטְעַמִּ֔ים וַיָּבֵ֖א לְאָבִ֑יו וַיֹּ֣אמֶר לְאָבִ֗יו יָקֻ֤ם אָבִי֙ וְיֹאכַל֙ מִצֵּ֣יד בְּנ֔וֹ בַּעֲב֖וּר תְּבָרֲכַ֥נִּי נַפְשֶֽׁךָ׃ ",
        "versenonikud": "ויעש גם הוא מטעמים ויבא לאביו ויאמר לאביו יקם אבי ויאכל מציד בנו בעבור תברכני נפשך "
    },
    {
        "bookchapter": "בראשית",
        "chapter": "כז",
        "versechapter": "לב",
        "bookseder": "בראשית",
        "seder": "כה",
        "verseseder": "ה",
        "parasha": "תולדות",
        "versenikud": "וַיֹּ֥אמֶר ל֛וֹ יִצְחָ֥ק אָבִ֖יו מִי־ אָ֑תָּה וַיֹּ֕אמֶר אֲנִ֛י בִּנְךָ֥ בְכֹֽרְךָ֖ עֵשָֽׂו׃ ",
        "versenonikud": "ויאמר לו יצחק אביו מי אתה ויאמר אני בנך בכרך עשו "
    },
    {
        "bookchapter": "בראשית",
        "chapter": "כז",
        "versechapter": "לג",
        "bookseder": "בראשית",
        "seder": "כה",
        "verseseder": "ו",
        "parasha": "תולדות",
        "versenikud": "וַיֶּחֱרַ֨ד יִצְחָ֣ק חֲרָדָה֮ גְּדֹלָ֣ה עַד־ מְאֹד֒ וַיֹּ֡אמֶר מִֽי־ אֵפ֡וֹא ה֣וּא הַצָּֽד־ צַיִד֩ וַיָּ֨בֵא לִ֜י וָאֹכַ֥ל מִכֹּ֛ל בְּטֶ֥רֶם תָּב֖וֹא וָאֲבָרֲכֵ֑הוּ גַּם־ בָּר֖וּךְ יִהְיֶֽה׃ ",
        "versenonikud": "ויחרד יצחק חרדה גדלה עד מאד ויאמר מי אפוא הוא הצד ציד ויבא לי ואכל מכל בטרם תבוא ואברכהו גם ברוך יהיה "
    },
    {
        "bookchapter": "בראשית",
        "chapter": "כז",
        "versechapter": "לד",
        "bookseder": "בראשית",
        "seder": "כה",
        "verseseder": "ז",
        "parasha": "תולדות",
        "versenikud": "כִּשְׁמֹ֤עַ עֵשָׂו֙ אֶת־ דִּבְרֵ֣י אָבִ֔יו וַיִּצְעַ֣ק צְעָקָ֔ה גְּדֹלָ֥ה וּמָרָ֖ה עַד־ מְאֹ֑ד וַיֹּ֣אמֶר לְאָבִ֔יו בָּרֲכֵ֥נִי גַם־ אָ֖נִי אָבִֽי׃ ",
        "versenonikud": "כשמע עשו את דברי אביו ויצעק צעקה גדלה ומרה עד מאד ויאמר לאביו ברכני גם אני אבי "
    },
    {
        "bookchapter": "בראשית",
        "chapter": "כז",
        "versechapter": "לה",
        "bookseder": "בראשית",
        "seder": "כה",
        "verseseder": "ח",
        "parasha": "תולדות",
        "versenikud": "וַיֹּ֕אמֶר בָּ֥א אָחִ֖יךָ בְּמִרְמָ֑ה וַיִּקַּ֖ח בִּרְכָתֶֽךָ׃ ",
        "versenonikud": "ויאמר בא אחיך במרמה ויקח ברכתך "
    },
    {
        "bookchapter": "בראשית",
        "chapter": "כז",
        "versechapter": "לו",
        "bookseder": "בראשית",
        "seder": "כה",
        "verseseder": "ט",
        "parasha": "תולדות",
        "versenikud": "וַיֹּ֡אמֶר הֲכִי֩ קָרָ֨א שְׁמ֜וֹ יַעֲקֹ֗ב וַֽיַּעְקְבֵ֙נִי֙ זֶ֣ה פַעֲמַ֔יִם אֶת־ בְּכֹרָתִ֣י לָקָ֔ח וְהִנֵּ֥ה עַתָּ֖ה לָקַ֣ח בִּרְכָתִ֑י וַיֹּאמַ֕ר הֲלֹא־ אָצַ֥לְתָּ לִּ֖י בְּרָכָֽה׃ ",
        "versenonikud": "ויאמר הכי קרא שמו יעקב ויעקבני זה פעמים את בכרתי לקח והנה עתה לקח ברכתי ויאמר הלא אצלת לי ברכה "
    },
    {
        "bookchapter": "בראשית",
        "chapter": "כז",
        "versechapter": "לז",
        "bookseder": "בראשית",
        "seder": "כה",
        "verseseder": "י",
        "parasha": "תולדות",
        "versenikud": "וַיַּ֨עַן יִצְחָ֜ק וַיֹּ֣אמֶר לְעֵשָׂ֗ו הֵ֣ן גְּבִ֞יר שַׂמְתִּ֥יו לָךְ֙ וְאֶת־ כָּל־ אֶחָ֗יו נָתַ֤תִּי לוֹ֙ לַעֲבָדִ֔ים וְדָגָ֥ן וְתִירֹ֖שׁ סְמַכְתִּ֑יו וּלְכָ֣ה אֵפ֔וֹא מָ֥ה אֶֽעֱשֶׂ֖ה בְּנִֽי׃ ",
        "versenonikud": "ויען יצחק ויאמר לעשו הן גביר שמתיו לך ואת כל אחיו נתתי לו לעבדים ודגן ותירש סמכתיו ולכה אפוא מה אעשה בני "
    },
    {
        "bookchapter": "בראשית",
        "chapter": "כז",
        "versechapter": "לח",
        "bookseder": "בראשית",
        "seder": "כה",
        "verseseder": "יא",
        "parasha": "תולדות",
        "versenikud": "וַיֹּ֨אמֶר עֵשָׂ֜ו אֶל־ אָבִ֗יו הַֽבְרָכָ֨ה אַחַ֤ת הִֽוא־ לְךָ֙ אָבִ֔י בָּרֲכֵ֥נִי גַם־ אָ֖נִי אָבִ֑י וַיִּשָּׂ֥א עֵשָׂ֛ו קֹל֖וֹ וַיֵּֽבְךְּ׃ ",
        "versenonikud": "ויאמר עשו אל אביו הברכה אחת הוא לך אבי ברכני גם אני אבי וישא עשו קלו ויבך "
    },
    {
        "bookchapter": "בראשית",
        "chapter": "כז",
        "versechapter": "לט",
        "bookseder": "בראשית",
        "seder": "כה",
        "verseseder": "יב",
        "parasha": "תולדות",
        "versenikud": "וַיַּ֛עַן יִצְחָ֥ק אָבִ֖יו וַיֹּ֣אמֶר אֵלָ֑יו הִנֵּ֞ה מִשְׁמַנֵּ֤י הָאָ֙רֶץ֙ יִהְיֶ֣ה מֽוֹשָׁבֶ֔ךָ וּמִטַּ֥ל הַשָּׁמַ֖יִם מֵעָֽל׃ ",
        "versenonikud": "ויען יצחק אביו ויאמר אליו הנה משמני הארץ יהיה מושבך ומטל השמים מעל "
    },
    {
        "bookchapter": "בראשית",
        "chapter": "כז",
        "versechapter": "מ",
        "bookseder": "בראשית",
        "seder": "כה",
        "verseseder": "יג",
        "parasha": "תולדות",
        "versenikud": "וְעַל־ חַרְבְּךָ֣ תִֽחְיֶ֔ה וְאֶת־ אָחִ֖יךָ תַּעֲבֹ֑ד וְהָיָה֙ כַּאֲשֶׁ֣ר תָּרִ֔יד וּפָרַקְתָּ֥ עֻלּ֖וֹ מֵעַ֥ל צַוָּארֶֽךָ׃ ",
        "versenonikud": "ועל חרבך תחיה ואת אחיך תעבד והיה כאשר תריד ופרקת עלו מעל צוארך "
    },
    {
        "bookchapter": "בראשית",
        "chapter": "כז",
        "versechapter": "מא",
        "bookseder": "בראשית",
        "seder": "כה",
        "verseseder": "יד",
        "parasha": "תולדות",
        "versenikud": "וַיִּשְׂטֹ֤ם עֵשָׂו֙ אֶֽת־ יַעֲקֹ֔ב עַל־ הַ֨בְּרָכָ֔ה אֲשֶׁ֥ר בֵּרֲכ֖וֹ אָבִ֑יו וַיֹּ֨אמֶר עֵשָׂ֜ו בְּלִבּ֗וֹ יִקְרְבוּ֙ יְמֵי֙ אֵ֣בֶל אָבִ֔י וְאַֽהַרְגָ֖ה אֶת־ יַעֲקֹ֥ב אָחִֽי׃ ",
        "versenonikud": "וישטם עשו את יעקב על הברכה אשר ברכו אביו ויאמר עשו בלבו יקרבו ימי אבל אבי ואהרגה את יעקב אחי "
    },
    {
        "bookchapter": "בראשית",
        "chapter": "כז",
        "versechapter": "מב",
        "bookseder": "בראשית",
        "seder": "כה",
        "verseseder": "טו",
        "parasha": "תולדות",
        "versenikud": "וַיֻּגַּ֣ד לְרִבְקָ֔ה אֶת־ דִּבְרֵ֥י עֵשָׂ֖ו בְּנָ֣הּ הַגָּדֹ֑ל וַתִּשְׁלַ֞ח וַתִּקְרָ֤א לְיַעֲקֹב֙ בְּנָ֣הּ הַקָּטָ֔ן וַתֹּ֣אמֶר אֵלָ֔יו הִנֵּה֙ עֵשָׂ֣ו אָחִ֔יךָ מִתְנַחֵ֥ם לְךָ֖ לְהָרְגֶֽךָ׃ ",
        "versenonikud": "ויגד לרבקה את דברי עשו בנה הגדל ותשלח ותקרא ליעקב בנה הקטן ותאמר אליו הנה עשו אחיך מתנחם לך להרגך "
    },
    {
        "bookchapter": "בראשית",
        "chapter": "כז",
        "versechapter": "מג",
        "bookseder": "בראשית",
        "seder": "כה",
        "verseseder": "טז",
        "parasha": "תולדות",
        "versenikud": "וְעַתָּ֥ה בְנִ֖י שְׁמַ֣ע בְּקֹלִ֑י וְק֧וּם בְּרַח־ לְךָ֛ אֶל־ לָבָ֥ן אָחִ֖י חָרָֽנָה׃ ",
        "versenonikud": "ועתה בני שמע בקלי וקום ברח לך אל לבן אחי חרנה "
    },
    {
        "bookchapter": "בראשית",
        "chapter": "כז",
        "versechapter": "מד",
        "bookseder": "בראשית",
        "seder": "כה",
        "verseseder": "יז",
        "parasha": "תולדות",
        "versenikud": "וְיָשַׁבְתָּ֥ עִמּ֖וֹ יָמִ֣ים אֲחָדִ֑ים עַ֥ד אֲשֶׁר־ תָּשׁ֖וּב חֲמַ֥ת אָחִֽיךָ׃ ",
        "versenonikud": "וישבת עמו ימים אחדים עד אשר תשוב חמת אחיך "
    },
    {
        "bookchapter": "בראשית",
        "chapter": "כז",
        "versechapter": "מה",
        "bookseder": "בראשית",
        "seder": "כה",
        "verseseder": "יח",
        "parasha": "תולדות",
        "versenikud": "עַד־ שׁ֨וּב אַף־ אָחִ֜יךָ מִמְּךָ֗ וְשָׁכַח֙ אֵ֣ת אֲשֶׁר־ עָשִׂ֣יתָ לּ֔וֹ וְשָׁלַחְתִּ֖י וּלְקַחְתִּ֣יךָ מִשָּׁ֑ם לָמָ֥ה אֶשְׁכַּ֛ל גַּם־ שְׁנֵיכֶ֖ם י֥וֹם אֶחָֽד׃ ",
        "versenonikud": "עד שוב אף אחיך ממך ושכח את אשר עשית לו ושלחתי ולקחתיך משם למה אשכל גם שניכם יום אחד "
    },
    {
        "bookchapter": "בראשית",
        "chapter": "כז",
        "versechapter": "מו",
        "bookseder": "בראשית",
        "seder": "כה",
        "verseseder": "יט",
        "parasha": "תולדות",
        "versenikud": "וַתֹּ֤אמֶר רִבְקָה֙ אֶל־ יִצְחָ֔ק קַ֣צְתִּי בְחַיַּ֔י מִפְּנֵ֖י בְּנ֣וֹת חֵ֑ת אִם־ לֹקֵ֣חַ יַ֠עֲקֹב אִשָּׁ֨ה מִבְּנֽוֹת־ חֵ֤ת כָּאֵ֙לֶּה֙ מִבְּנ֣וֹת הָאָ֔רֶץ לָ֥מָּה לִּ֖י חַיִּֽים׃ ",
        "versenonikud": "ותאמר רבקה אל יצחק קצתי בחיי מפני בנות חת אם לקח יעקב אשה מבנות חת כאלה מבנות הארץ למה לי חיים "
    }
]