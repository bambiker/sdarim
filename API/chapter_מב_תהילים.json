[
    {
        "bookchapter": "תהילים",
        "chapter": "מב",
        "versechapter": "א",
        "bookseder": "תהילים",
        "seder": "ו",
        "verseseder": "ב",
        "versenikud": "לַמְנַצֵּ֗חַ מַשְׂכִּ֥יל לִבְנֵי־ קֹֽרַח׃ ",
        "versenonikud": "למנצח משכיל לבני קרח "
    },
    {
        "bookchapter": "תהילים",
        "chapter": "מב",
        "versechapter": "ב",
        "bookseder": "תהילים",
        "seder": "ו",
        "verseseder": "ג",
        "versenikud": "כְּאַיָּ֗ל תַּעֲרֹ֥ג עַל־ אֲפִֽיקֵי־ מָ֑יִם כֵּ֤ן נַפְשִׁ֨י תַעֲרֹ֖ג אֵלֶ֣יךָ אֱלֹהִֽים׃ ",
        "versenonikud": "כאיל תערג על אפיקי מים כן נפשי תערג אליך אלהים "
    },
    {
        "bookchapter": "תהילים",
        "chapter": "מב",
        "versechapter": "ג",
        "bookseder": "תהילים",
        "seder": "ו",
        "verseseder": "ד",
        "versenikud": "צָמְאָ֬ה נַפְשִׁ֨י ׀ לֵאלֹהִים֮ לְאֵ֪ל חָ֥י מָתַ֥י אָב֑וֹא וְ֝אֵרָאֶ֗ה פְּנֵ֣י אֱלֹהִֽים׃ ",
        "versenonikud": "צמאה נפשי  לאלהים לאל חי מתי אבוא ואראה פני אלהים "
    },
    {
        "bookchapter": "תהילים",
        "chapter": "מב",
        "versechapter": "ד",
        "bookseder": "תהילים",
        "seder": "ו",
        "verseseder": "ה",
        "versenikud": "הָֽיְתָה־ לִּ֬י דִמְעָתִ֣י לֶ֭חֶם יוֹמָ֣ם וָלָ֑יְלָה בֶּאֱמֹ֥ר אֵלַ֥י כָּל־ הַ֝יּ֗וֹם אַיֵּ֥ה אֱלֹהֶֽיךָ׃ ",
        "versenonikud": "היתה לי דמעתי לחם יומם ולילה באמר אלי כל היום איה אלהיך "
    },
    {
        "bookchapter": "תהילים",
        "chapter": "מב",
        "versechapter": "ה",
        "bookseder": "תהילים",
        "seder": "ו",
        "verseseder": "ו",
        "versenikud": "אֵ֤לֶּה אֶזְכְּרָ֨ה ׀ וְאֶשְׁפְּכָ֬ה עָלַ֨י ׀ נַפְשִׁ֗י כִּ֤י אֶֽעֱבֹ֨ר ׀ בַּסָּךְ֮ אֶדַּדֵּ֗ם עַד־ בֵּ֥ית אֱלֹ֫הִ֥ים בְּקוֹל־ רִנָּ֥ה וְתוֹדָ֗ה הָמ֥וֹן חוֹגֵֽג׃ ",
        "versenonikud": "אלה אזכרה  ואשפכה עלי  נפשי כי אעבר  בסך אדדם עד בית אלהים בקול רנה ותודה המון חוגג "
    },
    {
        "bookchapter": "תהילים",
        "chapter": "מב",
        "versechapter": "ו",
        "bookseder": "תהילים",
        "seder": "ו",
        "verseseder": "ז",
        "versenikud": "מַה־ תִּשְׁתּ֬וֹחֲחִ֨י ׀ נַפְשִׁי֮ וַתֶּהֱמִ֪י עָ֫לָ֥י הוֹחִ֣ילִי לֵֽ֭אלֹהִים כִּי־ ע֥וֹד אוֹדֶ֗נּוּ יְשׁוּע֥וֹת פָּנָֽיו׃ ",
        "versenonikud": "מה תשתוחחי  נפשי ותהמי עלי הוחילי לאלהים כי עוד אודנו ישועות פניו "
    },
    {
        "bookchapter": "תהילים",
        "chapter": "מב",
        "versechapter": "ז",
        "bookseder": "תהילים",
        "seder": "ו",
        "verseseder": "ח",
        "versenikud": "אֱ‍ֽלֹהַ֗י עָלַי֮ נַפְשִׁ֪י תִשְׁתּ֫וֹחָ֥ח עַל־ כֵּ֗ן אֶ֭זְכָּרְךָ מֵאֶ֣רֶץ יַרְדֵּ֑ן וְ֝חֶרְמוֹנִ֗ים מֵהַ֥ר מִצְעָֽר׃ ",
        "versenonikud": "אלהי עלי נפשי תשתוחח על כן אזכרך מארץ ירדן וחרמונים מהר מצער "
    },
    {
        "bookchapter": "תהילים",
        "chapter": "מב",
        "versechapter": "ח",
        "bookseder": "תהילים",
        "seder": "ו",
        "verseseder": "ט",
        "versenikud": "תְּהֽוֹם־ אֶל־ תְּה֣וֹם ק֭וֹרֵא לְק֣וֹל צִנּוֹרֶ֑יךָ כָּֽל־ מִשְׁבָּרֶ֥יךָ וְ֝גַלֶּ֗יךָ עָלַ֥י עָבָֽרוּ׃ ",
        "versenonikud": "תהום אל תהום קורא לקול צנוריך כל משבריך וגליך עלי עברו "
    },
    {
        "bookchapter": "תהילים",
        "chapter": "מב",
        "versechapter": "ט",
        "bookseder": "תהילים",
        "seder": "ו",
        "verseseder": "י",
        "versenikud": "יוֹמָ֤ם ׀ יְצַוֶּ֬ה יְהוָ֨ה ׀ חַסְדּ֗וֹ וּ֭בַלַּיְלָה שירה שִׁיר֣וֹ עִמִּ֑י תְּ֝פִלָּ֗ה לְאֵ֣ל חַיָּֽי׃ ",
        "versenonikud": "יומם  יצוה יהוה  חסדו ובלילה שירה שירו עמי תפלה לאל חיי "
    },
    {
        "bookchapter": "תהילים",
        "chapter": "מב",
        "versechapter": "י",
        "bookseder": "תהילים",
        "seder": "ו",
        "verseseder": "יא",
        "versenikud": "אוֹמְרָ֤ה ׀ לְאֵ֥ל סַלְעִי֮ לָמָ֪ה שְׁכַ֫חְתָּ֥נִי לָֽמָּה־ קֹדֵ֥ר אֵלֵ֗ךְ בְּלַ֣חַץ אוֹיֵֽב׃ ",
        "versenonikud": "אומרה  לאל סלעי למה שכחתני למה קדר אלך בלחץ אויב "
    },
    {
        "bookchapter": "תהילים",
        "chapter": "מב",
        "versechapter": "יא",
        "bookseder": "תהילים",
        "seder": "ו",
        "verseseder": "יב",
        "versenikud": "בְּרֶ֤צַח ׀ בְּֽעַצְמוֹתַ֗י חֵרְפ֥וּנִי צוֹרְרָ֑י בְּאָמְרָ֥ם אֵלַ֥י כָּל־ הַ֝יּ֗וֹם אַיֵּ֥ה אֱלֹהֶֽיךָ׃ ",
        "versenonikud": "ברצח  בעצמותי חרפוני צוררי באמרם אלי כל היום איה אלהיך "
    },
    {
        "bookchapter": "תהילים",
        "chapter": "מב",
        "versechapter": "יב",
        "bookseder": "תהילים",
        "seder": "ו",
        "verseseder": "יג",
        "versenikud": "מַה־ תִּשְׁתּ֬וֹחֲחִ֨י ׀ נַפְשִׁי֮ וּֽמַה־ תֶּהֱמִ֪י עָ֫לָ֥י הוֹחִ֣ילִי לֵֽ֭אלֹהִים כִּי־ ע֣וֹד אוֹדֶ֑נּוּ יְשׁוּעֹ֥ת פָּ֝נַ֗י וֵֽאלֹהָֽי׃ ",
        "versenonikud": "מה תשתוחחי  נפשי ומה תהמי עלי הוחילי לאלהים כי עוד אודנו ישועת פני ואלהי "
    }
]