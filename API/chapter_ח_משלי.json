[
    {
        "bookchapter": "משלי",
        "chapter": "ח",
        "versechapter": "א",
        "bookseder": "משלי",
        "seder": "ב",
        "verseseder": "סט",
        "versenikud": "הֲלֹֽא־ חָכְמָ֥ה תִקְרָ֑א וּ֝תְבוּנָ֗ה תִּתֵּ֥ן קוֹלָֽהּ׃ ",
        "versenonikud": "הלא חכמה תקרא ותבונה תתן קולה "
    },
    {
        "bookchapter": "משלי",
        "chapter": "ח",
        "versechapter": "ב",
        "bookseder": "משלי",
        "seder": "ב",
        "verseseder": "ע",
        "versenikud": "בְּרֹאשׁ־ מְרוֹמִ֥ים עֲלֵי־ דָ֑רֶךְ בֵּ֖ית נְתִיב֣וֹת נִצָּֽבָה׃ ",
        "versenonikud": "בראש מרומים עלי דרך בית נתיבות נצבה "
    },
    {
        "bookchapter": "משלי",
        "chapter": "ח",
        "versechapter": "ג",
        "bookseder": "משלי",
        "seder": "ב",
        "verseseder": "עא",
        "versenikud": "לְיַד־ שְׁעָרִ֥ים לְפִי־ קָ֑רֶת מְב֖וֹא פְתָחִ֣ים תָּרֹֽנָּה׃ ",
        "versenonikud": "ליד שערים לפי קרת מבוא פתחים תרנה "
    },
    {
        "bookchapter": "משלי",
        "chapter": "ח",
        "versechapter": "ד",
        "bookseder": "משלי",
        "seder": "ב",
        "verseseder": "עב",
        "versenikud": "אֲלֵיכֶ֣ם אִישִׁ֣ים אֶקְרָ֑א וְ֝קוֹלִ֗י אֶל־ בְּנֵ֥י אָדָֽם׃ ",
        "versenonikud": "אליכם אישים אקרא וקולי אל בני אדם "
    },
    {
        "bookchapter": "משלי",
        "chapter": "ח",
        "versechapter": "ה",
        "bookseder": "משלי",
        "seder": "ב",
        "verseseder": "עג",
        "versenikud": "הָבִ֣ינוּ פְתָאיִ֣ם עָרְמָ֑ה וּ֝כְסִילִ֗ים הָבִ֥ינוּ לֵֽב׃ ",
        "versenonikud": "הבינו פתאים ערמה וכסילים הבינו לב "
    },
    {
        "bookchapter": "משלי",
        "chapter": "ח",
        "versechapter": "ו",
        "bookseder": "משלי",
        "seder": "ב",
        "verseseder": "עד",
        "versenikud": "שִׁ֭מְעוּ כִּֽי־ נְגִידִ֣ים אֲדַבֵּ֑ר וּמִפְתַּ֥ח שְׂ֝פָתַ֗י מֵישָׁרִֽים׃ ",
        "versenonikud": "שמעו כי נגידים אדבר ומפתח שפתי מישרים "
    },
    {
        "bookchapter": "משלי",
        "chapter": "ח",
        "versechapter": "ז",
        "bookseder": "משלי",
        "seder": "ב",
        "verseseder": "עה",
        "versenikud": "כִּֽי־ אֱ֭מֶת יֶהְגֶּ֣ה חִכִּ֑י וְתוֹעֲבַ֖ת שְׂפָתַ֣י רֶֽשַׁע׃ ",
        "versenonikud": "כי אמת יהגה חכי ותועבת שפתי רשע "
    },
    {
        "bookchapter": "משלי",
        "chapter": "ח",
        "versechapter": "ח",
        "bookseder": "משלי",
        "seder": "ב",
        "verseseder": "עו",
        "versenikud": "בְּצֶ֥דֶק כָּל־ אִמְרֵי־ פִ֑י אֵ֥ין בָּ֝הֶ֗ם נִפְתָּ֥ל וְעִקֵּֽשׁ׃ ",
        "versenonikud": "בצדק כל אמרי פי אין בהם נפתל ועקש "
    },
    {
        "bookchapter": "משלי",
        "chapter": "ח",
        "versechapter": "ט",
        "bookseder": "משלי",
        "seder": "ב",
        "verseseder": "עז",
        "versenikud": "כֻּלָּ֣ם נְ֭כֹחִים לַמֵּבִ֑ין וִֽ֝ישָׁרִ֗ים לְמֹ֣צְאֵי דָֽעַת׃ ",
        "versenonikud": "כלם נכחים למבין וישרים למצאי דעת "
    },
    {
        "bookchapter": "משלי",
        "chapter": "ח",
        "versechapter": "י",
        "bookseder": "משלי",
        "seder": "ב",
        "verseseder": "עח",
        "versenikud": "קְחֽוּ־ מוּסָרִ֥י וְאַל־ כָּ֑סֶף וְ֝דַ֗עַת מֵחָר֥וּץ נִבְחָֽר׃ ",
        "versenonikud": "קחו מוסרי ואל כסף ודעת מחרוץ נבחר "
    },
    {
        "bookchapter": "משלי",
        "chapter": "ח",
        "versechapter": "יא",
        "bookseder": "משלי",
        "seder": "ב",
        "verseseder": "עט",
        "versenikud": "כִּֽי־ טוֹבָ֣ה חָ֭כְמָה מִפְּנִינִ֑ים וְכָל־ חֲ֝פָצִ֗ים לֹ֣א יִֽשְׁווּ־ בָֽהּ׃ ",
        "versenonikud": "כי טובה חכמה מפנינים וכל חפצים לא ישוו בה "
    },
    {
        "bookchapter": "משלי",
        "chapter": "ח",
        "versechapter": "יב",
        "bookseder": "משלי",
        "seder": "ב",
        "verseseder": "פ",
        "versenikud": "אֲ‍ֽנִי־ חָ֭כְמָה שָׁכַ֣נְתִּי עָרְמָ֑ה וְדַ֖עַת מְזִמּ֣וֹת אֶמְצָֽא׃ ",
        "versenonikud": "אני חכמה שכנתי ערמה ודעת מזמות אמצא "
    },
    {
        "bookchapter": "משלי",
        "chapter": "ח",
        "versechapter": "יג",
        "bookseder": "משלי",
        "seder": "ב",
        "verseseder": "פא",
        "versenikud": "יִֽרְאַ֣ת יְהוָה֮ שְֽׂנֹ֫את רָ֥ע גֵּ֘אָ֤ה וְגָא֨וֹן ׀ וְדֶ֣רֶךְ רָ֭ע וּפִ֨י תַהְפֻּכ֬וֹת שָׂנֵֽאתִי׃ ",
        "versenonikud": "יראת יהוה שנאת רע גאה וגאון  ודרך רע ופי תהפכות שנאתי "
    },
    {
        "bookchapter": "משלי",
        "chapter": "ח",
        "versechapter": "יד",
        "bookseder": "משלי",
        "seder": "ב",
        "verseseder": "פב",
        "versenikud": "לִֽי־ עֵ֭צָה וְתוּשִׁיָּ֑ה אֲנִ֥י בִ֝ינָ֗ה לִ֣י גְבוּרָֽה׃ ",
        "versenonikud": "לי עצה ותושיה אני בינה לי גבורה "
    },
    {
        "bookchapter": "משלי",
        "chapter": "ח",
        "versechapter": "טו",
        "bookseder": "משלי",
        "seder": "ב",
        "verseseder": "פג",
        "versenikud": "בִּ֭י מְלָכִ֣ים יִמְלֹ֑כוּ וְ֝רוֹזְנִ֗ים יְחֹ֣קְקוּ צֶֽדֶק׃ ",
        "versenonikud": "בי מלכים ימלכו ורוזנים יחקקו צדק "
    },
    {
        "bookchapter": "משלי",
        "chapter": "ח",
        "versechapter": "טז",
        "bookseder": "משלי",
        "seder": "ב",
        "verseseder": "פד",
        "versenikud": "בִּ֭י שָׂרִ֣ים יָשֹׂ֑רוּ וּ֝נְדִיבִ֗ים כָּל־ שֹׁ֥פְטֵי צֶֽדֶק׃ ",
        "versenonikud": "בי שרים ישרו ונדיבים כל שפטי צדק "
    },
    {
        "bookchapter": "משלי",
        "chapter": "ח",
        "versechapter": "יז",
        "bookseder": "משלי",
        "seder": "ב",
        "verseseder": "פה",
        "versenikud": "אֲ֭נִי אהביה אֹהֲבַ֣י אֵהָ֑ב וּ֝מְשַׁחֲרַ֗י יִמְצָאֻֽנְנִי׃ ",
        "versenonikud": "אני אהביה אהבי אהב ומשחרי ימצאנני "
    },
    {
        "bookchapter": "משלי",
        "chapter": "ח",
        "versechapter": "יח",
        "bookseder": "משלי",
        "seder": "ב",
        "verseseder": "פו",
        "versenikud": "עֹֽשֶׁר־ וְכָב֥וֹד אִתִּ֑י ה֥וֹן עָ֝תֵ֗ק וּצְדָקָֽה׃ ",
        "versenonikud": "עשר וכבוד אתי הון עתק וצדקה "
    },
    {
        "bookchapter": "משלי",
        "chapter": "ח",
        "versechapter": "יט",
        "bookseder": "משלי",
        "seder": "ב",
        "verseseder": "פז",
        "versenikud": "ט֣וֹב פִּ֭רְיִי מֵחָר֣וּץ וּמִפָּ֑ז וּ֝תְבוּאָתִ֗י מִכֶּ֥סֶף נִבְחָֽר׃ ",
        "versenonikud": "טוב פריי מחרוץ ומפז ותבואתי מכסף נבחר "
    },
    {
        "bookchapter": "משלי",
        "chapter": "ח",
        "versechapter": "כ",
        "bookseder": "משלי",
        "seder": "ב",
        "verseseder": "פח",
        "versenikud": "בְּאֹֽרַח־ צְדָקָ֥ה אֲהַלֵּ֑ך בְּ֝ת֗וֹךְ נְתִיב֥וֹת מִשְׁפָּֽט׃ ",
        "versenonikud": "בארח צדקה אהלך בתוך נתיבות משפט "
    },
    {
        "bookchapter": "משלי",
        "chapter": "ח",
        "versechapter": "כא",
        "bookseder": "משלי",
        "seder": "ב",
        "verseseder": "פט",
        "versenikud": "לְהַנְחִ֖יל אֹהֲבַ֥י ׀ יֵ֑שׁ וְאֹצְרֹ֖תֵיהֶ֣ם אֲמַלֵּֽא׃ ",
        "versenonikud": "להנחיל אהבי  יש ואצרתיהם אמלא "
    },
    {
        "bookchapter": "משלי",
        "chapter": "ח",
        "versechapter": "כב",
        "bookseder": "משלי",
        "seder": "ב",
        "verseseder": "צ",
        "versenikud": "יְֽהוָ֗ה קָ֭נָנִי רֵאשִׁ֣ית דַּרְכּ֑וֹ קֶ֖דֶם מִפְעָלָ֣יו מֵאָֽז׃ ",
        "versenonikud": "יהוה קנני ראשית דרכו קדם מפעליו מאז "
    },
    {
        "bookchapter": "משלי",
        "chapter": "ח",
        "versechapter": "כג",
        "bookseder": "משלי",
        "seder": "ב",
        "verseseder": "צא",
        "versenikud": "מֵ֭עוֹלָם נִסַּ֥כְתִּי מֵרֹ֗אשׁ מִקַּדְמֵי־ אָֽרֶץ׃ ",
        "versenonikud": "מעולם נסכתי מראש מקדמי ארץ "
    },
    {
        "bookchapter": "משלי",
        "chapter": "ח",
        "versechapter": "כד",
        "bookseder": "משלי",
        "seder": "ב",
        "verseseder": "צב",
        "versenikud": "בְּאֵין־ תְּהֹמ֥וֹת חוֹלָ֑לְתִּי בְּאֵ֥ין מַ֝עְיָנ֗וֹת נִכְבַּדֵּי־ מָֽיִם׃ ",
        "versenonikud": "באין תהמות חוללתי באין מעינות נכבדי מים "
    },
    {
        "bookchapter": "משלי",
        "chapter": "ח",
        "versechapter": "כה",
        "bookseder": "משלי",
        "seder": "ב",
        "verseseder": "צג",
        "versenikud": "בְּטֶ֣רֶם הָרִ֣ים הָטְבָּ֑עוּ לִפְנֵ֖י גְבָע֣וֹת חוֹלָֽלְתִּי׃ ",
        "versenonikud": "בטרם הרים הטבעו לפני גבעות חוללתי "
    },
    {
        "bookchapter": "משלי",
        "chapter": "ח",
        "versechapter": "כו",
        "bookseder": "משלי",
        "seder": "ב",
        "verseseder": "צד",
        "versenikud": "עַד־ לֹ֣א עָ֭שָׂה אֶ֣רֶץ וְחוּצ֑וֹת וְ֝רֹ֗אשׁ עָפְר֥וֹת תֵּבֵֽל׃ ",
        "versenonikud": "עד לא עשה ארץ וחוצות וראש עפרות תבל "
    },
    {
        "bookchapter": "משלי",
        "chapter": "ח",
        "versechapter": "כז",
        "bookseder": "משלי",
        "seder": "ב",
        "verseseder": "צה",
        "versenikud": "בַּהֲכִינ֣וֹ שָׁ֭מַיִם שָׁ֣ם אָ֑נִי בְּח֥וּקוֹ ח֝֗וּג עַל־ פְּנֵ֥י תְהֽוֹם׃ ",
        "versenonikud": "בהכינו שמים שם אני בחוקו חוג על פני תהום "
    },
    {
        "bookchapter": "משלי",
        "chapter": "ח",
        "versechapter": "כח",
        "bookseder": "משלי",
        "seder": "ב",
        "verseseder": "צו",
        "versenikud": "בְּאַמְּצ֣וֹ שְׁחָקִ֣ים מִמָּ֑עַל בַּ֝עֲז֗וֹז עִינ֥וֹת תְּהוֹם׃ ",
        "versenonikud": "באמצו שחקים ממעל בעזוז עינות תהום "
    },
    {
        "bookchapter": "משלי",
        "chapter": "ח",
        "versechapter": "כט",
        "bookseder": "משלי",
        "seder": "ב",
        "verseseder": "צז",
        "versenikud": "בְּשׂ֘וּמ֤וֹ לַיָּ֨ם ׀ חֻקּ֗וֹ וּ֭מַיִם לֹ֣א יַֽעַבְרוּ־ פִ֑יו בְּ֝חוּק֗וֹ מ֣וֹסְדֵי אָֽרֶץ׃ ",
        "versenonikud": "בשומו לים  חקו ומים לא יעברו פיו בחוקו מוסדי ארץ "
    },
    {
        "bookchapter": "משלי",
        "chapter": "ח",
        "versechapter": "ל",
        "bookseder": "משלי",
        "seder": "ב",
        "verseseder": "צח",
        "versenikud": "וָֽאֶהְיֶ֥ה אֶצְל֗וֹ אָ֫מ֥וֹן וָֽאֶהְיֶ֣ה שַׁ֭עֲשֻׁעִים י֤וֹם ׀ י֑וֹם מְשַׂחֶ֖קֶת לְפָנָ֣יו בְּכָל־ עֵֽת׃ ",
        "versenonikud": "ואהיה אצלו אמון ואהיה שעשעים יום  יום משחקת לפניו בכל עת "
    },
    {
        "bookchapter": "משלי",
        "chapter": "ח",
        "versechapter": "לא",
        "bookseder": "משלי",
        "seder": "ב",
        "verseseder": "צט",
        "versenikud": "מְ֭שַׂחֶקֶת בְּתֵבֵ֣ל אַרְצ֑וֹ וְ֝שַׁעֲשֻׁעַ֗י אֶת־ בְּנֵ֥י אָדָֽם׃ ",
        "versenonikud": "משחקת בתבל ארצו ושעשעי את בני אדם "
    },
    {
        "bookchapter": "משלי",
        "chapter": "ח",
        "versechapter": "לב",
        "bookseder": "משלי",
        "seder": "ב",
        "verseseder": "ק",
        "versenikud": "וְעַתָּ֣ה בָ֭נִים שִׁמְעוּ־ לִ֑י וְ֝אַשְׁרֵ֗י דְּרָכַ֥י יִשְׁמֹֽרוּ׃ ",
        "versenonikud": "ועתה בנים שמעו לי ואשרי דרכי ישמרו "
    },
    {
        "bookchapter": "משלי",
        "chapter": "ח",
        "versechapter": "לג",
        "bookseder": "משלי",
        "seder": "ב",
        "verseseder": "קא",
        "versenikud": "שִׁמְע֖וּ מוּסָ֥ר וַחֲכָ֗מוּ וְאַל־ תִּפְרָֽעוּ׃ ",
        "versenonikud": "שמעו מוסר וחכמו ואל תפרעו "
    },
    {
        "bookchapter": "משלי",
        "chapter": "ח",
        "versechapter": "לד",
        "bookseder": "משלי",
        "seder": "ב",
        "verseseder": "קב",
        "versenikud": "אַ֥שְֽׁרֵי אָדָם֮ שֹׁמֵ֪עַֽ֫ לִ֥י לִשְׁקֹ֣ד עַל־ דַּ֭לְתֹתַי י֤וֹם ׀ י֑וֹם לִ֝שְׁמֹ֗ר מְזוּזֹ֥ת פְּתָחָֽי׃ ",
        "versenonikud": "אשרי אדם שמע לי לשקד על דלתתי יום  יום לשמר מזוזת פתחי "
    },
    {
        "bookchapter": "משלי",
        "chapter": "ח",
        "versechapter": "לה",
        "bookseder": "משלי",
        "seder": "ב",
        "verseseder": "קג",
        "versenikud": "כִּ֣י מֹ֭צְאִי מצאי מָצָ֣א חַיִּ֑ים וַיָּ֥פֶק רָ֝צ֗וֹן מֵיְהוָֽה׃ ",
        "versenonikud": "כי מצאי מצאי מצא חיים ויפק רצון מיהוה "
    },
    {
        "bookchapter": "משלי",
        "chapter": "ח",
        "versechapter": "לו",
        "bookseder": "משלי",
        "seder": "ב",
        "verseseder": "קד",
        "versenikud": "וְֽ֭חֹטְאִי חֹמֵ֣ס נַפְשׁ֑וֹ כָּל־ מְ֝שַׂנְאַ֗י אָ֣הֲבוּ מָֽוֶת׃ ",
        "versenonikud": "וחטאי חמס נפשו כל משנאי אהבו מות "
    }
]