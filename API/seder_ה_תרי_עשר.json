[
    {
        "bookchapter": "יואל",
        "chapter": "ב",
        "versechapter": "כז",
        "bookseder": "תרי עשר",
        "seder": "ה",
        "verseseder": "א",
        "versenikud": "וִידַעְתֶּ֗ם כִּ֣י בְקֶ֤רֶב יִשְׂרָאֵל֙ אָ֔נִי וַאֲנִ֛י יְהוָ֥ה אֱלֹהֵיכֶ֖ם וְאֵ֣ין ע֑וֹד וְלֹא־ יֵבֹ֥שׁוּ עַמִּ֖י לְעוֹלָֽם׃ ",
        "versenonikud": "וידעתם כי בקרב ישראל אני ואני יהוה אלהיכם ואין עוד ולא יבשו עמי לעולם "
    },
    {
        "bookchapter": "יואל",
        "chapter": "ג",
        "versechapter": "א",
        "bookseder": "תרי עשר",
        "seder": "ה",
        "verseseder": "ב",
        "versenikud": "וְהָיָ֣ה אַֽחֲרֵי־ כֵ֗ן אֶשְׁפּ֤וֹךְ אֶת־ רוּחִי֙ עַל־ כָּל־ בָּשָׂ֔ר וְנִבְּא֖וּ בְּנֵיכֶ֣ם וּבְנֽוֹתֵיכֶ֑ם זִקְנֵיכֶם֙ חֲלֹמ֣וֹת יַחֲלֹמ֔וּן בַּח֣וּרֵיכֶ֔ם חֶזְיֹנ֖וֹת יִרְאֽוּ׃ ",
        "versenonikud": "והיה אחרי כן אשפוך את רוחי על כל בשר ונבאו בניכם ובנותיכם זקניכם חלמות יחלמון בחוריכם חזינות יראו "
    },
    {
        "bookchapter": "יואל",
        "chapter": "ג",
        "versechapter": "ב",
        "bookseder": "תרי עשר",
        "seder": "ה",
        "verseseder": "ג",
        "versenikud": "וְגַ֥ם עַל־ הָֽעֲבָדִ֖ים וְעַל־ הַשְּׁפָח֑וֹת בַּיָּמִ֣ים הָהֵ֔מָּה אֶשְׁפּ֖וֹךְ אֶת־ רוּחִֽי׃ ",
        "versenonikud": "וגם על העבדים ועל השפחות בימים ההמה אשפוך את רוחי "
    },
    {
        "bookchapter": "יואל",
        "chapter": "ג",
        "versechapter": "ג",
        "bookseder": "תרי עשר",
        "seder": "ה",
        "verseseder": "ד",
        "versenikud": "וְנָֽתַתִּי֙ מֽוֹפְתִ֔ים בַּשָּׁמַ֖יִם וּבָאָ֑רֶץ דָּ֣ם וָאֵ֔שׁ וְתִֽימֲר֖וֹת עָשָֽׁן׃ ",
        "versenonikud": "ונתתי מופתים בשמים ובארץ דם ואש ותימרות עשן "
    },
    {
        "bookchapter": "יואל",
        "chapter": "ג",
        "versechapter": "ד",
        "bookseder": "תרי עשר",
        "seder": "ה",
        "verseseder": "ה",
        "versenikud": "הַשֶּׁ֙מֶשׁ֙ יֵהָפֵ֣ךְ לְחֹ֔שֶׁךְ וְהַיָּרֵ֖חַ לְדָ֑ם לִפְנֵ֗י בּ֚וֹא י֣וֹם יְהוָ֔ה הַגָּד֖וֹל וְהַנּוֹרָֽא׃ ",
        "versenonikud": "השמש יהפך לחשך והירח לדם לפני בוא יום יהוה הגדול והנורא "
    },
    {
        "bookchapter": "יואל",
        "chapter": "ג",
        "versechapter": "ה",
        "bookseder": "תרי עשר",
        "seder": "ה",
        "verseseder": "ו",
        "versenikud": "וְהָיָ֗ה כֹּ֧ל אֲשֶׁר־ יִקְרָ֛א בְּשֵׁ֥ם יְהוָ֖ה יִמָּלֵ֑ט כִּ֠י בְּהַר־ צִיּ֨וֹן וּבִירוּשָׁלִַ֜ם תִּֽהְיֶ֣ה פְלֵיטָ֗ה כַּֽאֲשֶׁר֙ אָמַ֣ר יְהוָ֔ה וּבַ֨שְּׂרִידִ֔ים אֲשֶׁ֥ר יְהוָ֖ה קֹרֵֽא׃ ",
        "versenonikud": "והיה כל אשר יקרא בשם יהוה ימלט כי בהר ציון ובירושלם תהיה פליטה כאשר אמר יהוה ובשרידים אשר יהוה קרא "
    },
    {
        "bookchapter": "יואל",
        "chapter": "ד",
        "versechapter": "א",
        "bookseder": "תרי עשר",
        "seder": "ה",
        "verseseder": "ז",
        "versenikud": "כִּ֗י הִנֵּ֛ה בַּיָּמִ֥ים הָהֵ֖מָּה וּבָעֵ֣ת הַהִ֑יא אֲשֶׁ֥ר אשוב אָשִׁ֛יב אֶת־ שְׁב֥וּת יְהוּדָ֖ה וִירוּשָׁלִָֽם׃ ",
        "versenonikud": "כי הנה בימים ההמה ובעת ההיא אשר אשוב אשיב את שבות יהודה וירושלם "
    },
    {
        "bookchapter": "יואל",
        "chapter": "ד",
        "versechapter": "ב",
        "bookseder": "תרי עשר",
        "seder": "ה",
        "verseseder": "ח",
        "versenikud": "וְקִבַּצְתִּי֙ אֶת־ כָּל־ הַגּוֹיִ֔ם וְה֣וֹרַדְתִּ֔ים אֶל־ עֵ֖מֶק יְהֽוֹשָׁפָ֑ט וְנִשְׁפַּטְתִּ֨י עִמָּ֜ם שָׁ֗ם עַל־ עַמִּ֨י וְנַחֲלָתִ֤י יִשְׂרָאֵל֙ אֲשֶׁ֣ר פִּזְּר֣וּ בַגּוֹיִ֔ם וְאֶת־ אַרְצִ֖י חִלֵּֽקוּ׃ ",
        "versenonikud": "וקבצתי את כל הגוים והורדתים אל עמק יהושפט ונשפטתי עמם שם על עמי ונחלתי ישראל אשר פזרו בגוים ואת ארצי חלקו "
    },
    {
        "bookchapter": "יואל",
        "chapter": "ד",
        "versechapter": "ג",
        "bookseder": "תרי עשר",
        "seder": "ה",
        "verseseder": "ט",
        "versenikud": "וְאֶל־ עַמִּ֖י יַדּ֣וּ גוֹרָ֑ל וַיִּתְּנ֤וּ הַיֶּ֙לֶד֙ בַּזּוֹנָ֔ה וְהַיַּלְדָּ֛ה מָכְר֥וּ בַיַּ֖יִן וַיִּשְׁתּֽוּ׃ ",
        "versenonikud": "ואל עמי ידו גורל ויתנו הילד בזונה והילדה מכרו ביין וישתו "
    },
    {
        "bookchapter": "יואל",
        "chapter": "ד",
        "versechapter": "ד",
        "bookseder": "תרי עשר",
        "seder": "ה",
        "verseseder": "י",
        "versenikud": "וְ֠גַם מָה־ אַתֶּ֥ם לִי֙ צֹ֣ר וְצִיד֔וֹן וְכֹ֖ל גְּלִיל֣וֹת פְּלָ֑שֶׁת הַגְּמ֗וּל אַתֶּם֙ מְשַׁלְּמִ֣ים עָלָ֔י וְאִם־ גֹּמְלִ֤ים אַתֶּם֙ עָלַ֔י קַ֣ל מְהֵרָ֔ה אָשִׁ֥יב גְּמֻלְכֶ֖ם בְּרֹאשְׁכֶֽם׃ ",
        "versenonikud": "וגם מה אתם לי צר וצידון וכל גלילות פלשת הגמול אתם משלמים עלי ואם גמלים אתם עלי קל מהרה אשיב גמלכם בראשכם "
    },
    {
        "bookchapter": "יואל",
        "chapter": "ד",
        "versechapter": "ה",
        "bookseder": "תרי עשר",
        "seder": "ה",
        "verseseder": "יא",
        "versenikud": "אֲשֶׁר־ כַּסְפִּ֥י וּזְהָבִ֖י לְקַחְתֶּ֑ם וּמַֽחֲמַדַּי֙ הַטֹּבִ֔ים הֲבֵאתֶ֖ם לְהֵיכְלֵיכֶֽם׃ ",
        "versenonikud": "אשר כספי וזהבי לקחתם ומחמדי הטבים הבאתם להיכליכם "
    },
    {
        "bookchapter": "יואל",
        "chapter": "ד",
        "versechapter": "ו",
        "bookseder": "תרי עשר",
        "seder": "ה",
        "verseseder": "יב",
        "versenikud": "וּבְנֵ֤י יְהוּדָה֙ וּבְנֵ֣י יְרוּשָׁלִַ֔ם מְכַרְתֶּ֖ם לִבְנֵ֣י הַיְּוָנִ֑ים לְמַ֥עַן הַרְחִיקָ֖ם מֵעַ֥ל גְּבוּלָֽם׃ ",
        "versenonikud": "ובני יהודה ובני ירושלם מכרתם לבני היונים למען הרחיקם מעל גבולם "
    },
    {
        "bookchapter": "יואל",
        "chapter": "ד",
        "versechapter": "ז",
        "bookseder": "תרי עשר",
        "seder": "ה",
        "verseseder": "יג",
        "versenikud": "הִנְנִ֣י מְעִירָ֔ם מִן־ הַ֨מָּק֔וֹם אֲשֶׁר־ מְכַרְתֶּ֥ם אֹתָ֖ם שָׁ֑מָּה וַהֲשִׁבֹתִ֥י גְמֻלְכֶ֖ם בְּרֹאשְׁכֶֽם׃ ",
        "versenonikud": "הנני מעירם מן המקום אשר מכרתם אתם שמה והשבתי גמלכם בראשכם "
    },
    {
        "bookchapter": "יואל",
        "chapter": "ד",
        "versechapter": "ח",
        "bookseder": "תרי עשר",
        "seder": "ה",
        "verseseder": "יד",
        "versenikud": "וּמָכַרְתִּ֞י אֶת־ בְּנֵיכֶ֣ם וְאֶת־ בְּנֽוֹתֵיכֶ֗ם בְּיַד֙ בְּנֵ֣י יְהוּדָ֔ה וּמְכָר֥וּם לִשְׁבָאיִ֖ם אֶל־ גּ֣וֹי רָח֑וֹק כִּ֥י יְהוָ֖ה דִּבֵּֽר׃ ",
        "versenonikud": "ומכרתי את בניכם ואת בנותיכם ביד בני יהודה ומכרום לשבאים אל גוי רחוק כי יהוה דבר "
    },
    {
        "bookchapter": "יואל",
        "chapter": "ד",
        "versechapter": "ט",
        "bookseder": "תרי עשר",
        "seder": "ה",
        "verseseder": "טו",
        "versenikud": "קִרְאוּ־ זֹאת֙ בַּגּוֹיִ֔ם קַדְּשׁ֖וּ מִלְחָמָ֑ה הָעִ֙ירוּ֙ הַגִּבּוֹרִ֔ים יִגְּשׁ֣וּ יַֽעֲל֔וּ כֹּ֖ל אַנְשֵׁ֥י הַמִּלְחָמָֽה׃ ",
        "versenonikud": "קראו זאת בגוים קדשו מלחמה העירו הגבורים יגשו יעלו כל אנשי המלחמה "
    },
    {
        "bookchapter": "יואל",
        "chapter": "ד",
        "versechapter": "י",
        "bookseder": "תרי עשר",
        "seder": "ה",
        "verseseder": "טז",
        "versenikud": "כֹּ֤תּוּ אִתֵּיכֶם֙ לַֽחֲרָב֔וֹת וּמַזְמְרֹֽתֵיכֶ֖ם לִרְמָחִ֑ים הַֽחַלָּ֔שׁ יֹאמַ֖ר גִּבּ֥וֹר אָֽנִי׃ ",
        "versenonikud": "כתו אתיכם לחרבות ומזמרתיכם לרמחים החלש יאמר גבור אני "
    },
    {
        "bookchapter": "יואל",
        "chapter": "ד",
        "versechapter": "יא",
        "bookseder": "תרי עשר",
        "seder": "ה",
        "verseseder": "יז",
        "versenikud": "ע֣וּשׁוּ וָבֹ֧אוּ כָֽל־ הַגּוֹיִ֛ם מִסָּבִ֖יב וְנִקְבָּ֑צוּ שָׁ֕מָּה הַֽנְחַ֥ת יְהוָ֖ה גִּבּוֹרֶֽיךָ׃ ",
        "versenonikud": "עושו ובאו כל הגוים מסביב ונקבצו שמה הנחת יהוה גבוריך "
    },
    {
        "bookchapter": "יואל",
        "chapter": "ד",
        "versechapter": "יב",
        "bookseder": "תרי עשר",
        "seder": "ה",
        "verseseder": "יח",
        "versenikud": "יֵע֙וֹרוּ֙ וְיַעֲל֣וּ הַגּוֹיִ֔ם אֶל־ עֵ֖מֶק יְהֽוֹשָׁפָ֑ט כִּ֣י שָׁ֗ם אֵשֵׁ֛ב לִשְׁפֹּ֥ט אֶת־ כָּל־ הַגּוֹיִ֖ם מִסָּבִֽיב׃ ",
        "versenonikud": "יעורו ויעלו הגוים אל עמק יהושפט כי שם אשב לשפט את כל הגוים מסביב "
    },
    {
        "bookchapter": "יואל",
        "chapter": "ד",
        "versechapter": "יג",
        "bookseder": "תרי עשר",
        "seder": "ה",
        "verseseder": "יט",
        "versenikud": "שִׁלְח֣וּ מַגָּ֔ל כִּ֥י בָשַׁ֖ל קָצִ֑יר בֹּ֤אֽוּ רְדוּ֙ כִּֽי־ מָ֣לְאָה גַּ֔ת הֵשִׁ֙יקוּ֙ הַיְקָבִ֔ים כִּ֥י רַבָּ֖ה רָעָתָֽם׃ ",
        "versenonikud": "שלחו מגל כי בשל קציר באו רדו כי מלאה גת השיקו היקבים כי רבה רעתם "
    },
    {
        "bookchapter": "יואל",
        "chapter": "ד",
        "versechapter": "יד",
        "bookseder": "תרי עשר",
        "seder": "ה",
        "verseseder": "כ",
        "versenikud": "הֲמוֹנִ֣ים הֲמוֹנִ֔ים בְּעֵ֖מֶק הֶֽחָר֑וּץ כִּ֤י קָרוֹב֙ י֣וֹם יְהוָ֔ה בְּעֵ֖מֶק הֶחָרֽוּץ׃ ",
        "versenonikud": "המונים המונים בעמק החרוץ כי קרוב יום יהוה בעמק החרוץ "
    },
    {
        "bookchapter": "יואל",
        "chapter": "ד",
        "versechapter": "טו",
        "bookseder": "תרי עשר",
        "seder": "ה",
        "verseseder": "כא",
        "versenikud": "שֶׁ֥מֶשׁ וְיָרֵ֖חַ קָדָ֑רוּ וְכוֹכָבִ֖ים אָסְפ֥וּ נָגְהָֽם׃ ",
        "versenonikud": "שמש וירח קדרו וכוכבים אספו נגהם "
    },
    {
        "bookchapter": "יואל",
        "chapter": "ד",
        "versechapter": "טז",
        "bookseder": "תרי עשר",
        "seder": "ה",
        "verseseder": "כב",
        "versenikud": "וַיהוָ֞ה מִצִּיּ֣וֹן יִשְׁאָ֗ג וּמִירוּשָׁלִַ֙ם֙ יִתֵּ֣ן קוֹל֔וֹ וְרָעֲשׁ֖וּ שָׁמַ֣יִם וָאָ֑רֶץ וַֽיהוָה֙ מַֽחֲסֶ֣ה לְעַמּ֔וֹ וּמָע֖וֹז לִבְנֵ֥י יִשְׂרָאֵֽל׃ ",
        "versenonikud": "ויהוה מציון ישאג ומירושלם יתן קולו ורעשו שמים וארץ ויהוה מחסה לעמו ומעוז לבני ישראל "
    },
    {
        "bookchapter": "יואל",
        "chapter": "ד",
        "versechapter": "יז",
        "bookseder": "תרי עשר",
        "seder": "ה",
        "verseseder": "כג",
        "versenikud": "וִֽידַעְתֶּ֗ם כִּ֣י אֲנִ֤י יְהוָה֙ אֱלֹ֣הֵיכֶ֔ם שֹׁכֵ֖ן בְּצִיּ֣וֹן הַר־ קָדְשִׁ֑י וְהָיְתָ֤ה יְרוּשָׁלִַ֙ם֙ קֹ֔דֶשׁ וְזָרִ֥ים לֹא־ יַֽעַבְרוּ־ בָ֖הּ עֽוֹד׃ ",
        "versenonikud": "וידעתם כי אני יהוה אלהיכם שכן בציון הר קדשי והיתה ירושלם קדש וזרים לא יעברו בה עוד "
    },
    {
        "bookchapter": "יואל",
        "chapter": "ד",
        "versechapter": "יח",
        "bookseder": "תרי עשר",
        "seder": "ה",
        "verseseder": "כד",
        "versenikud": "וְהָיָה֩ בַיּ֨וֹם הַה֜וּא יִטְּפ֧וּ הֶהָרִ֣ים עָסִ֗יס וְהַגְּבָעוֹת֙ תֵּלַ֣כְנָה חָלָ֔ב וְכָל־ אֲפִיקֵ֥י יְהוּדָ֖ה יֵ֣לְכוּ מָ֑יִם וּמַעְיָ֗ן מִבֵּ֤ית יְהוָה֙ יֵצֵ֔א וְהִשְׁקָ֖ה אֶת־ נַ֥חַל הַשִּׁטִּֽים׃ ",
        "versenonikud": "והיה ביום ההוא יטפו ההרים עסיס והגבעות תלכנה חלב וכל אפיקי יהודה ילכו מים ומעין מבית יהוה יצא והשקה את נחל השטים "
    },
    {
        "bookchapter": "יואל",
        "chapter": "ד",
        "versechapter": "יט",
        "bookseder": "תרי עשר",
        "seder": "ה",
        "verseseder": "כה",
        "versenikud": "מִצְרַ֙יִם֙ לִשְׁמָמָ֣ה תִֽהְיֶ֔ה וֶאֱד֕וֹם לְמִדְבַּ֥ר שְׁמָמָ֖ה תִּֽהְיֶ֑ה מֵֽחֲמַס֙ בְּנֵ֣י יְהוּדָ֔ה אֲשֶׁר־ שָׁפְכ֥וּ דָם־ נָקִ֖יא בְּאַרְצָֽם׃ ",
        "versenonikud": "מצרים לשממה תהיה ואדום למדבר שממה תהיה מחמס בני יהודה אשר שפכו דם נקיא בארצם "
    },
    {
        "bookchapter": "יואל",
        "chapter": "ד",
        "versechapter": "כ",
        "bookseder": "תרי עשר",
        "seder": "ה",
        "verseseder": "כו",
        "versenikud": "וִיהוּדָ֖ה לְעוֹלָ֣ם תֵּשֵׁ֑ב וִירוּשָׁלִַ֖ם לְד֥וֹר וָדֽוֹר׃ ",
        "versenonikud": "ויהודה לעולם תשב וירושלם לדור ודור "
    },
    {
        "bookchapter": "יואל",
        "chapter": "ד",
        "versechapter": "כא",
        "bookseder": "תרי עשר",
        "seder": "ה",
        "verseseder": "כז",
        "versenikud": "וְנִקֵּ֖יתִי דָּמָ֣ם לֹֽא־ נִקֵּ֑יתִי וַֽיהוָ֖ה שֹׁכֵ֥ן בְּצִיּֽוֹן׃ ",
        "versenonikud": "ונקיתי דמם לא נקיתי ויהוה שכן בציון "
    },
    {
        "bookchapter": "עמוס",
        "chapter": "א",
        "versechapter": "א",
        "bookseder": "תרי עשר",
        "seder": "ה",
        "verseseder": "כח",
        "versenikud": "דִּבְרֵ֣י עָמ֔וֹס אֲשֶׁר־ הָיָ֥ה בַנֹּקְדִ֖ים מִתְּק֑וֹעַ אֲשֶׁר֩ חָזָ֨ה עַל־ יִשְׂרָאֵ֜ל בִּימֵ֣י ׀ עֻזִיָּ֣ה מֶֽלֶךְ־ יְהוּדָ֗ה וּבִימֵ֞י יָרָבְעָ֤ם בֶּן־ יוֹאָשׁ֙ מֶ֣לֶךְ יִשְׂרָאֵ֔ל שְׁנָתַ֖יִם לִפְנֵ֥י הָרָֽעַשׁ׃ ",
        "versenonikud": "דברי עמוס אשר היה בנקדים מתקוע אשר חזה על ישראל בימי  עזיה מלך יהודה ובימי ירבעם בן יואש מלך ישראל שנתים לפני הרעש "
    },
    {
        "bookchapter": "עמוס",
        "chapter": "א",
        "versechapter": "ב",
        "bookseder": "תרי עשר",
        "seder": "ה",
        "verseseder": "כט",
        "versenikud": "וַיֹּאמַ֓ר ׀ יְהוָה֙ מִצִיּ֣וֹן יִשְׁאָ֔ג וּמִירוּשָׁלִַ֖ם יִתֵּ֣ן קוֹל֑וֹ וְאָֽבְלוּ֙ נְא֣וֹת הָרֹעִ֔ים וְיָבֵ֖שׁ רֹ֥אשׁ הַכַּרְמֶֽל׃ ",
        "versenonikud": "ויאמר  יהוה מציון ישאג ומירושלם יתן קולו ואבלו נאות הרעים ויבש ראש הכרמל "
    },
    {
        "bookchapter": "עמוס",
        "chapter": "א",
        "versechapter": "ג",
        "bookseder": "תרי עשר",
        "seder": "ה",
        "verseseder": "ל",
        "versenikud": "כֹּ֚ה אָמַ֣ר יְהוָ֔ה עַל־ שְׁלֹשָׁה֙ פִּשְׁעֵ֣י דַמֶּ֔שֶׂק וְעַל־ אַרְבָּעָ֖ה לֹ֣א אֲשִׁיבֶ֑נּוּ עַל־ דּוּשָׁ֛ם בַּחֲרֻצ֥וֹת הַבַּרְזֶ֖ל אֶת־ הַגִּלְעָֽד׃ ",
        "versenonikud": "כה אמר יהוה על שלשה פשעי דמשק ועל ארבעה לא אשיבנו על דושם בחרצות הברזל את הגלעד "
    },
    {
        "bookchapter": "עמוס",
        "chapter": "א",
        "versechapter": "ד",
        "bookseder": "תרי עשר",
        "seder": "ה",
        "verseseder": "לא",
        "versenikud": "וְשִׁלַּ֥חְתִּי אֵ֖שׁ בְּבֵ֣ית חֲזָאֵ֑ל וְאָכְלָ֖ה אַרְמְנ֥וֹת בֶּן־ הֲדָֽד׃ ",
        "versenonikud": "ושלחתי אש בבית חזאל ואכלה ארמנות בן הדד "
    },
    {
        "bookchapter": "עמוס",
        "chapter": "א",
        "versechapter": "ה",
        "bookseder": "תרי עשר",
        "seder": "ה",
        "verseseder": "לב",
        "versenikud": "וְשָֽׁבַרְתִּי֙ בְּרִ֣יחַ דַּמֶּ֔שֶׂק וְהִכְרַתִּ֤י יוֹשֵׁב֙ מִבִּקְעַת־ אָ֔וֶן וְתוֹמֵ֥ךְ שֵׁ֖בֶט מִבֵּ֣ית עֶ֑דֶן וְגָל֧וּ עַם־ אֲרָ֛ם קִ֖ירָה אָמַ֥ר יְהוָֽה׃ ",
        "versenonikud": "ושברתי בריח דמשק והכרתי יושב מבקעת און ותומך שבט מבית עדן וגלו עם ארם קירה אמר יהוה "
    },
    {
        "bookchapter": "עמוס",
        "chapter": "א",
        "versechapter": "ו",
        "bookseder": "תרי עשר",
        "seder": "ה",
        "verseseder": "לג",
        "versenikud": "כֹּ֚ה אָמַ֣ר יְהוָ֔ה עַל־ שְׁלֹשָׁה֙ פִּשְׁעֵ֣י עַזָּ֔ה וְעַל־ אַרְבָּעָ֖ה לֹ֣א אֲשִׁיבֶ֑נּוּ עַל־ הַגְלוֹתָ֛ם גָּל֥וּת שְׁלֵמָ֖ה לְהַסְגִּ֥יר לֶאֱדֽוֹם׃ ",
        "versenonikud": "כה אמר יהוה על שלשה פשעי עזה ועל ארבעה לא אשיבנו על הגלותם גלות שלמה להסגיר לאדום "
    },
    {
        "bookchapter": "עמוס",
        "chapter": "א",
        "versechapter": "ז",
        "bookseder": "תרי עשר",
        "seder": "ה",
        "verseseder": "לד",
        "versenikud": "וְשִׁלַּ֥חְתִּי אֵ֖שׁ בְּחוֹמַ֣ת עַזָּ֑ה וְאָכְלָ֖ה אַרְמְנֹתֶֽיהָ׃ ",
        "versenonikud": "ושלחתי אש בחומת עזה ואכלה ארמנתיה "
    },
    {
        "bookchapter": "עמוס",
        "chapter": "א",
        "versechapter": "ח",
        "bookseder": "תרי עשר",
        "seder": "ה",
        "verseseder": "לה",
        "versenikud": "וְהִכְרַתִּ֤י יוֹשֵׁב֙ מֵֽאַשְׁדּ֔וֹד וְתוֹמֵ֥ךְ שֵׁ֖בֶט מֵֽאַשְׁקְל֑וֹן וַהֲשִׁיב֨וֹתִי יָדִ֜י עַל־ עֶקְר֗וֹן וְאָֽבְדוּ֙ שְׁאֵרִ֣ית פְּלִשְׁתִּ֔ים אָמַ֖ר אֲדֹנָ֥י יְהוִֽה׃ ",
        "versenonikud": "והכרתי יושב מאשדוד ותומך שבט מאשקלון והשיבותי ידי על עקרון ואבדו שארית פלשתים אמר אדני יהוה "
    },
    {
        "bookchapter": "עמוס",
        "chapter": "א",
        "versechapter": "ט",
        "bookseder": "תרי עשר",
        "seder": "ה",
        "verseseder": "לו",
        "versenikud": "כֹּ֚ה אָמַ֣ר יְהוָ֔ה עַל־ שְׁלֹשָׁה֙ פִּשְׁעֵי־ צֹ֔ר וְעַל־ אַרְבָּעָ֖ה לֹ֣א אֲשִׁיבֶ֑נּוּ עַֽל־ הַסְגִּירָ֞ם גָּל֤וּת שְׁלֵמָה֙ לֶאֱד֔וֹם וְלֹ֥א זָכְר֖וּ בְּרִ֥ית אַחִֽים׃ ",
        "versenonikud": "כה אמר יהוה על שלשה פשעי צר ועל ארבעה לא אשיבנו על הסגירם גלות שלמה לאדום ולא זכרו ברית אחים "
    },
    {
        "bookchapter": "עמוס",
        "chapter": "א",
        "versechapter": "י",
        "bookseder": "תרי עשר",
        "seder": "ה",
        "verseseder": "לז",
        "versenikud": "וְשִׁלַּ֥חְתִּי אֵ֖שׁ בְּח֣וֹמַת צֹ֑ר וְאָכְלָ֖ה אַרְמְנֹתֶֽיהָ׃ ",
        "versenonikud": "ושלחתי אש בחומת צר ואכלה ארמנתיה "
    },
    {
        "bookchapter": "עמוס",
        "chapter": "א",
        "versechapter": "יא",
        "bookseder": "תרי עשר",
        "seder": "ה",
        "verseseder": "לח",
        "versenikud": "כֹּ֚ה אָמַ֣ר יְהוָ֔ה עַל־ שְׁלֹשָׁה֙ פִּשְׁעֵ֣י אֱד֔וֹם וְעַל־ אַרְבָּעָ֖ה לֹ֣א אֲשִׁיבֶ֑נּוּ עַל־ רָדְפ֨וֹ בַחֶ֤רֶב אָחִיו֙ וְשִׁחֵ֣ת רַחֲמָ֔יו וַיִּטְרֹ֤ף לָעַד֙ אַפּ֔וֹ וְעֶבְרָת֖וֹ שְׁמָ֥רָה נֶֽצַח׃ ",
        "versenonikud": "כה אמר יהוה על שלשה פשעי אדום ועל ארבעה לא אשיבנו על רדפו בחרב אחיו ושחת רחמיו ויטרף לעד אפו ועברתו שמרה נצח "
    },
    {
        "bookchapter": "עמוס",
        "chapter": "א",
        "versechapter": "יב",
        "bookseder": "תרי עשר",
        "seder": "ה",
        "verseseder": "לט",
        "versenikud": "וְשִׁלַּ֥חְתִּי אֵ֖שׁ בְּתֵימָ֑ן וְאָכְלָ֖ה אַרְמְנ֥וֹת בָּצְרָֽה׃ ",
        "versenonikud": "ושלחתי אש בתימן ואכלה ארמנות בצרה "
    },
    {
        "bookchapter": "עמוס",
        "chapter": "א",
        "versechapter": "יג",
        "bookseder": "תרי עשר",
        "seder": "ה",
        "verseseder": "מ",
        "versenikud": "כֹּ֚ה אָמַ֣ר יְהוָ֔ה עַל־ שְׁלֹשָׁה֙ פִּשְׁעֵ֣י בְנֵֽי־ עַמּ֔וֹן וְעַל־ אַרְבָּעָ֖ה לֹ֣א אֲשִׁיבֶ֑נּוּ עַל־ בִּקְעָם֙ הָר֣וֹת הַגִּלְעָ֔ד לְמַ֖עַן הַרְחִ֥יב אֶת־ גְּבוּלָֽם׃ ",
        "versenonikud": "כה אמר יהוה על שלשה פשעי בני עמון ועל ארבעה לא אשיבנו על בקעם הרות הגלעד למען הרחיב את גבולם "
    },
    {
        "bookchapter": "עמוס",
        "chapter": "א",
        "versechapter": "יד",
        "bookseder": "תרי עשר",
        "seder": "ה",
        "verseseder": "מא",
        "versenikud": "וְהִצַּ֤תִּי אֵשׁ֙ בְּחוֹמַ֣ת רַבָּ֔ה וְאָכְלָ֖ה אַרְמְנוֹתֶ֑יהָ בִּתְרוּעָה֙ בְּי֣וֹם מִלְחָמָ֔ה בְּסַ֖עַר בְּי֥וֹם סוּפָֽה ",
        "versenonikud": "והצתי אש בחומת רבה ואכלה ארמנותיה בתרועה ביום מלחמה בסער ביום סופה "
    },
    {
        "bookchapter": "עמוס",
        "chapter": "א",
        "versechapter": "טו",
        "bookseder": "תרי עשר",
        "seder": "ה",
        "verseseder": "מב",
        "versenikud": "וְהָלַ֥ךְ מַלְכָּ֖ם בַּגּוֹלָ֑ה ה֧וּא וְשָׂרָ֛יו יַחְדָּ֖ו אָמַ֥ר יְהוָֽה׃ ",
        "versenonikud": "והלך מלכם בגולה הוא ושריו יחדו אמר יהוה "
    },
    {
        "bookchapter": "עמוס",
        "chapter": "ב",
        "versechapter": "א",
        "bookseder": "תרי עשר",
        "seder": "ה",
        "verseseder": "מג",
        "versenikud": "כֹּ֚ה אָמַ֣ר יְהוָ֔ה עַל־ שְׁלֹשָׁה֙ פִּשְׁעֵ֣י מוֹאָ֔ב וְעַל־ אַרְבָּעָ֖ה לֹ֣א אֲשִׁיבֶ֑נּוּ עַל־ שָׂרְפ֛וֹ עַצְמ֥וֹת מֶֽלֶךְ־ אֱד֖וֹם לַשִּֽׂיד׃ ",
        "versenonikud": "כה אמר יהוה על שלשה פשעי מואב ועל ארבעה לא אשיבנו על שרפו עצמות מלך אדום לשיד "
    },
    {
        "bookchapter": "עמוס",
        "chapter": "ב",
        "versechapter": "ב",
        "bookseder": "תרי עשר",
        "seder": "ה",
        "verseseder": "מד",
        "versenikud": "וְשִׁלַּחְתִּי־ אֵ֣שׁ בְּמוֹאָ֔ב וְאָכְלָ֖ה אַרְמְנ֣וֹת הַקְּרִיּ֑וֹת וּמֵ֤ת בְּשָׁאוֹן֙ מוֹאָ֔ב בִּתְרוּעָ֖ה בְּק֥וֹל שׁוֹפָֽר׃ ",
        "versenonikud": "ושלחתי אש במואב ואכלה ארמנות הקריות ומת בשאון מואב בתרועה בקול שופר "
    },
    {
        "bookchapter": "עמוס",
        "chapter": "ב",
        "versechapter": "ג",
        "bookseder": "תרי עשר",
        "seder": "ה",
        "verseseder": "מה",
        "versenikud": "וְהִכְרַתִּ֥י שׁוֹפֵ֖ט מִקִּרְבָּ֑הּ וְכָל־ שָׂרֶ֛יהָ אֶהֱר֥וֹג עִמּ֖וֹ אָמַ֥ר יְהוָֽה׃ ",
        "versenonikud": "והכרתי שופט מקרבה וכל שריה אהרוג עמו אמר יהוה "
    },
    {
        "bookchapter": "עמוס",
        "chapter": "ב",
        "versechapter": "ד",
        "bookseder": "תרי עשר",
        "seder": "ה",
        "verseseder": "מו",
        "versenikud": "כֹּ֚ה אָמַ֣ר יְהוָ֔ה עַל־ שְׁלֹשָׁה֙ פִּשְׁעֵ֣י יְהוּדָ֔ה וְעַל־ אַרְבָּעָ֖ה לֹ֣א אֲשִׁיבֶ֑נּוּ עַֽל־ מָאֳסָ֞ם אֶת־ תּוֹרַ֣ת יְהוָ֗ה וְחֻקָּיו֙ לֹ֣א שָׁמָ֔רוּ וַיַּתְעוּם֙ כִּזְבֵיהֶ֔ם אֲשֶׁר־ הָלְכ֥וּ אֲבוֹתָ֖ם אַחֲרֵיהֶֽם׃ ",
        "versenonikud": "כה אמר יהוה על שלשה פשעי יהודה ועל ארבעה לא אשיבנו על מאסם את תורת יהוה וחקיו לא שמרו ויתעום כזביהם אשר הלכו אבותם אחריהם "
    },
    {
        "bookchapter": "עמוס",
        "chapter": "ב",
        "versechapter": "ה",
        "bookseder": "תרי עשר",
        "seder": "ה",
        "verseseder": "מז",
        "versenikud": "וְשִׁלַּ֥חְתִּי אֵ֖שׁ בִּֽיהוּדָ֑ה וְאָכְלָ֖ה אַרְמְנ֥וֹת יְרוּשָׁלִָֽם׃ ",
        "versenonikud": "ושלחתי אש ביהודה ואכלה ארמנות ירושלם "
    },
    {
        "bookchapter": "עמוס",
        "chapter": "ב",
        "versechapter": "ו",
        "bookseder": "תרי עשר",
        "seder": "ה",
        "verseseder": "מח",
        "versenikud": "כֹּ֚ה אָמַ֣ר יְהוָ֔ה עַל־ שְׁלֹשָׁה֙ פִּשְׁעֵ֣י יִשְׂרָאֵ֔ל וְעַל־ אַרְבָּעָ֖ה לֹ֣א אֲשִׁיבֶ֑נּוּ עַל־ מִכְרָ֤ם בַּכֶּ֙סֶף֙ צַדִּ֔יק וְאֶבְי֖וֹן בַּעֲב֥וּר נַעֲלָֽיִם׃ ",
        "versenonikud": "כה אמר יהוה על שלשה פשעי ישראל ועל ארבעה לא אשיבנו על מכרם בכסף צדיק ואביון בעבור נעלים "
    },
    {
        "bookchapter": "עמוס",
        "chapter": "ב",
        "versechapter": "ז",
        "bookseder": "תרי עשר",
        "seder": "ה",
        "verseseder": "מט",
        "versenikud": "הַשֹּׁאֲפִ֤ים עַל־ עֲפַר־ אֶ֙רֶץ֙ בְּרֹ֣אשׁ דַּלִּ֔ים וְדֶ֥רֶךְ עֲנָוִ֖ים יַטּ֑וּ וְאִ֣ישׁ וְאָבִ֗יו יֵֽלְכוּ֙ אֶל־ הַֽנַּעֲרָ֔ה לְמַ֥עַן חַלֵּ֖ל אֶת־ שֵׁ֥ם קָדְשִֽׁי׃ ",
        "versenonikud": "השאפים על עפר ארץ בראש דלים ודרך ענוים יטו ואיש ואביו ילכו אל הנערה למען חלל את שם קדשי "
    },
    {
        "bookchapter": "עמוס",
        "chapter": "ב",
        "versechapter": "ח",
        "bookseder": "תרי עשר",
        "seder": "ה",
        "verseseder": "נ",
        "versenikud": "וְעַל־ בְּגָדִ֤ים חֲבֻלִים֙ יַטּ֔וּ אֵ֖צֶל כָּל־ מִזְבֵּ֑חַ וְיֵ֤ין עֲנוּשִׁים֙ יִשְׁתּ֔וּ בֵּ֖ית אֱלֹהֵיהֶֽם׃ ",
        "versenonikud": "ועל בגדים חבלים יטו אצל כל מזבח ויין ענושים ישתו בית אלהיהם "
    },
    {
        "bookchapter": "עמוס",
        "chapter": "ב",
        "versechapter": "ט",
        "bookseder": "תרי עשר",
        "seder": "ה",
        "verseseder": "נא",
        "versenikud": "וְאָ֨נֹכִ֜י הִשְׁמַ֤דְתִּי אֶת־ הָֽאֱמֹרִי֙ מִפְּנֵיהֶ֔ם אֲשֶׁ֨ר כְּגֹ֤בַהּ אֲרָזִים֙ גָּבְה֔וֹ וְחָסֹ֥ן ה֖וּא כָּֽאַלּוֹנִ֑ים וָאַשְׁמִ֤יד פִּרְיוֹ֙ מִמַּ֔עַל וְשָׁרָשָׁ֖יו מִתָּֽחַת׃ ",
        "versenonikud": "ואנכי השמדתי את האמרי מפניהם אשר כגבה ארזים גבהו וחסן הוא כאלונים ואשמיד פריו ממעל ושרשיו מתחת "
    }
]