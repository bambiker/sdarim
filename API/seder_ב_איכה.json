[
    {
        "bookchapter": "איכה",
        "chapter": "ג",
        "versechapter": "יג",
        "bookseder": "איכה",
        "seder": "ב",
        "verseseder": "א",
        "versenikud": "וְגַ֤ם כָּל־ הָאָדָם֙ שֶׁיֹּאכַ֣ל וְשָׁתָ֔ה וְרָאָ֥ה ט֖וֹב בְּכָל־ עֲמָל֑וֹ מַתַּ֥ת אֱלֹהִ֖ים הִֽיא׃ ",
        "versenonikud": "וגם כל האדם שיאכל ושתה וראה טוב בכל עמלו מתת אלהים היא "
    },
    {
        "bookchapter": "איכה",
        "chapter": "ג",
        "versechapter": "יד",
        "bookseder": "איכה",
        "seder": "ב",
        "verseseder": "ב",
        "versenikud": "יָדַ֗עְתִּי כִּ֠י כָּל־ אֲשֶׁ֨ר יַעֲשֶׂ֤ה הָאֱלֹהִים֙ ה֚וּא יִהְיֶ֣ה לְעוֹלָ֔ם עָלָיו֙ אֵ֣ין לְהוֹסִ֔יף וּמִמֶּ֖נּוּ אֵ֣ין לִגְרֹ֑עַ וְהָאֱלֹהִ֣ים עָשָׂ֔ה שֶׁיִּֽרְא֖וּ מִלְּפָנָֽיו׃ ",
        "versenonikud": "ידעתי כי כל אשר יעשה האלהים הוא יהיה לעולם עליו אין להוסיף וממנו אין לגרע והאלהים עשה שיראו מלפניו "
    },
    {
        "bookchapter": "איכה",
        "chapter": "ג",
        "versechapter": "טו",
        "bookseder": "איכה",
        "seder": "ב",
        "verseseder": "ג",
        "versenikud": "מַה־ שֶּֽׁהָיָה֙ כְּבָ֣ר ה֔וּא וַאֲשֶׁ֥ר לִהְי֖וֹת כְּבָ֣ר הָיָ֑ה וְהָאֱלֹהִ֖ים יְבַקֵּ֥שׁ אֶת־ נִרְדָּֽף׃ ",
        "versenonikud": "מה שהיה כבר הוא ואשר להיות כבר היה והאלהים יבקש את נרדף "
    },
    {
        "bookchapter": "איכה",
        "chapter": "ג",
        "versechapter": "טז",
        "bookseder": "איכה",
        "seder": "ב",
        "verseseder": "ד",
        "versenikud": "וְע֥וֹד רָאִ֖יתִי תַּ֣חַת הַשָּׁ֑מֶשׁ מְק֤וֹם הַמִּשְׁפָּט֙ שָׁ֣מָּה הָרֶ֔שַׁע וּמְק֥וֹם הַצֶּ֖דֶק שָׁ֥מָּה הָרָֽשַׁע׃ ",
        "versenonikud": "ועוד ראיתי תחת השמש מקום המשפט שמה הרשע ומקום הצדק שמה הרשע "
    },
    {
        "bookchapter": "איכה",
        "chapter": "ג",
        "versechapter": "יז",
        "bookseder": "איכה",
        "seder": "ב",
        "verseseder": "ה",
        "versenikud": "אָמַ֤רְתִּֽי אֲנִי֙ בְּלִבִּ֔י אֶת־ הַצַּדִּיק֙ וְאֶת־ הָ֣רָשָׁ֔ע יִשְׁפֹּ֖ט הָאֱלֹהִ֑ים כִּי־ עֵ֣ת לְכָל־ חֵ֔פֶץ וְעַ֥ל כָּל־ הַֽמַּעֲשֶׂ֖ה שָֽׁם׃ ",
        "versenonikud": "אמרתי אני בלבי את הצדיק ואת הרשע ישפט האלהים כי עת לכל חפץ ועל כל המעשה שם "
    },
    {
        "bookchapter": "איכה",
        "chapter": "ג",
        "versechapter": "יח",
        "bookseder": "איכה",
        "seder": "ב",
        "verseseder": "ו",
        "versenikud": "אָמַ֤רְתִּֽי אֲנִי֙ בְּלִבִּ֔י עַל־ דִּבְרַת֙ בְּנֵ֣י הָאָדָ֔ם לְבָרָ֖ם הָאֱלֹהִ֑ים וְלִרְא֕וֹת שְׁהֶם־ בְּהֵמָ֥ה הֵ֖מָּה לָהֶֽם׃ ",
        "versenonikud": "אמרתי אני בלבי על דברת בני האדם לברם האלהים ולראות שהם בהמה המה להם "
    },
    {
        "bookchapter": "איכה",
        "chapter": "ג",
        "versechapter": "יט",
        "bookseder": "איכה",
        "seder": "ב",
        "verseseder": "ז",
        "versenikud": "כִּי֩ מִקְרֶ֨ה בְֽנֵי־ הָאָדָ֜ם וּמִקְרֶ֣ה הַבְּהֵמָ֗ה וּמִקְרֶ֤ה אֶחָד֙ לָהֶ֔ם כְּמ֥וֹת זֶה֙ כֵּ֣ן מ֣וֹת זֶ֔ה וְר֥וּחַ אֶחָ֖ד לַכֹּ֑ל וּמוֹתַ֨ר הָאָדָ֤ם מִן־ הַבְּהֵמָה֙ אָ֔יִן כִּ֥י הַכֹּ֖ל הָֽבֶל׃ ",
        "versenonikud": "כי מקרה בני האדם ומקרה הבהמה ומקרה אחד להם כמות זה כן מות זה ורוח אחד לכל ומותר האדם מן הבהמה אין כי הכל הבל "
    },
    {
        "bookchapter": "איכה",
        "chapter": "ג",
        "versechapter": "כ",
        "bookseder": "איכה",
        "seder": "ב",
        "verseseder": "ח",
        "versenikud": "הַכֹּ֥ל הוֹלֵ֖ךְ אֶל־ מָק֣וֹם אֶחָ֑ד הַכֹּל֙ הָיָ֣ה מִן־ הֶֽעָפָ֔ר וְהַכֹּ֖ל שָׁ֥ב אֶל־ הֶעָפָֽר׃ ",
        "versenonikud": "הכל הולך אל מקום אחד הכל היה מן העפר והכל שב אל העפר "
    },
    {
        "bookchapter": "איכה",
        "chapter": "ג",
        "versechapter": "כא",
        "bookseder": "איכה",
        "seder": "ב",
        "verseseder": "ט",
        "versenikud": "מִ֣י יוֹדֵ֗עַ ר֚וּחַ בְּנֵ֣י הָאָדָ֔ם הָעֹלָ֥ה הִ֖יא לְמָ֑עְלָה וְר֙וּחַ֙ הַבְּהֵמָ֔ה הַיֹּרֶ֥דֶת הִ֖יא לְמַ֥טָּה לָאָֽרֶץ׃ ",
        "versenonikud": "מי יודע רוח בני האדם העלה היא למעלה ורוח הבהמה הירדת היא למטה לארץ "
    },
    {
        "bookchapter": "איכה",
        "chapter": "ג",
        "versechapter": "כב",
        "bookseder": "איכה",
        "seder": "ב",
        "verseseder": "י",
        "versenikud": "וְרָאִ֗יתִי כִּ֣י אֵ֥ין טוֹב֙ מֵאֲשֶׁ֨ר יִשְׂמַ֤ח הָאָדָם֙ בְּֽמַעֲשָׂ֔יו כִּי־ ה֖וּא חֶלְק֑וֹ כִּ֣י מִ֤י יְבִיאֶ֙נּוּ֙ לִרְא֔וֹת בְּמֶ֖ה שֶׁיִּהְיֶ֥ה אַחֲרָֽיו׃ ",
        "versenonikud": "וראיתי כי אין טוב מאשר ישמח האדם במעשיו כי הוא חלקו כי מי יביאנו לראות במה שיהיה אחריו "
    },
    {
        "bookchapter": "איכה",
        "chapter": "ד",
        "versechapter": "א",
        "bookseder": "איכה",
        "seder": "ב",
        "verseseder": "יא",
        "versenikud": "וְשַׁ֣בְתִּֽי אֲנִ֗י וָאֶרְאֶה֙ אֶת־ כָּל־ הָ֣עֲשֻׁקִ֔ים אֲשֶׁ֥ר נַעֲשִׂ֖ים תַּ֣חַת הַשָּׁ֑מֶשׁ וְהִנֵּ֣ה ׀ דִּמְעַ֣ת הָעֲשֻׁקִ֗ים וְאֵ֤ין לָהֶם֙ מְנַחֵ֔ם וּמִיַּ֤ד עֹֽשְׁקֵיהֶם֙ כֹּ֔חַ וְאֵ֥ין לָהֶ֖ם מְנַחֵֽם׃ ",
        "versenonikud": "ושבתי אני ואראה את כל העשקים אשר נעשים תחת השמש והנה  דמעת העשקים ואין להם מנחם ומיד עשקיהם כח ואין להם מנחם "
    },
    {
        "bookchapter": "איכה",
        "chapter": "ד",
        "versechapter": "ב",
        "bookseder": "איכה",
        "seder": "ב",
        "verseseder": "יב",
        "versenikud": "וְשַׁבֵּ֧חַ אֲנִ֛י אֶת־ הַמֵּתִ֖ים שֶׁכְּבָ֣ר מֵ֑תוּ מִן־ הַ֣חַיִּ֔ים אֲשֶׁ֛ר הֵ֥מָּה חַיִּ֖ים עֲדֶֽנָה׃ ",
        "versenonikud": "ושבח אני את המתים שכבר מתו מן החיים אשר המה חיים עדנה "
    },
    {
        "bookchapter": "איכה",
        "chapter": "ד",
        "versechapter": "ג",
        "bookseder": "איכה",
        "seder": "ב",
        "verseseder": "יג",
        "versenikud": "וְטוֹב֙ מִשְּׁנֵיהֶ֔ם אֵ֥ת אֲשֶׁר־ עֲדֶ֖ן לֹ֣א הָיָ֑ה אֲשֶׁ֤ר לֹֽא־ רָאָה֙ אֶת־ הַמַּעֲשֶׂ֣ה הָרָ֔ע אֲשֶׁ֥ר נַעֲשָׂ֖ה תַּ֥חַת הַשָּֽׁמֶשׁ׃ ",
        "versenonikud": "וטוב משניהם את אשר עדן לא היה אשר לא ראה את המעשה הרע אשר נעשה תחת השמש "
    },
    {
        "bookchapter": "איכה",
        "chapter": "ד",
        "versechapter": "ד",
        "bookseder": "איכה",
        "seder": "ב",
        "verseseder": "יד",
        "versenikud": "וְרָאִ֨יתִֽי אֲנִ֜י אֶת־ כָּל־ עָמָ֗ל וְאֵת֙ כָּל־ כִּשְׁר֣וֹן הַֽמַּעֲשֶׂ֔ה כִּ֛י הִ֥יא קִנְאַת־ אִ֖ישׁ מֵרֵעֵ֑הוּ גַּם־ זֶ֥ה הֶ֖בֶל וּרְע֥וּת רֽוּחַ׃ ",
        "versenonikud": "וראיתי אני את כל עמל ואת כל כשרון המעשה כי היא קנאת איש מרעהו גם זה הבל ורעות רוח "
    },
    {
        "bookchapter": "איכה",
        "chapter": "ד",
        "versechapter": "ה",
        "bookseder": "איכה",
        "seder": "ב",
        "verseseder": "טו",
        "versenikud": "הַכְּסִיל֙ חֹבֵ֣ק אֶת־ יָדָ֔יו וְאֹכֵ֖ל אֶת־ בְּשָׂרֽוֹ׃ ",
        "versenonikud": "הכסיל חבק את ידיו ואכל את בשרו "
    },
    {
        "bookchapter": "איכה",
        "chapter": "ד",
        "versechapter": "ו",
        "bookseder": "איכה",
        "seder": "ב",
        "verseseder": "טז",
        "versenikud": "ט֕וֹב מְלֹ֥א כַ֖ף נָ֑חַת מִמְּלֹ֥א חָפְנַ֛יִם עָמָ֖ל וּרְע֥וּת רֽוּחַ׃ ",
        "versenonikud": "טוב מלא כף נחת ממלא חפנים עמל ורעות רוח "
    },
    {
        "bookchapter": "איכה",
        "chapter": "ד",
        "versechapter": "ז",
        "bookseder": "איכה",
        "seder": "ב",
        "verseseder": "יז",
        "versenikud": "וְשַׁ֧בְתִּי אֲנִ֛י וָאֶרְאֶ֥ה הֶ֖בֶל תַּ֥חַת הַשָּֽׁמֶשׁ׃ ",
        "versenonikud": "ושבתי אני ואראה הבל תחת השמש "
    },
    {
        "bookchapter": "איכה",
        "chapter": "ד",
        "versechapter": "ח",
        "bookseder": "איכה",
        "seder": "ב",
        "verseseder": "יח",
        "versenikud": "יֵ֣שׁ אֶחָד֩ וְאֵ֨ין שֵׁנִ֜י גַּ֣ם בֵּ֧ן וָאָ֣ח אֵֽין־ ל֗וֹ וְאֵ֥ין קֵץ֙ לְכָל־ עֲמָל֔וֹ גַּם־ עיניו עֵינ֖וֹ לֹא־ תִשְׂבַּ֣ע עֹ֑שֶׁר וּלְמִ֣י ׀ אֲנִ֣י עָמֵ֗ל וּמְחַסֵּ֤ר אֶת־ נַפְשִׁי֙ מִטּוֹבָ֔ה גַּם־ זֶ֥ה הֶ֛בֶל וְעִנְיַ֥ן רָ֖ע הֽוּא׃ ",
        "versenonikud": "יש אחד ואין שני גם בן ואח אין לו ואין קץ לכל עמלו גם עיניו עינו לא תשבע עשר ולמי  אני עמל ומחסר את נפשי מטובה גם זה הבל וענין רע הוא "
    },
    {
        "bookchapter": "איכה",
        "chapter": "ד",
        "versechapter": "ט",
        "bookseder": "איכה",
        "seder": "ב",
        "verseseder": "יט",
        "versenikud": "טוֹבִ֥ים הַשְּׁנַ֖יִם מִן־ הָאֶחָ֑ד אֲשֶׁ֧ר יֵשׁ־ לָהֶ֛ם שָׂכָ֥ר ט֖וֹב בַּעֲמָלָֽם׃ ",
        "versenonikud": "טובים השנים מן האחד אשר יש להם שכר טוב בעמלם "
    },
    {
        "bookchapter": "איכה",
        "chapter": "ד",
        "versechapter": "י",
        "bookseder": "איכה",
        "seder": "ב",
        "verseseder": "כ",
        "versenikud": "כִּ֣י אִם־ יִפֹּ֔לוּ הָאֶחָ֖ד יָקִ֣ים אֶת־ חֲבֵר֑וֹ וְאִ֣יל֗וֹ הָֽאֶחָד֙ שֶׁיִּפּ֔וֹל וְאֵ֥ין שֵׁנִ֖י לַהֲקִימֽוֹ׃ ",
        "versenonikud": "כי אם יפלו האחד יקים את חברו ואילו האחד שיפול ואין שני להקימו "
    },
    {
        "bookchapter": "איכה",
        "chapter": "ד",
        "versechapter": "יא",
        "bookseder": "איכה",
        "seder": "ב",
        "verseseder": "כא",
        "versenikud": "גַּ֛ם אִם־ יִשְׁכְּב֥וּ שְׁנַ֖יִם וְחַ֣ם לָהֶ֑ם וּלְאֶחָ֖ד אֵ֥יךְ יֵחָֽם׃ ",
        "versenonikud": "גם אם ישכבו שנים וחם להם ולאחד איך יחם "
    },
    {
        "bookchapter": "איכה",
        "chapter": "ד",
        "versechapter": "יב",
        "bookseder": "איכה",
        "seder": "ב",
        "verseseder": "כב",
        "versenikud": "וְאִֽם־ יִתְקְפוֹ֙ הָאֶחָ֔ד הַשְּׁנַ֖יִם יַעַמְד֣וּ נֶגְדּ֑וֹ וְהַחוּט֙ הַֽמְשֻׁלָּ֔שׁ לֹ֥א בִמְהֵרָ֖ה יִנָּתֵֽק׃ ",
        "versenonikud": "ואם יתקפו האחד השנים יעמדו נגדו והחוט המשלש לא במהרה ינתק "
    },
    {
        "bookchapter": "איכה",
        "chapter": "ד",
        "versechapter": "יג",
        "bookseder": "איכה",
        "seder": "ב",
        "verseseder": "כג",
        "versenikud": "ט֛וֹב יֶ֥לֶד מִסְכֵּ֖ן וְחָכָ֑ם מִמֶּ֤לֶךְ זָקֵן֙ וּכְסִ֔יל אֲשֶׁ֛ר לֹא־ יָדַ֥ע לְהִזָּהֵ֖ר עֽוֹד׃ ",
        "versenonikud": "טוב ילד מסכן וחכם ממלך זקן וכסיל אשר לא ידע להזהר עוד "
    },
    {
        "bookchapter": "איכה",
        "chapter": "ד",
        "versechapter": "יד",
        "bookseder": "איכה",
        "seder": "ב",
        "verseseder": "כד",
        "versenikud": "כִּֽי־ מִבֵּ֥ית הָסוּרִ֖ים יָצָ֣א לִמְלֹ֑ךְ כִּ֛י גַּ֥ם בְּמַלְכוּת֖וֹ נוֹלַ֥ד רָֽשׁ׃ ",
        "versenonikud": "כי מבית הסורים יצא למלך כי גם במלכותו נולד רש "
    },
    {
        "bookchapter": "איכה",
        "chapter": "ד",
        "versechapter": "טו",
        "bookseder": "איכה",
        "seder": "ב",
        "verseseder": "כה",
        "versenikud": "רָאִ֙יתִי֙ אֶת־ כָּל־ הַ֣חַיִּ֔ים הַֽמְהַלְּכִ֖ים תַּ֣חַת הַשָּׁ֑מֶשׁ עִ֚ם הַיֶּ֣לֶד הַשֵּׁנִ֔י אֲשֶׁ֥ר יַעֲמֹ֖ד תַּחְתָּֽיו׃ ",
        "versenonikud": "ראיתי את כל החיים המהלכים תחת השמש עם הילד השני אשר יעמד תחתיו "
    },
    {
        "bookchapter": "איכה",
        "chapter": "ד",
        "versechapter": "טז",
        "bookseder": "איכה",
        "seder": "ב",
        "verseseder": "כו",
        "versenikud": "אֵֽין־ קֵ֣ץ לְכָל־ הָעָ֗ם לְכֹ֤ל אֲשֶׁר־ הָיָה֙ לִפְנֵיהֶ֔ם גַּ֥ם הָאַחֲרוֹנִ֖ים לֹ֣א יִשְׂמְחוּ־ ב֑וֹ כִּֽי־ גַם־ זֶ֥ה הֶ֖בֶל וְרַעְי֥וֹן רֽוּחַ׃ ",
        "versenonikud": "אין קץ לכל העם לכל אשר היה לפניהם גם האחרונים לא ישמחו בו כי גם זה הבל ורעיון רוח "
    },
    {
        "bookchapter": "איכה",
        "chapter": "ד",
        "versechapter": "יז",
        "bookseder": "איכה",
        "seder": "ב",
        "verseseder": "כז",
        "versenikud": "שְׁמֹ֣ר רגליך רַגְלְךָ֗ כַּאֲשֶׁ֤ר תֵּלֵךְ֙ אֶל־ בֵּ֣ית הָאֱלֹהִ֔ים וְקָר֣וֹב לִשְׁמֹ֔עַ מִתֵּ֥ת הַכְּסִילִ֖ים זָ֑בַח כִּֽי־ אֵינָ֥ם יוֹדְעִ֖ים לַעֲשׂ֥וֹת רָֽע׃ ",
        "versenonikud": "שמר רגליך רגלך כאשר תלך אל בית האלהים וקרוב לשמע מתת הכסילים זבח כי אינם יודעים לעשות רע "
    },
    {
        "bookchapter": "איכה",
        "chapter": "ה",
        "versechapter": "א",
        "bookseder": "איכה",
        "seder": "ב",
        "verseseder": "כח",
        "versenikud": "אַל־ תְּבַהֵ֨ל עַל־ פִּ֜יךָ וְלִבְּךָ֧ אַל־ יְמַהֵ֛ר לְהוֹצִ֥יא דָבָ֖ר לִפְנֵ֣י הָאֱלֹהִ֑ים כִּ֣י הָאֱלֹהִ֤ים בַּשָּׁמַ֙יִם֙ וְאַתָּ֣ה עַל־ הָאָ֔רֶץ עַֽל־ כֵּ֛ן יִהְי֥וּ דְבָרֶ֖יךָ מְעַטִּֽים׃ ",
        "versenonikud": "אל תבהל על פיך ולבך אל ימהר להוציא דבר לפני האלהים כי האלהים בשמים ואתה על הארץ על כן יהיו דבריך מעטים "
    },
    {
        "bookchapter": "איכה",
        "chapter": "ה",
        "versechapter": "ב",
        "bookseder": "איכה",
        "seder": "ב",
        "verseseder": "כט",
        "versenikud": "כִּ֛י בָּ֥א הַחֲל֖וֹם בְּרֹ֣ב עִנְיָ֑ן וְק֥וֹל כְּסִ֖יל בְּרֹ֥ב דְּבָרִֽים׃ ",
        "versenonikud": "כי בא החלום ברב ענין וקול כסיל ברב דברים "
    },
    {
        "bookchapter": "איכה",
        "chapter": "ה",
        "versechapter": "ג",
        "bookseder": "איכה",
        "seder": "ב",
        "verseseder": "ל",
        "versenikud": "כַּאֲשֶׁר֩ תִּדֹּ֨ר נֶ֜דֶר לֵֽאלֹהִ֗ים אַל־ תְּאַחֵר֙ לְשַׁלְּמ֔וֹ כִּ֛י אֵ֥ין חֵ֖פֶץ בַּכְּסִילִ֑ים אֵ֥ת אֲשֶׁר־ תִּדֹּ֖ר שַׁלֵּֽם׃ ",
        "versenonikud": "כאשר תדר נדר לאלהים אל תאחר לשלמו כי אין חפץ בכסילים את אשר תדר שלם "
    },
    {
        "bookchapter": "איכה",
        "chapter": "ה",
        "versechapter": "ד",
        "bookseder": "איכה",
        "seder": "ב",
        "verseseder": "לא",
        "versenikud": "ט֖וֹב אֲשֶׁ֣ר לֹֽא־ תִדֹּ֑ר מִשֶׁתִּדּ֖וֹר וְלֹ֥א תְשַׁלֵּֽם׃ ",
        "versenonikud": "טוב אשר לא תדר משתדור ולא תשלם "
    },
    {
        "bookchapter": "איכה",
        "chapter": "ה",
        "versechapter": "ה",
        "bookseder": "איכה",
        "seder": "ב",
        "verseseder": "לב",
        "versenikud": "אַל־ תִּתֵּ֤ן אֶת־ פִּ֙יךָ֙ לַחֲטִ֣יא אֶת־ בְּשָׂרֶ֔ךָ וְאַל־ תֹּאמַר֙ לִפְנֵ֣י הַמַּלְאָ֔ךְ כִּ֥י שְׁגָגָ֖ה הִ֑יא לָ֣מָּה יִקְצֹ֤ף הָֽאֱלֹהִים֙ עַל־ קוֹלֶ֔ךָ וְחִבֵּ֖ל אֶת־ מַעֲשֵׂ֥ה יָדֶֽיךָ׃ ",
        "versenonikud": "אל תתן את פיך לחטיא את בשרך ואל תאמר לפני המלאך כי שגגה היא למה יקצף האלהים על קולך וחבל את מעשה ידיך "
    },
    {
        "bookchapter": "איכה",
        "chapter": "ה",
        "versechapter": "ו",
        "bookseder": "איכה",
        "seder": "ב",
        "verseseder": "לג",
        "versenikud": "כִּ֣י בְרֹ֤ב חֲלֹמוֹת֙ וַהֲבָלִ֔ים וּדְבָרִ֖ים הַרְבֵּ֑ה כִּ֥י אֶת־ הָאֱלֹהִ֖ים יְרָֽא׃ ",
        "versenonikud": "כי ברב חלמות והבלים ודברים הרבה כי את האלהים ירא "
    },
    {
        "bookchapter": "איכה",
        "chapter": "ה",
        "versechapter": "ז",
        "bookseder": "איכה",
        "seder": "ב",
        "verseseder": "לד",
        "versenikud": "אִם־ עֹ֣שֶׁק רָ֠שׁ וְגֵ֨זֶל מִשְׁפָּ֤ט וָצֶ֙דֶק֙ תִּרְאֶ֣ה בַמְּדִינָ֔ה אַל־ תִּתְמַ֖הּ עַל־ הַחֵ֑פֶץ כִּ֣י גָבֹ֜הַּ מֵעַ֤ל גָּבֹ֙הַ֙ שֹׁמֵ֔ר וּגְבֹהִ֖ים עֲלֵיהֶֽם׃ ",
        "versenonikud": "אם עשק רש וגזל משפט וצדק תראה במדינה אל תתמה על החפץ כי גבה מעל גבה שמר וגבהים עליהם "
    },
    {
        "bookchapter": "איכה",
        "chapter": "ה",
        "versechapter": "ח",
        "bookseder": "איכה",
        "seder": "ב",
        "verseseder": "לה",
        "versenikud": "וְיִתְר֥וֹן אֶ֖רֶץ בַּכֹּ֣ל היא ה֑וּא מֶ֥לֶךְ לְשָׂדֶ֖ה נֶעֱבָֽד׃ ",
        "versenonikud": "ויתרון ארץ בכל היא הוא מלך לשדה נעבד "
    },
    {
        "bookchapter": "איכה",
        "chapter": "ה",
        "versechapter": "ט",
        "bookseder": "איכה",
        "seder": "ב",
        "verseseder": "לו",
        "versenikud": "אֹהֵ֥ב כֶּ֙סֶף֙ לֹא־ יִשְׂבַּ֣ע כֶּ֔סֶף וּמִֽי־ אֹהֵ֥ב בֶּהָמ֖וֹן לֹ֣א תְבוּאָ֑ה גַּם־ זֶ֖ה הָֽבֶל׃ ",
        "versenonikud": "אהב כסף לא ישבע כסף ומי אהב בהמון לא תבואה גם זה הבל "
    },
    {
        "bookchapter": "איכה",
        "chapter": "ה",
        "versechapter": "י",
        "bookseder": "איכה",
        "seder": "ב",
        "verseseder": "לז",
        "versenikud": "בִּרְבוֹת֙ הַטּוֹבָ֔ה רַבּ֖וּ אוֹכְלֶ֑יהָ וּמַה־ כִּשְׁרוֹן֙ לִבְעָלֶ֔יהָ כִּ֖י אִם־ ראית רְא֥וּת עֵינָֽיו׃ ",
        "versenonikud": "ברבות הטובה רבו אוכליה ומה כשרון לבעליה כי אם ראית ראות עיניו "
    },
    {
        "bookchapter": "איכה",
        "chapter": "ה",
        "versechapter": "יא",
        "bookseder": "איכה",
        "seder": "ב",
        "verseseder": "לח",
        "versenikud": "מְתוּקָה֙ שְׁנַ֣ת הָעֹבֵ֔ד אִם־ מְעַ֥ט וְאִם־ הַרְבֵּ֖ה יֹאכֵ֑ל וְהַשָּׂבָע֙ לֶֽעָשִׁ֔יר אֵינֶ֛נּוּ מַנִּ֥יחַֽ ל֖וֹ לִישֽׁוֹן׃ ",
        "versenonikud": "מתוקה שנת העבד אם מעט ואם הרבה יאכל והשבע לעשיר איננו מניח לו לישון "
    },
    {
        "bookchapter": "איכה",
        "chapter": "ה",
        "versechapter": "יב",
        "bookseder": "איכה",
        "seder": "ב",
        "verseseder": "לט",
        "versenikud": "יֵ֚שׁ רָעָ֣ה חוֹלָ֔ה רָאִ֖יתִי תַּ֣חַת הַשָּׁ֑מֶשׁ עֹ֛שֶׁר שָׁמ֥וּר לִבְעָלָ֖יו לְרָעָתֽוֹ׃ ",
        "versenonikud": "יש רעה חולה ראיתי תחת השמש עשר שמור לבעליו לרעתו "
    },
    {
        "bookchapter": "איכה",
        "chapter": "ה",
        "versechapter": "יג",
        "bookseder": "איכה",
        "seder": "ב",
        "verseseder": "מ",
        "versenikud": "וְאָבַ֛ד הָעֹ֥שֶׁר הַה֖וּא בְּעִנְיַ֣ן רָ֑ע וְהוֹלִ֣יד בֵּ֔ן וְאֵ֥ין בְּיָד֖וֹ מְאֽוּמָה׃ ",
        "versenonikud": "ואבד העשר ההוא בענין רע והוליד בן ואין בידו מאומה "
    },
    {
        "bookchapter": "איכה",
        "chapter": "ה",
        "versechapter": "יד",
        "bookseder": "איכה",
        "seder": "ב",
        "verseseder": "מא",
        "versenikud": "כַּאֲשֶׁ֤ר יָצָא֙ מִבֶּ֣טֶן אִמּ֔וֹ עָר֛וֹם יָשׁ֥וּב לָלֶ֖כֶת כְּשֶׁבָּ֑א וּמְא֙וּמָה֙ לֹא־ יִשָּׂ֣א בַעֲמָל֔וֹ שֶׁיֹּלֵ֖ךְ בְּיָדֽוֹ׃ ",
        "versenonikud": "כאשר יצא מבטן אמו ערום ישוב ללכת כשבא ומאומה לא ישא בעמלו שילך בידו "
    },
    {
        "bookchapter": "איכה",
        "chapter": "ה",
        "versechapter": "טו",
        "bookseder": "איכה",
        "seder": "ב",
        "verseseder": "מב",
        "versenikud": "וְגַם־ זֹה֙ רָעָ֣ה חוֹלָ֔ה כָּל־ עֻמַּ֥ת שֶׁבָּ֖א כֵּ֣ן יֵלֵ֑ךְ וּמַה־ יִּתְר֣וֹן ל֔וֹ שֶֽׁיַּעֲמֹ֖ל לָרֽוּחַ׃ ",
        "versenonikud": "וגם זה רעה חולה כל עמת שבא כן ילך ומה יתרון לו שיעמל לרוח "
    },
    {
        "bookchapter": "איכה",
        "chapter": "ה",
        "versechapter": "טז",
        "bookseder": "איכה",
        "seder": "ב",
        "verseseder": "מג",
        "versenikud": "גַּ֥ם כָּל־ יָמָ֖יו בַּחֹ֣שֶׁךְ יֹאכֵ֑ל וְכָעַ֥ס הַרְבֵּ֖ה וְחָלְי֥וֹ וָקָֽצֶף׃ ",
        "versenonikud": "גם כל ימיו בחשך יאכל וכעס הרבה וחליו וקצף "
    },
    {
        "bookchapter": "איכה",
        "chapter": "ה",
        "versechapter": "יז",
        "bookseder": "איכה",
        "seder": "ב",
        "verseseder": "מד",
        "versenikud": "הִנֵּ֞ה אֲשֶׁר־ רָאִ֣יתִי אָ֗נִי ט֣וֹב אֲשֶׁר־ יָפֶ֣ה לֶֽאֶכוֹל־ וְ֠לִשְׁתּוֹת וְלִרְא֨וֹת טוֹבָ֜ה בְּכָל־ עֲמָל֣וֹ ׀ שֶׁיַּעֲמֹ֣ל תַּֽחַת־ הַשֶּׁ֗מֶשׁ מִסְפַּ֧ר יְמֵי־ חיו חַיָּ֛יו אֲשֶׁר־ נָֽתַן־ ל֥וֹ הָאֱלֹהִ֖ים כִּי־ ה֥וּא חֶלְקֽוֹ׃ ",
        "versenonikud": "הנה אשר ראיתי אני טוב אשר יפה לאכול ולשתות ולראות טובה בכל עמלו  שיעמל תחת השמש מספר ימי חיו חייו אשר נתן לו האלהים כי הוא חלקו "
    },
    {
        "bookchapter": "איכה",
        "chapter": "ה",
        "versechapter": "יח",
        "bookseder": "איכה",
        "seder": "ב",
        "verseseder": "מה",
        "versenikud": "גַּ֣ם כָּֽל־ הָאָדָ֡ם אֲשֶׁ֣ר נָֽתַן־ ל֣וֹ הָאֱלֹהִים֩ עֹ֨שֶׁר וּנְכָסִ֜ים וְהִשְׁלִיט֨וֹ לֶאֱכֹ֤ל מִמֶּ֙נּוּ֙ וְלָשֵׂ֣את אֶת־ חֶלְק֔וֹ וְלִשְׂמֹ֖חַ בַּעֲמָל֑וֹ זֹ֕ה מַתַּ֥ת אֱלֹהִ֖ים הִֽיא׃ ",
        "versenonikud": "גם כל האדם אשר נתן לו האלהים עשר ונכסים והשליטו לאכל ממנו ולשאת את חלקו ולשמח בעמלו זה מתת אלהים היא "
    },
    {
        "bookchapter": "איכה",
        "chapter": "ה",
        "versechapter": "יט",
        "bookseder": "איכה",
        "seder": "ב",
        "verseseder": "מו",
        "versenikud": "כִּ֚י לֹ֣א הַרְבֵּ֔ה יִזְכֹּ֖ר אֶת־ יְמֵ֣י חַיָּ֑יו כִּ֧י הָאֱלֹהִ֛ים מַעֲנֶ֖ה בְּשִׂמְחַ֥ת לִבּֽוֹ׃ ",
        "versenonikud": "כי לא הרבה יזכר את ימי חייו כי האלהים מענה בשמחת לבו "
    },
    {
        "bookchapter": "איכה",
        "chapter": "ו",
        "versechapter": "א",
        "bookseder": "איכה",
        "seder": "ב",
        "verseseder": "מז",
        "versenikud": "יֵ֣שׁ רָעָ֔ה אֲשֶׁ֥ר רָאִ֖יתִי תַּ֣חַת הַשָּׁ֑מֶשׁ וְרַבָּ֥ה הִ֖יא עַל־ הָאָדָֽם׃ ",
        "versenonikud": "יש רעה אשר ראיתי תחת השמש ורבה היא על האדם "
    },
    {
        "bookchapter": "איכה",
        "chapter": "ו",
        "versechapter": "ב",
        "bookseder": "איכה",
        "seder": "ב",
        "verseseder": "מח",
        "versenikud": "אִ֣ישׁ אֲשֶׁ֣ר יִתֶּן־ ל֣וֹ הָאֱלֹהִ֡ים עֹשֶׁר֩ וּנְכָסִ֨ים וְכָב֜וֹד וְֽאֵינֶ֨נּוּ חָסֵ֥ר לְנַפְשׁ֣וֹ ׀ מִכֹּ֣ל אֲשֶׁר־ יִתְאַוֶּ֗ה וְלֹֽא־ יַשְׁלִיטֶ֤נּוּ הָֽאֱלֹהִים֙ לֶאֱכֹ֣ל מִמֶּ֔נּוּ כִּ֛י אִ֥ישׁ נָכְרִ֖י יֹֽאכֲלֶ֑נּוּ זֶ֥ה הֶ֛בֶל וָחֳלִ֥י רָ֖ע הֽוּא׃ ",
        "versenonikud": "איש אשר יתן לו האלהים עשר ונכסים וכבוד ואיננו חסר לנפשו  מכל אשר יתאוה ולא ישליטנו האלהים לאכל ממנו כי איש נכרי יאכלנו זה הבל וחלי רע הוא "
    },
    {
        "bookchapter": "איכה",
        "chapter": "ו",
        "versechapter": "ג",
        "bookseder": "איכה",
        "seder": "ב",
        "verseseder": "מט",
        "versenikud": "אִם־ יוֹלִ֣יד אִ֣ישׁ מֵאָ֡ה וְשָׁנִים֩ רַבּ֨וֹת יִֽחְיֶ֜ה וְרַ֣ב ׀ שֶׁיִּהְי֣וּ יְמֵֽי־ שָׁנָ֗יו וְנַפְשׁוֹ֙ לֹא־ תִשְׂבַּ֣ע מִן־ הַטּוֹבָ֔ה וְגַם־ קְבוּרָ֖ה לֹא־ הָ֣יְתָה לּ֑וֹ אָמַ֕רְתִּי ט֥וֹב מִמֶּ֖נּוּ הַנָּֽפֶל׃ ",
        "versenonikud": "אם יוליד איש מאה ושנים רבות יחיה ורב  שיהיו ימי שניו ונפשו לא תשבע מן הטובה וגם קבורה לא היתה לו אמרתי טוב ממנו הנפל "
    },
    {
        "bookchapter": "איכה",
        "chapter": "ו",
        "versechapter": "ד",
        "bookseder": "איכה",
        "seder": "ב",
        "verseseder": "נ",
        "versenikud": "כִּֽי־ בַהֶ֥בֶל בָּ֖א וּבַחֹ֣שֶׁךְ יֵלֵ֑ךְ וּבַחֹ֖שֶׁךְ שְׁמ֥וֹ יְכֻסֶּֽה׃ ",
        "versenonikud": "כי בהבל בא ובחשך ילך ובחשך שמו יכסה "
    },
    {
        "bookchapter": "איכה",
        "chapter": "ו",
        "versechapter": "ה",
        "bookseder": "איכה",
        "seder": "ב",
        "verseseder": "נא",
        "versenikud": "גַּם־ שֶׁ֥מֶשׁ לֹא־ רָאָ֖ה וְלֹ֣א יָדָ֑ע נַ֥חַת לָזֶ֖ה מִזֶּֽה׃ ",
        "versenonikud": "גם שמש לא ראה ולא ידע נחת לזה מזה "
    },
    {
        "bookchapter": "איכה",
        "chapter": "ו",
        "versechapter": "ו",
        "bookseder": "איכה",
        "seder": "ב",
        "verseseder": "נב",
        "versenikud": "וְאִלּ֣וּ חָיָ֗ה אֶ֤לֶף שָׁנִים֙ פַּעֲמַ֔יִם וְטוֹבָ֖ה לֹ֣א רָאָ֑ה הֲלֹ֛א אֶל־ מָק֥וֹם אֶחָ֖ד הַכֹּ֥ל הוֹלֵֽךְ׃ ",
        "versenonikud": "ואלו חיה אלף שנים פעמים וטובה לא ראה הלא אל מקום אחד הכל הולך "
    },
    {
        "bookchapter": "איכה",
        "chapter": "ו",
        "versechapter": "ז",
        "bookseder": "איכה",
        "seder": "ב",
        "verseseder": "נג",
        "versenikud": "כָּל־ עֲמַ֥ל הָאָדָ֖ם לְפִ֑יהוּ וְגַם־ הַנֶּ֖פֶשׁ לֹ֥א תִמָּלֵֽא׃ ",
        "versenonikud": "כל עמל האדם לפיהו וגם הנפש לא תמלא "
    },
    {
        "bookchapter": "איכה",
        "chapter": "ו",
        "versechapter": "ח",
        "bookseder": "איכה",
        "seder": "ב",
        "verseseder": "נד",
        "versenikud": "כִּ֛י מַה־ יּוֹתֵ֥ר לֶחָכָ֖ם מִֽן־ הַכְּסִ֑יל מַה־ לֶּעָנִ֣י יוֹדֵ֔עַ לַהֲלֹ֖ךְ נֶ֥גֶד הַחַיִּֽים׃ ",
        "versenonikud": "כי מה יותר לחכם מן הכסיל מה לעני יודע להלך נגד החיים "
    },
    {
        "bookchapter": "איכה",
        "chapter": "ו",
        "versechapter": "ט",
        "bookseder": "איכה",
        "seder": "ב",
        "verseseder": "נה",
        "versenikud": "ט֛וֹב מַרְאֵ֥ה עֵינַ֖יִם מֵֽהֲלָךְ־ נָ֑פֶשׁ גַּם־ זֶ֥ה הֶ֖בֶל וּרְע֥וּת רֽוּחַ׃ ",
        "versenonikud": "טוב מראה עינים מהלך נפש גם זה הבל ורעות רוח "
    },
    {
        "bookchapter": "איכה",
        "chapter": "ו",
        "versechapter": "י",
        "bookseder": "איכה",
        "seder": "ב",
        "verseseder": "נו",
        "versenikud": "מַה־ שֶּֽׁהָיָ֗ה כְּבָר֙ נִקְרָ֣א שְׁמ֔וֹ וְנוֹדָ֖ע אֲשֶׁר־ ה֣וּא אָדָ֑ם וְלֹא־ יוּכַ֣ל לָדִ֔ין עִ֥ם שהתקיף שֶׁתַּקִּ֖יף מִמֶּֽנּוּ׃ ",
        "versenonikud": "מה שהיה כבר נקרא שמו ונודע אשר הוא אדם ולא יוכל לדין עם שהתקיף שתקיף ממנו "
    },
    {
        "bookchapter": "איכה",
        "chapter": "ו",
        "versechapter": "יא",
        "bookseder": "איכה",
        "seder": "ב",
        "verseseder": "נז",
        "versenikud": "כִּ֛י יֵשׁ־ דְּבָרִ֥ים הַרְבֵּ֖ה מַרְבִּ֣ים הָ֑בֶל מַה־ יֹּתֵ֖ר לָאָדָֽם׃ ",
        "versenonikud": "כי יש דברים הרבה מרבים הבל מה יתר לאדם "
    },
    {
        "bookchapter": "איכה",
        "chapter": "ו",
        "versechapter": "יב",
        "bookseder": "איכה",
        "seder": "ב",
        "verseseder": "נח",
        "versenikud": "כִּ֣י מִֽי־ יוֹדֵעַ֩ מַה־ טּ֨וֹב לָֽאָדָ֜ם בַּֽחַיִּ֗ים מִסְפַּ֛ר יְמֵי־ חַיֵּ֥י הֶבְל֖וֹ וְיַעֲשֵׂ֣ם כַּצֵּ֑ל אֲשֶׁר֙ מִֽי־ יַגִּ֣יד לָֽאָדָ֔ם מַה־ יִּהְיֶ֥ה אַחֲרָ֖יו תַּ֥חַת הַשָּֽׁמֶשׁ׃ ",
        "versenonikud": "כי מי יודע מה טוב לאדם בחיים מספר ימי חיי הבלו ויעשם כצל אשר מי יגיד לאדם מה יהיה אחריו תחת השמש "
    }
]