[
    {
        "bookchapter": "שמות",
        "chapter": "יד",
        "versechapter": "א",
        "bookseder": "שמות",
        "seder": "י",
        "verseseder": "כג",
        "parasha": "בשלח",
        "versenikud": "וַיְדַבֵּ֥ר יְהֹוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "שמות",
        "chapter": "יד",
        "versechapter": "ב",
        "bookseder": "שמות",
        "seder": "י",
        "verseseder": "כד",
        "parasha": "בשלח",
        "versenikud": "דַּבֵּר֮ אֶל־ בְּנֵ֣י יִשְׂרָאֵל֒ וְיָשֻׁ֗בוּ וְיַחֲנוּ֙ לִפְנֵי֙ פִּ֣י הַחִירֹ֔ת בֵּ֥ין מִגְדֹּ֖ל וּבֵ֣ין הַיָּ֑ם לִפְנֵי֙ בַּ֣עַל צְפֹ֔ן נִכְח֥וֹ תַחֲנ֖וּ עַל־ הַיָּֽם׃ ",
        "versenonikud": "דבר אל בני ישראל וישבו ויחנו לפני פי החירת בין מגדל ובין הים לפני בעל צפן נכחו תחנו על הים "
    },
    {
        "bookchapter": "שמות",
        "chapter": "יד",
        "versechapter": "ג",
        "bookseder": "שמות",
        "seder": "י",
        "verseseder": "כה",
        "parasha": "בשלח",
        "versenikud": "וְאָמַ֤ר פַּרְעֹה֙ לִבְנֵ֣י יִשְׂרָאֵ֔ל נְבֻכִ֥ים הֵ֖ם בָּאָ֑רֶץ סָגַ֥ר עֲלֵיהֶ֖ם הַמִּדְבָּֽר׃ ",
        "versenonikud": "ואמר פרעה לבני ישראל נבכים הם בארץ סגר עליהם המדבר "
    },
    {
        "bookchapter": "שמות",
        "chapter": "יד",
        "versechapter": "ד",
        "bookseder": "שמות",
        "seder": "י",
        "verseseder": "כו",
        "parasha": "בשלח",
        "versenikud": "וְחִזַּקְתִּ֣י אֶת־ לֵב־ פַּרְעֹה֮ וְרָדַ֣ף אַחֲרֵיהֶם֒ וְאִכָּבְדָ֤ה בְּפַרְעֹה֙ וּבְכָל־ חֵיל֔וֹ וְיָדְע֥וּ מִצְרַ֖יִם כִּֽי־ אֲנִ֣י יְהוָ֑ה וַיַּֽעֲשׂוּ־ כֵֽן׃ ",
        "versenonikud": "וחזקתי את לב פרעה ורדף אחריהם ואכבדה בפרעה ובכל חילו וידעו מצרים כי אני יהוה ויעשו כן "
    },
    {
        "bookchapter": "שמות",
        "chapter": "יד",
        "versechapter": "ה",
        "bookseder": "שמות",
        "seder": "י",
        "verseseder": "כז",
        "parasha": "בשלח",
        "versenikud": "וַיֻּגַּד֙ לְמֶ֣לֶךְ מִצְרַ֔יִם כִּ֥י בָרַ֖ח הָעָ֑ם וַ֠יֵּהָפֵךְ לְבַ֨ב פַּרְעֹ֤ה וַעֲבָדָיו֙ אֶל־ הָעָ֔ם וַיֹּֽאמרוּ֙ מַה־ זֹּ֣את עָשִׂ֔ינוּ כִּֽי־ שִׁלַּ֥חְנוּ אֶת־ יִשְׂרָאֵ֖ל מֵעָבְדֵֽנוּ׃ ",
        "versenonikud": "ויגד למלך מצרים כי ברח העם ויהפך לבב פרעה ועבדיו אל העם ויאמרו מה זאת עשינו כי שלחנו את ישראל מעבדנו "
    },
    {
        "bookchapter": "שמות",
        "chapter": "יד",
        "versechapter": "ו",
        "bookseder": "שמות",
        "seder": "י",
        "verseseder": "כח",
        "parasha": "בשלח",
        "versenikud": "וַיֶּאְסֹ֖ר אֶת־ רִכְבּ֑וֹ וְאֶת־ עַמּ֖וֹ לָקַ֥ח עִמּֽוֹ׃ ",
        "versenonikud": "ויאסר את רכבו ואת עמו לקח עמו "
    },
    {
        "bookchapter": "שמות",
        "chapter": "יד",
        "versechapter": "ז",
        "bookseder": "שמות",
        "seder": "י",
        "verseseder": "כט",
        "parasha": "בשלח",
        "versenikud": "וַיִּקַּ֗ח שֵׁשׁ־ מֵא֥וֹת רֶ֙כֶב֙ בָּח֔וּר וְכֹ֖ל רֶ֣כֶב מִצְרָ֑יִם וְשָׁלִשִׁ֖ם עַל־ כֻּלּֽוֹ׃ ",
        "versenonikud": "ויקח שש מאות רכב בחור וכל רכב מצרים ושלשם על כלו "
    },
    {
        "bookchapter": "שמות",
        "chapter": "יד",
        "versechapter": "ח",
        "bookseder": "שמות",
        "seder": "י",
        "verseseder": "ל",
        "parasha": "בשלח",
        "versenikud": "וַיְחַזֵּ֣ק יְהֹוָ֗ה אֶת־ לֵ֤ב פַּרְעֹה֙ מֶ֣לֶךְ מִצְרַ֔יִם וַיִּרְדֹּ֕ף אַחֲרֵ֖י בְּנֵ֣י יִשְׂרָאֵ֑ל וּבְנֵ֣י יִשְׂרָאֵ֔ל יֹצְאִ֖ים בְּיָ֥ד רָמָֽה׃ ",
        "versenonikud": "ויחזק יהוה את לב פרעה מלך מצרים וירדף אחרי בני ישראל ובני ישראל יצאים ביד רמה "
    },
    {
        "bookchapter": "שמות",
        "chapter": "יד",
        "versechapter": "ט",
        "bookseder": "שמות",
        "seder": "י",
        "verseseder": "לא",
        "parasha": "בשלח",
        "versenikud": "וַיִּרְדְּפ֨וּ מִצְרַ֜יִם אַחֲרֵיהֶ֗ם וַיַּשִּׂ֤יגוּ אוֹתָם֙ חֹנִ֣ים עַל־ הַיָּ֔ם כָּל־ סוּס֙ רֶ֣כֶב פַּרְעֹ֔ה וּפָרָשָׁ֖יו וְחֵיל֑וֹ עַל־ פִּי֙ הַֽחִירֹ֔ת לִפְנֵ֖י בַּ֥עַל צְפֹֽן׃ ",
        "versenonikud": "וירדפו מצרים אחריהם וישיגו אותם חנים על הים כל סוס רכב פרעה ופרשיו וחילו על פי החירת לפני בעל צפן "
    },
    {
        "bookchapter": "שמות",
        "chapter": "יד",
        "versechapter": "י",
        "bookseder": "שמות",
        "seder": "י",
        "verseseder": "לב",
        "parasha": "בשלח",
        "versenikud": "וּפַרְעֹ֖ה הִקְרִ֑יב וַיִּשְׂאוּ֩ בְנֵֽי־ יִשְׂרָאֵ֨ל אֶת־ עֵינֵיהֶ֜ם וְהִנֵּ֥ה מִצְרַ֣יִם ׀ נֹסֵ֣עַ אַחֲרֵיהֶ֗ם וַיִּֽירְאוּ֙ מְאֹ֔ד וַיִּצְעֲק֥וּ בְנֵֽי־ יִשְׂרָאֵ֖ל אֶל־ יְהוָֽה׃ ",
        "versenonikud": "ופרעה הקריב וישאו בני ישראל את עיניהם והנה מצרים  נסע אחריהם וייראו מאד ויצעקו בני ישראל אל יהוה "
    },
    {
        "bookchapter": "שמות",
        "chapter": "יד",
        "versechapter": "יא",
        "bookseder": "שמות",
        "seder": "י",
        "verseseder": "לג",
        "parasha": "בשלח",
        "versenikud": "וַיֹּאמְרוּ֮ אֶל־ מֹשֶׁה֒ הַֽמִבְּלִ֤י אֵין־ קְבָרִים֙ בְּמִצְרַ֔יִם לְקַחְתָּ֖נוּ לָמ֣וּת בַּמִּדְבָּ֑ר מַה־ זֹּאת֙ עָשִׂ֣יתָ לָּ֔נוּ לְהוֹצִיאָ֖נוּ מִמִּצְרָֽיִם׃ ",
        "versenonikud": "ויאמרו אל משה המבלי אין קברים במצרים לקחתנו למות במדבר מה זאת עשית לנו להוציאנו ממצרים "
    },
    {
        "bookchapter": "שמות",
        "chapter": "יד",
        "versechapter": "יב",
        "bookseder": "שמות",
        "seder": "י",
        "verseseder": "לד",
        "parasha": "בשלח",
        "versenikud": "הֲלֹא־ זֶ֣ה הַדָּבָ֗ר אֲשֶׁר֩ דִּבַּ֨רְנוּ אֵלֶ֤יךָ בְמִצְרַ֙יִם֙ לֵאמֹ֔ר חֲדַ֥ל מִמֶּ֖נּוּ וְנַֽעַבְדָ֣ה אֶת־ מִצְרָ֑יִם כִּ֣י ט֥וֹב לָ֙נוּ֙ עֲבֹ֣ד אֶת־ מִצְרַ֔יִם מִמֻּתֵ֖נוּ בַּמִּדְבָּֽר׃ ",
        "versenonikud": "הלא זה הדבר אשר דברנו אליך במצרים לאמר חדל ממנו ונעבדה את מצרים כי טוב לנו עבד את מצרים ממתנו במדבר "
    },
    {
        "bookchapter": "שמות",
        "chapter": "יד",
        "versechapter": "יג",
        "bookseder": "שמות",
        "seder": "י",
        "verseseder": "לה",
        "parasha": "בשלח",
        "versenikud": "וַיֹּ֨אמֶר מֹשֶׁ֣ה אֶל־ הָעָם֮ אַל־ תִּירָאוּ֒ הִֽתְיַצְב֗וּ וּרְאוּ֙ אֶת־ יְשׁוּעַ֣ת יְהוָ֔ה אֲשֶׁר־ יַעֲשֶׂ֥ה לָכֶ֖ם הַיּ֑וֹם כִּ֗י אֲשֶׁ֨ר רְאִיתֶ֤ם אֶת־ מִצְרַ֙יִם֙ הַיּ֔וֹם לֹ֥א תֹסִ֛יפוּ לִרְאֹתָ֥ם ע֖וֹד עַד־ עוֹלָֽם׃ ",
        "versenonikud": "ויאמר משה אל העם אל תיראו התיצבו וראו את ישועת יהוה אשר יעשה לכם היום כי אשר ראיתם את מצרים היום לא תסיפו לראתם עוד עד עולם "
    },
    {
        "bookchapter": "שמות",
        "chapter": "יד",
        "versechapter": "יד",
        "bookseder": "שמות",
        "seder": "י",
        "verseseder": "לו",
        "parasha": "בשלח",
        "versenikud": "יְהוָ֖ה יִלָּחֵ֣ם לָכֶ֑ם וְאַתֶּ֖ם תַּחֲרִישֽׁוּן׃ ",
        "versenonikud": "יהוה ילחם לכם ואתם תחרישון "
    },
    {
        "bookchapter": "שמות",
        "chapter": "יד",
        "versechapter": "טו",
        "bookseder": "שמות",
        "seder": "יא",
        "verseseder": "א",
        "parasha": "בשלח",
        "versenikud": "וַיֹּ֤אמֶר יְהוָה֙ אֶל־ מֹשֶׁ֔ה מַה־ תִּצְעַ֖ק אֵלָ֑י דַּבֵּ֥ר אֶל־ בְּנֵי־ יִשְׂרָאֵ֖ל וְיִסָּֽעוּ׃ ",
        "versenonikud": "ויאמר יהוה אל משה מה תצעק אלי דבר אל בני ישראל ויסעו "
    },
    {
        "bookchapter": "שמות",
        "chapter": "יד",
        "versechapter": "טז",
        "bookseder": "שמות",
        "seder": "יא",
        "verseseder": "ב",
        "parasha": "בשלח",
        "versenikud": "וְאַתָּ֞ה הָרֵ֣ם אֶֽת־ מַטְּךָ֗ וּנְטֵ֧ה אֶת־ יָדְךָ֛ עַל־ הַיָּ֖ם וּבְקָעֵ֑הוּ וְיָבֹ֧אוּ בְנֵֽי־ יִשְׂרָאֵ֛ל בְּת֥וֹךְ הַיָּ֖ם בַּיַּבָּשָֽׁה׃ ",
        "versenonikud": "ואתה הרם את מטך ונטה את ידך על הים ובקעהו ויבאו בני ישראל בתוך הים ביבשה "
    },
    {
        "bookchapter": "שמות",
        "chapter": "יד",
        "versechapter": "יז",
        "bookseder": "שמות",
        "seder": "יא",
        "verseseder": "ג",
        "parasha": "בשלח",
        "versenikud": "וַאֲנִ֗י הִנְנִ֤י מְחַזֵּק֙ אֶת־ לֵ֣ב מִצְרַ֔יִם וְיָבֹ֖אוּ אַחֲרֵיהֶ֑ם וְאִכָּבְדָ֤ה בְּפַרְעֹה֙ וּבְכָל־ חֵיל֔וֹ בְּרִכְבּ֖וֹ וּבְפָרָשָֽׁיו׃ ",
        "versenonikud": "ואני הנני מחזק את לב מצרים ויבאו אחריהם ואכבדה בפרעה ובכל חילו ברכבו ובפרשיו "
    },
    {
        "bookchapter": "שמות",
        "chapter": "יד",
        "versechapter": "יח",
        "bookseder": "שמות",
        "seder": "יא",
        "verseseder": "ד",
        "parasha": "בשלח",
        "versenikud": "וְיָדְע֥וּ מִצְרַ֖יִם כִּי־ אֲנִ֣י יְהוָ֑ה בְּהִכָּבְדִ֣י בְּפַרְעֹ֔ה בְּרִכְבּ֖וֹ וּבְפָרָשָֽׁיו׃ ",
        "versenonikud": "וידעו מצרים כי אני יהוה בהכבדי בפרעה ברכבו ובפרשיו "
    },
    {
        "bookchapter": "שמות",
        "chapter": "יד",
        "versechapter": "יט",
        "bookseder": "שמות",
        "seder": "יא",
        "verseseder": "ה",
        "parasha": "בשלח",
        "versenikud": "וַיִּסַּ֞ע מַלְאַ֣ךְ הָאֱלֹהִ֗ים הַהֹלֵךְ֙ לִפְנֵי֙ מַחֲנֵ֣ה יִשְׂרָאֵ֔ל וַיֵּ֖לֶךְ מֵאַחֲרֵיהֶ֑ם וַיִּסַּ֞ע עַמּ֤וּד הֶֽעָנָן֙ מִפְּנֵיהֶ֔ם וַיַּֽעֲמֹ֖ד מֵאַחֲרֵיהֶֽם׃ ",
        "versenonikud": "ויסע מלאך האלהים ההלך לפני מחנה ישראל וילך מאחריהם ויסע עמוד הענן מפניהם ויעמד מאחריהם "
    },
    {
        "bookchapter": "שמות",
        "chapter": "יד",
        "versechapter": "כ",
        "bookseder": "שמות",
        "seder": "יא",
        "verseseder": "ו",
        "parasha": "בשלח",
        "versenikud": "וַיָּבֹ֞א בֵּ֣ין ׀ מַחֲנֵ֣ה מִצְרַ֗יִם וּבֵין֙ מַחֲנֵ֣ה יִשְׂרָאֵ֔ל וַיְהִ֤י הֶֽעָנָן֙ וְהַחֹ֔שֶׁךְ וַיָּ֖אֶר אֶת־ הַלָּ֑יְלָה וְלֹא־ קָרַ֥ב זֶ֛ה אֶל־ זֶ֖ה כָּל־ הַלָּֽיְלָה׃ ",
        "versenonikud": "ויבא בין  מחנה מצרים ובין מחנה ישראל ויהי הענן והחשך ויאר את הלילה ולא קרב זה אל זה כל הלילה "
    },
    {
        "bookchapter": "שמות",
        "chapter": "יד",
        "versechapter": "כא",
        "bookseder": "שמות",
        "seder": "יא",
        "verseseder": "ז",
        "parasha": "בשלח",
        "versenikud": "וַיֵּ֨ט מֹשֶׁ֣ה אֶת־ יָדוֹ֮ עַל־ הַיָּם֒ וַיּ֣וֹלֶךְ יְהוָ֣ה ׀ אֶת־ הַ֠יָּם בְּר֨וּחַ קָדִ֤ים עַזָּה֙ כָּל־ הַלַּ֔יְלָה וַיָּ֥שֶׂם אֶת־ הַיָּ֖ם לֶחָרָבָ֑ה וַיִּבָּקְע֖וּ הַמָּֽיִם׃ ",
        "versenonikud": "ויט משה את ידו על הים ויולך יהוה  את הים ברוח קדים עזה כל הלילה וישם את הים לחרבה ויבקעו המים "
    },
    {
        "bookchapter": "שמות",
        "chapter": "יד",
        "versechapter": "כב",
        "bookseder": "שמות",
        "seder": "יא",
        "verseseder": "ח",
        "parasha": "בשלח",
        "versenikud": "וַיָּבֹ֧אוּ בְנֵֽי־ יִשְׂרָאֵ֛ל בְּת֥וֹךְ הַיָּ֖ם בַּיַּבָּשָׁ֑ה וְהַמַּ֤יִם לָהֶם֙ חֹמָ֔ה מִֽימִינָ֖ם וּמִשְּׂמֹאלָֽם׃ ",
        "versenonikud": "ויבאו בני ישראל בתוך הים ביבשה והמים להם חמה מימינם ומשמאלם "
    },
    {
        "bookchapter": "שמות",
        "chapter": "יד",
        "versechapter": "כג",
        "bookseder": "שמות",
        "seder": "יא",
        "verseseder": "ט",
        "parasha": "בשלח",
        "versenikud": "וַיִּרְדְּפ֤וּ מִצְרַ֙יִם֙ וַיָּבֹ֣אוּ אַחֲרֵיהֶ֔ם כֹּ֚ל ס֣וּס פַּרְעֹ֔ה רִכְבּ֖וֹ וּפָרָשָׁ֑יו אֶל־ תּ֖וֹךְ הַיָּֽם׃ ",
        "versenonikud": "וירדפו מצרים ויבאו אחריהם כל סוס פרעה רכבו ופרשיו אל תוך הים "
    },
    {
        "bookchapter": "שמות",
        "chapter": "יד",
        "versechapter": "כד",
        "bookseder": "שמות",
        "seder": "יא",
        "verseseder": "י",
        "parasha": "בשלח",
        "versenikud": "וַֽיְהִי֙ בְּאַשְׁמֹ֣רֶת הַבֹּ֔קֶר וַיַּשְׁקֵ֤ף יְהוָה֙ אֶל־ מַחֲנֵ֣ה מִצְרַ֔יִם בְּעַמּ֥וּד אֵ֖שׁ וְעָנָ֑ן וַיָּ֕הָם אֵ֖ת מַחֲנֵ֥ה מִצְרָֽיִם׃ ",
        "versenonikud": "ויהי באשמרת הבקר וישקף יהוה אל מחנה מצרים בעמוד אש וענן ויהם את מחנה מצרים "
    },
    {
        "bookchapter": "שמות",
        "chapter": "יד",
        "versechapter": "כה",
        "bookseder": "שמות",
        "seder": "יא",
        "verseseder": "יא",
        "parasha": "בשלח",
        "versenikud": "וַיָּ֗סַר אֵ֚ת אֹפַ֣ן מַרְכְּבֹתָ֔יו וַֽיְנַהֲגֵ֖הוּ בִּכְבֵדֻ֑ת וַיֹּ֣אמֶר מִצְרַ֗יִם אָנ֙וּסָה֙ מִפְּנֵ֣י יִשְׂרָאֵ֔ל כִּ֣י יְהוָ֔ה נִלְחָ֥ם לָהֶ֖ם בְּמִצְרָֽיִם ",
        "versenonikud": "ויסר את אפן מרכבתיו וינהגהו בכבדת ויאמר מצרים אנוסה מפני ישראל כי יהוה נלחם להם במצרים "
    },
    {
        "bookchapter": "שמות",
        "chapter": "יד",
        "versechapter": "כו",
        "bookseder": "שמות",
        "seder": "יא",
        "verseseder": "יב",
        "parasha": "בשלח",
        "versenikud": "וַיֹּ֤אמֶר יְהוָה֙ אֶל־ מֹשֶׁ֔ה נְטֵ֥ה אֶת־ יָדְךָ֖ עַל־ הַיָּ֑ם וְיָשֻׁ֤בוּ הַמַּ֙יִם֙ עַל־ מִצְרַ֔יִם עַל־ רִכְבּ֖וֹ וְעַל־ פָּרָשָֽׁיו׃ ",
        "versenonikud": "ויאמר יהוה אל משה נטה את ידך על הים וישבו המים על מצרים על רכבו ועל פרשיו "
    },
    {
        "bookchapter": "שמות",
        "chapter": "יד",
        "versechapter": "כז",
        "bookseder": "שמות",
        "seder": "יא",
        "verseseder": "יג",
        "parasha": "בשלח",
        "versenikud": "וַיֵּט֩ מֹשֶׁ֨ה אֶת־ יָד֜וֹ עַל־ הַיָּ֗ם וַיָּ֨שָׁב הַיָּ֜ם לִפְנ֥וֹת בֹּ֙קֶר֙ לְאֵ֣יתָנ֔וֹ וּמִצְרַ֖יִם נָסִ֣ים לִקְרָאת֑וֹ וַיְנַעֵ֧ר יְהוָ֛ה אֶת־ מִצְרַ֖יִם בְּת֥וֹךְ הַיָּֽם׃ ",
        "versenonikud": "ויט משה את ידו על הים וישב הים לפנות בקר לאיתנו ומצרים נסים לקראתו וינער יהוה את מצרים בתוך הים "
    },
    {
        "bookchapter": "שמות",
        "chapter": "יד",
        "versechapter": "כח",
        "bookseder": "שמות",
        "seder": "יא",
        "verseseder": "יד",
        "parasha": "בשלח",
        "versenikud": "וַיָּשֻׁ֣בוּ הַמַּ֗יִם וַיְכַסּ֤וּ אֶת־ הָרֶ֙כֶב֙ וְאֶת־ הַפָּ֣רָשִׁ֔ים לְכֹל֙ חֵ֣יל פַּרְעֹ֔ה הַבָּאִ֥ים אַחֲרֵיהֶ֖ם בַּיָּ֑ם לֹֽא־ נִשְׁאַ֥ר בָּהֶ֖ם עַד־ אֶחָֽד׃ ",
        "versenonikud": "וישבו המים ויכסו את הרכב ואת הפרשים לכל חיל פרעה הבאים אחריהם בים לא נשאר בהם עד אחד "
    },
    {
        "bookchapter": "שמות",
        "chapter": "יד",
        "versechapter": "כט",
        "bookseder": "שמות",
        "seder": "יא",
        "verseseder": "טו",
        "parasha": "בשלח",
        "versenikud": "וּבְנֵ֧י יִשְׂרָאֵ֛ל הָלְכ֥וּ בַיַּבָּשָׁ֖ה בְּת֣וֹךְ הַיָּ֑ם וְהַמַּ֤יִם לָהֶם֙ חֹמָ֔ה מִֽימִינָ֖ם וּמִשְּׂמֹאלָֽם ",
        "versenonikud": "ובני ישראל הלכו ביבשה בתוך הים והמים להם חמה מימינם ומשמאלם "
    },
    {
        "bookchapter": "שמות",
        "chapter": "יד",
        "versechapter": "ל",
        "bookseder": "שמות",
        "seder": "יא",
        "verseseder": "טז",
        "parasha": "בשלח",
        "versenikud": "וַיּ֨וֹשַׁע יְהוָ֜ה בַּיּ֥וֹם הַה֛וּא אֶת־ יִשְׂרָאֵ֖ל מִיַּ֣ד מִצְרָ֑יִם וַיַּ֤רְא יִשְׂרָאֵל֙ אֶת־ מִצְרַ֔יִם מֵ֖ת עַל־ שְׂפַ֥ת הַיָּֽם׃ ",
        "versenonikud": "ויושע יהוה ביום ההוא את ישראל מיד מצרים וירא ישראל את מצרים מת על שפת הים "
    },
    {
        "bookchapter": "שמות",
        "chapter": "יד",
        "versechapter": "לא",
        "bookseder": "שמות",
        "seder": "יא",
        "verseseder": "יז",
        "parasha": "בשלח",
        "versenikud": "וַיַּ֨רְא יִשְׂרָאֵ֜ל אֶת־ הַיָּ֣ד הַגְּדֹלָ֗ה אֲשֶׁ֨ר עָשָׂ֤ה יְהוָה֙ בְּמִצְרַ֔יִם וַיִּֽירְא֥וּ הָעָ֖ם אֶת־ יְהוָ֑ה וַיַּֽאֲמִ֙ינוּ֙ בַּֽיהוָ֔ה וּבְמֹשֶׁ֖ה עַבְדּֽוֹ׃ ",
        "versenonikud": "וירא ישראל את היד הגדלה אשר עשה יהוה במצרים וייראו העם את יהוה ויאמינו ביהוה ובמשה עבדו "
    }
]