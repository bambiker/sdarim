[
    {
        "bookchapter": "איוב",
        "chapter": "לז",
        "versechapter": "א",
        "bookseder": "איוב",
        "seder": "ז",
        "verseseder": "פח",
        "versenikud": "אַף־ לְ֭זֹאת יֶחֱרַ֣ד לִבִּ֑י וְ֝יִתַּ֗ר מִמְּקוֹמֽוֹ׃ ",
        "versenonikud": "אף לזאת יחרד לבי ויתר ממקומו "
    },
    {
        "bookchapter": "איוב",
        "chapter": "לז",
        "versechapter": "ב",
        "bookseder": "איוב",
        "seder": "ז",
        "verseseder": "פט",
        "versenikud": "שִׁמְע֤וּ שָׁמ֣וֹעַ בְּרֹ֣גֶז קֹל֑וֹ וְ֝הֶ֗גֶה מִפִּ֥יו יֵצֵֽא׃ ",
        "versenonikud": "שמעו שמוע ברגז קלו והגה מפיו יצא "
    },
    {
        "bookchapter": "איוב",
        "chapter": "לז",
        "versechapter": "ג",
        "bookseder": "איוב",
        "seder": "ז",
        "verseseder": "צ",
        "versenikud": "תַּֽחַת־ כָּל־ הַשָּׁמַ֥יִם יִשְׁרֵ֑הוּ וְ֝אוֹר֗וֹ עַל־ כַּנְפ֥וֹת הָאָֽרֶץ׃ ",
        "versenonikud": "תחת כל השמים ישרהו ואורו על כנפות הארץ "
    },
    {
        "bookchapter": "איוב",
        "chapter": "לז",
        "versechapter": "ד",
        "bookseder": "איוב",
        "seder": "ז",
        "verseseder": "צא",
        "versenikud": "אַחֲרָ֤יו ׀ יִשְׁאַג־ ק֗וֹל יַ֭רְעֵם בְּק֣וֹל גְּאוֹנ֑וֹ וְלֹ֥א יְ֝עַקְּבֵ֗ם כִּֽי־ יִשָּׁמַ֥ע קוֹלֽוֹ׃ ",
        "versenonikud": "אחריו  ישאג קול ירעם בקול גאונו ולא יעקבם כי ישמע קולו "
    },
    {
        "bookchapter": "איוב",
        "chapter": "לז",
        "versechapter": "ה",
        "bookseder": "איוב",
        "seder": "ז",
        "verseseder": "צב",
        "versenikud": "יַרְעֵ֤ם אֵ֣ל בְּ֭קוֹלוֹ נִפְלָא֑וֹת עֹשֶׂ֥ה גְ֝דֹל֗וֹת וְלֹ֣א נֵדָֽע׃ ",
        "versenonikud": "ירעם אל בקולו נפלאות עשה גדלות ולא נדע "
    },
    {
        "bookchapter": "איוב",
        "chapter": "לז",
        "versechapter": "ו",
        "bookseder": "איוב",
        "seder": "ז",
        "verseseder": "צג",
        "versenikud": "כִּ֤י לַשֶּׁ֨לַג ׀ יֹאמַ֗ר הֱוֵ֫א אָ֥רֶץ וְגֶ֥שֶׁם מָטָ֑ר וְ֝גֶ֗שֶׁם מִטְר֥וֹת עֻזּֽוֹ׃ ",
        "versenonikud": "כי לשלג  יאמר הוא ארץ וגשם מטר וגשם מטרות עזו "
    },
    {
        "bookchapter": "איוב",
        "chapter": "לז",
        "versechapter": "ז",
        "bookseder": "איוב",
        "seder": "ז",
        "verseseder": "צד",
        "versenikud": "בְּיַד־ כָּל־ אָדָ֥ם יַחְתּ֑וֹם לָ֝דַ֗עַת כָּל־ אַנְשֵׁ֥י מַעֲשֵֽׂהוּ׃ ",
        "versenonikud": "ביד כל אדם יחתום לדעת כל אנשי מעשהו "
    },
    {
        "bookchapter": "איוב",
        "chapter": "לז",
        "versechapter": "ח",
        "bookseder": "איוב",
        "seder": "ז",
        "verseseder": "צה",
        "versenikud": "וַתָּבֹ֣א חַיָּ֣ה בְמוֹ־ אָ֑רֶב וּבִמְע֖וֹנֹתֶ֣יהָ תִשְׁכֹּֽן׃ ",
        "versenonikud": "ותבא חיה במו ארב ובמעונתיה תשכן "
    },
    {
        "bookchapter": "איוב",
        "chapter": "לז",
        "versechapter": "ט",
        "bookseder": "איוב",
        "seder": "ז",
        "verseseder": "צו",
        "versenikud": "מִן־ הַ֭חֶדֶר תָּב֣וֹא סוּפָ֑ה וּֽמִמְּזָרִ֥ים קָרָֽה׃ ",
        "versenonikud": "מן החדר תבוא סופה וממזרים קרה "
    },
    {
        "bookchapter": "איוב",
        "chapter": "לז",
        "versechapter": "י",
        "bookseder": "איוב",
        "seder": "ז",
        "verseseder": "צז",
        "versenikud": "מִנִּשְׁמַת־ אֵ֥ל יִתֶּן־ קָ֑רַח וְרֹ֖חַב מַ֣יִם בְּמוּצָֽק׃ ",
        "versenonikud": "מנשמת אל יתן קרח ורחב מים במוצק "
    },
    {
        "bookchapter": "איוב",
        "chapter": "לז",
        "versechapter": "יא",
        "bookseder": "איוב",
        "seder": "ז",
        "verseseder": "צח",
        "versenikud": "אַף־ בְּ֭רִי יַטְרִ֣יחַ עָ֑ב יָ֝פִ֗יץ עֲנַ֣ן אוֹרֽוֹ׃ ",
        "versenonikud": "אף ברי יטריח עב יפיץ ענן אורו "
    },
    {
        "bookchapter": "איוב",
        "chapter": "לז",
        "versechapter": "יב",
        "bookseder": "איוב",
        "seder": "ז",
        "verseseder": "צט",
        "versenikud": "וְה֤וּא מְסִבּ֨וֹת ׀ מִתְהַפֵּ֣ךְ בתחבולתו בְּתַחְבּוּלֹתָ֣יו לְפָעֳלָ֑ם כֹּ֖ל אֲשֶׁ֥ר יְצַוֵּ֓ם ׀ עַל־ פְּנֵ֖י תֵבֵ֣ל אָֽרְצָה׃ ",
        "versenonikud": "והוא מסבות  מתהפך בתחבולתו בתחבולתיו לפעלם כל אשר יצום  על פני תבל ארצה "
    },
    {
        "bookchapter": "איוב",
        "chapter": "לז",
        "versechapter": "יג",
        "bookseder": "איוב",
        "seder": "ז",
        "verseseder": "ק",
        "versenikud": "אִם־ לְשֵׁ֥בֶט אִם־ לְאַרְצ֑וֹ אִם־ לְ֝חֶ֗סֶד יַמְצִאֵֽהוּ׃ ",
        "versenonikud": "אם לשבט אם לארצו אם לחסד ימצאהו "
    },
    {
        "bookchapter": "איוב",
        "chapter": "לז",
        "versechapter": "יד",
        "bookseder": "איוב",
        "seder": "ז",
        "verseseder": "קא",
        "versenikud": "הַאֲזִ֣ינָה זֹּ֣את אִיּ֑וֹב עֲ֝מֹ֗ד וְהִתְבּוֹנֵ֤ן ׀ נִפְלְא֬וֹת אֵֽל׃ ",
        "versenonikud": "האזינה זאת איוב עמד והתבונן  נפלאות אל "
    },
    {
        "bookchapter": "איוב",
        "chapter": "לז",
        "versechapter": "טו",
        "bookseder": "איוב",
        "seder": "ז",
        "verseseder": "קב",
        "versenikud": "הֲ֭תֵדַע בְּשׂוּם־ אֱל֣וֹהַּ עֲלֵיהֶ֑ם וְ֝הוֹפִ֗יעַ א֣וֹר עֲנָנֽוֹ׃ ",
        "versenonikud": "התדע בשום אלוה עליהם והופיע אור עננו "
    },
    {
        "bookchapter": "איוב",
        "chapter": "לז",
        "versechapter": "טז",
        "bookseder": "איוב",
        "seder": "ז",
        "verseseder": "קג",
        "versenikud": "הֲ֭תֵדַע עַל־ מִפְלְשֵׂי־ עָ֑ב מִ֝פְלְא֗וֹת תְּמִ֣ים דֵּעִֽים׃ ",
        "versenonikud": "התדע על מפלשי עב מפלאות תמים דעים "
    },
    {
        "bookchapter": "איוב",
        "chapter": "לז",
        "versechapter": "יז",
        "bookseder": "איוב",
        "seder": "ז",
        "verseseder": "קד",
        "versenikud": "אֲשֶׁר־ בְּגָדֶ֥יךָ חַמִּ֑ים בְּהַשְׁקִ֥ט אֶ֝֗רֶץ מִדָּרֽוֹם׃ ",
        "versenonikud": "אשר בגדיך חמים בהשקט ארץ מדרום "
    },
    {
        "bookchapter": "איוב",
        "chapter": "לז",
        "versechapter": "יח",
        "bookseder": "איוב",
        "seder": "ז",
        "verseseder": "קה",
        "versenikud": "תַּרְקִ֣יעַ עִ֭מּוֹ לִשְׁחָקִ֑ים חֲ֝זָקִ֗ים כִּרְאִ֥י מוּצָֽק׃ ",
        "versenonikud": "תרקיע עמו לשחקים חזקים כראי מוצק "
    },
    {
        "bookchapter": "איוב",
        "chapter": "לז",
        "versechapter": "יט",
        "bookseder": "איוב",
        "seder": "ז",
        "verseseder": "קו",
        "versenikud": "ה֭וֹדִיעֵנוּ מַה־ נֹּ֣אמַר ל֑וֹ לֹ֥א־ נַ֝עֲרֹ֗ךְ מִפְּנֵי־ חֹֽשֶׁךְ׃ ",
        "versenonikud": "הודיענו מה נאמר לו לא נערך מפני חשך "
    },
    {
        "bookchapter": "איוב",
        "chapter": "לז",
        "versechapter": "כ",
        "bookseder": "איוב",
        "seder": "ז",
        "verseseder": "קז",
        "versenikud": "הַֽיְסֻפַּר־ ל֭וֹ כִּ֣י אֲדַבֵּ֑ר אִֽם־ אָ֥מַר אִ֝֗ישׁ כִּ֣י יְבֻלָּֽע׃ ",
        "versenonikud": "היספר לו כי אדבר אם אמר איש כי יבלע "
    },
    {
        "bookchapter": "איוב",
        "chapter": "לז",
        "versechapter": "כא",
        "bookseder": "איוב",
        "seder": "ז",
        "verseseder": "קח",
        "versenikud": "וְעַתָּ֤ה ׀ לֹ֘א רָ֤אוּ א֗וֹר בָּהִ֣יר ה֭וּא בַּשְּׁחָקִ֑ים וְר֥וּחַ עָ֝בְרָ֗ה וַֽתְּטַהֲרֵֽם׃ ",
        "versenonikud": "ועתה  לא ראו אור בהיר הוא בשחקים ורוח עברה ותטהרם "
    },
    {
        "bookchapter": "איוב",
        "chapter": "לז",
        "versechapter": "כב",
        "bookseder": "איוב",
        "seder": "ז",
        "verseseder": "קט",
        "versenikud": "מִ֭צָּפוֹן זָהָ֣ב יֶֽאֱתֶ֑ה עַל־ אֱ֝ל֗וֹהַּ נ֣וֹרָא הֽוֹד׃ ",
        "versenonikud": "מצפון זהב יאתה על אלוה נורא הוד "
    },
    {
        "bookchapter": "איוב",
        "chapter": "לז",
        "versechapter": "כג",
        "bookseder": "איוב",
        "seder": "ז",
        "verseseder": "קי",
        "versenikud": "שַׁדַּ֣י לֹֽא־ מְ֭צָאנֻהוּ שַׂגִּיא־ כֹ֑חַ וּמִשְׁפָּ֥ט וְרֹב־ צְ֝דָקָ֗ה לֹ֣א יְעַנֶּֽה׃ ",
        "versenonikud": "שדי לא מצאנהו שגיא כח ומשפט ורב צדקה לא יענה "
    },
    {
        "bookchapter": "איוב",
        "chapter": "לז",
        "versechapter": "כד",
        "bookseder": "איוב",
        "seder": "ז",
        "verseseder": "קיא",
        "versenikud": "לָ֭כֵן יְרֵא֣וּהוּ אֲנָשִׁ֑ים לֹֽא־ יִ֝רְאֶ֗ה כָּל־ חַכְמֵי־ לֵֽב׃ ",
        "versenonikud": "לכן יראוהו אנשים לא יראה כל חכמי לב "
    }
]