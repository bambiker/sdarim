[
    {
        "bookchapter": "שמות",
        "chapter": "א",
        "versechapter": "א",
        "bookseder": "שמות",
        "seder": "א",
        "verseseder": "א",
        "parasha": "שמות",
        "versenikud": "וְאֵ֗לֶּה שְׁמוֹת֙ בְּנֵ֣י יִשְׂרָאֵ֔ל הַבָּאִ֖ים מִצְרָ֑יְמָה אֵ֣ת יַעֲקֹ֔ב אִ֥ישׁ וּבֵית֖וֹ בָּֽאוּ׃ ",
        "versenonikud": "ואלה שמות בני ישראל הבאים מצרימה את יעקב איש וביתו באו "
    },
    {
        "bookchapter": "שמות",
        "chapter": "א",
        "versechapter": "ב",
        "bookseder": "שמות",
        "seder": "א",
        "verseseder": "ב",
        "parasha": "שמות",
        "versenikud": "רְאוּבֵ֣ן שִׁמְע֔וֹן לֵוִ֖י וִיהוּדָֽה׃ ",
        "versenonikud": "ראובן שמעון לוי ויהודה "
    },
    {
        "bookchapter": "שמות",
        "chapter": "א",
        "versechapter": "ג",
        "bookseder": "שמות",
        "seder": "א",
        "verseseder": "ג",
        "parasha": "שמות",
        "versenikud": "יִשָּׂשכָ֥ר זְבוּלֻ֖ן וּבְנְיָמִֽן׃ ",
        "versenonikud": "יששכר זבולן ובנימן "
    },
    {
        "bookchapter": "שמות",
        "chapter": "א",
        "versechapter": "ד",
        "bookseder": "שמות",
        "seder": "א",
        "verseseder": "ד",
        "parasha": "שמות",
        "versenikud": "דָּ֥ן וְנַפְתָּלִ֖י גָּ֥ד וְאָשֵֽׁר׃ ",
        "versenonikud": "דן ונפתלי גד ואשר "
    },
    {
        "bookchapter": "שמות",
        "chapter": "א",
        "versechapter": "ה",
        "bookseder": "שמות",
        "seder": "א",
        "verseseder": "ה",
        "parasha": "שמות",
        "versenikud": "וַֽיְהִ֗י כָּל־ נֶ֛פֶשׁ יֹצְאֵ֥י יֶֽרֶךְ־ יַעֲקֹ֖ב שִׁבְעִ֣ים נָ֑פֶשׁ וְיוֹסֵ֖ף הָיָ֥ה בְמִצְרָֽיִם׃ ",
        "versenonikud": "ויהי כל נפש יצאי ירך יעקב שבעים נפש ויוסף היה במצרים "
    },
    {
        "bookchapter": "שמות",
        "chapter": "א",
        "versechapter": "ו",
        "bookseder": "שמות",
        "seder": "א",
        "verseseder": "ו",
        "parasha": "שמות",
        "versenikud": "וַיָּ֤מָת יוֹסֵף֙ וְכָל־ אֶחָ֔יו וְכֹ֖ל הַדּ֥וֹר הַהֽוּא׃ ",
        "versenonikud": "וימת יוסף וכל אחיו וכל הדור ההוא "
    },
    {
        "bookchapter": "שמות",
        "chapter": "א",
        "versechapter": "ז",
        "bookseder": "שמות",
        "seder": "א",
        "verseseder": "ז",
        "parasha": "שמות",
        "versenikud": "וּבְנֵ֣י יִשְׂרָאֵ֗ל פָּר֧וּ וַֽיִּשְׁרְצ֛וּ וַיִּרְבּ֥וּ וַיַּֽעַצְמ֖וּ בִּמְאֹ֣ד מְאֹ֑ד וַתִּמָּלֵ֥א הָאָ֖רֶץ אֹתָֽם׃ ",
        "versenonikud": "ובני ישראל פרו וישרצו וירבו ויעצמו במאד מאד ותמלא הארץ אתם "
    },
    {
        "bookchapter": "שמות",
        "chapter": "א",
        "versechapter": "ח",
        "bookseder": "שמות",
        "seder": "א",
        "verseseder": "ח",
        "parasha": "שמות",
        "versenikud": "וַיָּ֥קָם מֶֽלֶךְ־ חָדָ֖שׁ עַל־ מִצְרָ֑יִם אֲשֶׁ֥ר לֹֽא־ יָדַ֖ע אֶת־ יוֹסֵֽף׃ ",
        "versenonikud": "ויקם מלך חדש על מצרים אשר לא ידע את יוסף "
    },
    {
        "bookchapter": "שמות",
        "chapter": "א",
        "versechapter": "ט",
        "bookseder": "שמות",
        "seder": "א",
        "verseseder": "ט",
        "parasha": "שמות",
        "versenikud": "וַיֹּ֖אמֶר אֶל־ עַמּ֑וֹ הִנֵּ֗ה עַ֚ם בְּנֵ֣י יִשְׂרָאֵ֔ל רַ֥ב וְעָצ֖וּם מִמֶּֽנּוּ׃ ",
        "versenonikud": "ויאמר אל עמו הנה עם בני ישראל רב ועצום ממנו "
    },
    {
        "bookchapter": "שמות",
        "chapter": "א",
        "versechapter": "י",
        "bookseder": "שמות",
        "seder": "א",
        "verseseder": "י",
        "parasha": "שמות",
        "versenikud": "הָ֥בָה נִֽתְחַכְּמָ֖ה ל֑וֹ פֶּן־ יִרְבֶּ֗ה וְהָיָ֞ה כִּֽי־ תִקְרֶ֤אנָה מִלְחָמָה֙ וְנוֹסַ֤ף גַּם־ הוּא֙ עַל־ שֹׂ֣נְאֵ֔ינוּ וְנִלְחַם־ בָּ֖נוּ וְעָלָ֥ה מִן־ הָאָֽרֶץ׃ ",
        "versenonikud": "הבה נתחכמה לו פן ירבה והיה כי תקראנה מלחמה ונוסף גם הוא על שנאינו ונלחם בנו ועלה מן הארץ "
    },
    {
        "bookchapter": "שמות",
        "chapter": "א",
        "versechapter": "יא",
        "bookseder": "שמות",
        "seder": "א",
        "verseseder": "יא",
        "parasha": "שמות",
        "versenikud": "וַיָּשִׂ֤ימוּ עָלָיו֙ שָׂרֵ֣י מִסִּ֔ים לְמַ֥עַן עַנֹּת֖וֹ בְּסִבְלֹתָ֑ם וַיִּ֜בֶן עָרֵ֤י מִסְכְּנוֹת֙ לְפַרְעֹ֔ה אֶת־ פִּתֹ֖ם וְאֶת־ רַעַמְסֵֽס׃ ",
        "versenonikud": "וישימו עליו שרי מסים למען ענתו בסבלתם ויבן ערי מסכנות לפרעה את פתם ואת רעמסס "
    },
    {
        "bookchapter": "שמות",
        "chapter": "א",
        "versechapter": "יב",
        "bookseder": "שמות",
        "seder": "א",
        "verseseder": "יב",
        "parasha": "שמות",
        "versenikud": "וְכַאֲשֶׁר֙ יְעַנּ֣וּ אֹת֔וֹ כֵּ֥ן יִרְבֶּ֖ה וְכֵ֣ן יִפְרֹ֑ץ וַיָּקֻ֕צוּ מִפְּנֵ֖י בְּנֵ֥י יִשְׂרָאֵֽל׃ ",
        "versenonikud": "וכאשר יענו אתו כן ירבה וכן יפרץ ויקצו מפני בני ישראל "
    },
    {
        "bookchapter": "שמות",
        "chapter": "א",
        "versechapter": "יג",
        "bookseder": "שמות",
        "seder": "א",
        "verseseder": "יג",
        "parasha": "שמות",
        "versenikud": "וַיַּעֲבִ֧דוּ מִצְרַ֛יִם אֶת־ בְּנֵ֥י יִשְׂרָאֵ֖ל בְּפָֽרֶךְ׃ ",
        "versenonikud": "ויעבדו מצרים את בני ישראל בפרך "
    },
    {
        "bookchapter": "שמות",
        "chapter": "א",
        "versechapter": "יד",
        "bookseder": "שמות",
        "seder": "א",
        "verseseder": "יד",
        "parasha": "שמות",
        "versenikud": "וַיְמָרְר֨וּ אֶת־ חַיֵּיהֶ֜ם בַּעֲבֹדָ֣ה קָשָׁ֗ה בְּחֹ֙מֶר֙ וּבִלְבֵנִ֔ים וּבְכָל־ עֲבֹדָ֖ה בַּשָּׂדֶ֑ה אֵ֚ת כָּל־ עֲבֹ֣דָתָ֔ם אֲשֶׁר־ עָבְד֥וּ בָהֶ֖ם בְּפָֽרֶךְ׃ ",
        "versenonikud": "וימררו את חייהם בעבדה קשה בחמר ובלבנים ובכל עבדה בשדה את כל עבדתם אשר עבדו בהם בפרך "
    },
    {
        "bookchapter": "שמות",
        "chapter": "א",
        "versechapter": "טו",
        "bookseder": "שמות",
        "seder": "א",
        "verseseder": "טו",
        "parasha": "שמות",
        "versenikud": "וַיֹּ֙אמֶר֙ מֶ֣לֶךְ מִצְרַ֔יִם לַֽמְיַלְּדֹ֖ת הָֽעִבְרִיֹּ֑ת אֲשֶׁ֨ר שֵׁ֤ם הָֽאַחַת֙ שִׁפְרָ֔ה וְשֵׁ֥ם הַשֵּׁנִ֖ית פּוּעָֽה׃ ",
        "versenonikud": "ויאמר מלך מצרים למילדת העברית אשר שם האחת שפרה ושם השנית פועה "
    },
    {
        "bookchapter": "שמות",
        "chapter": "א",
        "versechapter": "טז",
        "bookseder": "שמות",
        "seder": "א",
        "verseseder": "טז",
        "parasha": "שמות",
        "versenikud": "וַיֹּ֗אמֶר בְּיַלֶּדְכֶן֙ אֶת־ הָֽעִבְרִיּ֔וֹת וּרְאִיתֶ֖ן עַל־ הָאָבְנָ֑יִם אִם־ בֵּ֥ן הוּא֙ וַהֲמִתֶּ֣ן אֹת֔וֹ וְאִם־ בַּ֥ת הִ֖יא וָחָֽיָה׃ ",
        "versenonikud": "ויאמר בילדכן את העבריות וראיתן על האבנים אם בן הוא והמתן אתו ואם בת היא וחיה "
    },
    {
        "bookchapter": "שמות",
        "chapter": "א",
        "versechapter": "יז",
        "bookseder": "שמות",
        "seder": "א",
        "verseseder": "יז",
        "parasha": "שמות",
        "versenikud": "וַתִּירֶ֤אןָ הַֽמְיַלְּדֹת֙ אֶת־ הָ֣אֱלֹהִ֔ים וְלֹ֣א עָשׂ֔וּ כַּאֲשֶׁ֛ר דִּבֶּ֥ר אֲלֵיהֶ֖ן מֶ֣לֶךְ מִצְרָ֑יִם וַתְּחַיֶּ֖יןָ אֶת־ הַיְלָדִֽים׃ ",
        "versenonikud": "ותיראן המילדת את האלהים ולא עשו כאשר דבר אליהן מלך מצרים ותחיין את הילדים "
    },
    {
        "bookchapter": "שמות",
        "chapter": "א",
        "versechapter": "יח",
        "bookseder": "שמות",
        "seder": "א",
        "verseseder": "יח",
        "parasha": "שמות",
        "versenikud": "וַיִּקְרָ֤א מֶֽלֶךְ־ מִצְרַ֙יִם֙ לַֽמְיַלְּדֹ֔ת וַיֹּ֣אמֶר לָהֶ֔ן מַדּ֥וּעַ עֲשִׂיתֶ֖ן הַדָּבָ֣ר הַזֶּ֑ה וַתְּחַיֶּ֖יןָ אֶת־ הַיְלָדִֽים׃ ",
        "versenonikud": "ויקרא מלך מצרים למילדת ויאמר להן מדוע עשיתן הדבר הזה ותחיין את הילדים "
    },
    {
        "bookchapter": "שמות",
        "chapter": "א",
        "versechapter": "יט",
        "bookseder": "שמות",
        "seder": "א",
        "verseseder": "יט",
        "parasha": "שמות",
        "versenikud": "וַתֹּאמַ֤רְןָ הַֽמְיַלְּדֹת֙ אֶל־ פַּרְעֹ֔ה כִּ֣י לֹ֧א כַנָּשִׁ֛ים הַמִּצְרִיֹּ֖ת הָֽעִבְרִיֹּ֑ת כִּֽי־ חָי֣וֹת הֵ֔נָּה בְּטֶ֨רֶם תָּב֧וֹא אֲלֵהֶ֛ן הַמְיַלֶּ֖דֶת וְיָלָֽדוּ׃ ",
        "versenonikud": "ותאמרן המילדת אל פרעה כי לא כנשים המצרית העברית כי חיות הנה בטרם תבוא אלהן המילדת וילדו "
    },
    {
        "bookchapter": "שמות",
        "chapter": "א",
        "versechapter": "כ",
        "bookseder": "שמות",
        "seder": "א",
        "verseseder": "כ",
        "parasha": "שמות",
        "versenikud": "וַיֵּ֥יטֶב אֱלֹהִ֖ים לַֽמְיַלְּדֹ֑ת וַיִּ֧רֶב הָעָ֛ם וַיַּֽעַצְמ֖וּ מְאֹֽד׃ ",
        "versenonikud": "וייטב אלהים למילדת וירב העם ויעצמו מאד "
    },
    {
        "bookchapter": "שמות",
        "chapter": "א",
        "versechapter": "כא",
        "bookseder": "שמות",
        "seder": "א",
        "verseseder": "כא",
        "parasha": "שמות",
        "versenikud": "וַיְהִ֕י כִּֽי־ יָֽרְא֥וּ הַֽמְיַלְּדֹ֖ת אֶת־ הָאֱלֹהִ֑ים וַיַּ֥עַשׂ לָהֶ֖ם בָּתִּֽים׃ ",
        "versenonikud": "ויהי כי יראו המילדת את האלהים ויעש להם בתים "
    },
    {
        "bookchapter": "שמות",
        "chapter": "א",
        "versechapter": "כב",
        "bookseder": "שמות",
        "seder": "א",
        "verseseder": "כב",
        "parasha": "שמות",
        "versenikud": "וַיְצַ֣ו פַּרְעֹ֔ה לְכָל־ עַמּ֖וֹ לֵאמֹ֑ר כָּל־ הַבֵּ֣ן הַיִּלּ֗וֹד הַיְאֹ֙רָה֙ תַּשְׁלִיכֻ֔הוּ וְכָל־ הַבַּ֖ת תְּחַיּֽוּן׃ ",
        "versenonikud": "ויצו פרעה לכל עמו לאמר כל הבן הילוד היארה תשליכהו וכל הבת תחיון "
    },
    {
        "bookchapter": "שמות",
        "chapter": "ב",
        "versechapter": "א",
        "bookseder": "שמות",
        "seder": "א",
        "verseseder": "כג",
        "parasha": "שמות",
        "versenikud": "וַיֵּ֥לֶךְ אִ֖ישׁ מִבֵּ֣ית לֵוִ֑י וַיִּקַּ֖ח אֶת־ בַּת־ לֵוִֽי׃ ",
        "versenonikud": "וילך איש מבית לוי ויקח את בת לוי "
    },
    {
        "bookchapter": "שמות",
        "chapter": "ב",
        "versechapter": "ב",
        "bookseder": "שמות",
        "seder": "א",
        "verseseder": "כד",
        "parasha": "שמות",
        "versenikud": "וַתַּ֥הַר הָאִשָּׁ֖ה וַתֵּ֣לֶד בֵּ֑ן וַתֵּ֤רֶא אֹתוֹ֙ כִּי־ ט֣וֹב ה֔וּא וַֽתִּצְפְּנֵ֖הוּ שְׁלֹשָׁ֥ה יְרָחִֽים׃ ",
        "versenonikud": "ותהר האשה ותלד בן ותרא אתו כי טוב הוא ותצפנהו שלשה ירחים "
    },
    {
        "bookchapter": "שמות",
        "chapter": "ב",
        "versechapter": "ג",
        "bookseder": "שמות",
        "seder": "א",
        "verseseder": "כה",
        "parasha": "שמות",
        "versenikud": "וְלֹא־ יָכְלָ֣ה עוֹד֮ הַצְּפִינוֹ֒ וַתִּֽקַּֽח־ לוֹ֙ תֵּ֣בַת גֹּ֔מֶא וַתַּחְמְרָ֥ה בַחֵמָ֖ר וּבַזָּ֑פֶת וַתָּ֤שֶׂם בָּהּ֙ אֶת־ הַיֶּ֔לֶד וַתָּ֥שֶׂם בַּסּ֖וּף עַל־ שְׂפַ֥ת הַיְאֹֽר׃ ",
        "versenonikud": "ולא יכלה עוד הצפינו ותקח לו תבת גמא ותחמרה בחמר ובזפת ותשם בה את הילד ותשם בסוף על שפת היאר "
    },
    {
        "bookchapter": "שמות",
        "chapter": "ב",
        "versechapter": "ד",
        "bookseder": "שמות",
        "seder": "א",
        "verseseder": "כו",
        "parasha": "שמות",
        "versenikud": "וַתֵּתַצַּ֥ב אֲחֹת֖וֹ מֵרָחֹ֑ק לְדֵעָ֕ה מַה־ יֵּעָשֶׂ֖ה לֽוֹ׃ ",
        "versenonikud": "ותתצב אחתו מרחק לדעה מה יעשה לו "
    },
    {
        "bookchapter": "שמות",
        "chapter": "ב",
        "versechapter": "ה",
        "bookseder": "שמות",
        "seder": "א",
        "verseseder": "כז",
        "parasha": "שמות",
        "versenikud": "וַתֵּ֤רֶד בַּת־ פַּרְעֹה֙ לִרְחֹ֣ץ עַל־ הַיְאֹ֔ר וְנַעֲרֹתֶ֥יהָ הֹלְכֹ֖ת עַל־ יַ֣ד הַיְאֹ֑ר וַתֵּ֤רֶא אֶת־ הַתֵּבָה֙ בְּת֣וֹךְ הַסּ֔וּף וַתִּשְׁלַ֥ח אֶת־ אֲמָתָ֖הּ וַתִּקָּחֶֽהָ ",
        "versenonikud": "ותרד בת פרעה לרחץ על היאר ונערתיה הלכת על יד היאר ותרא את התבה בתוך הסוף ותשלח את אמתה ותקחה "
    },
    {
        "bookchapter": "שמות",
        "chapter": "ב",
        "versechapter": "ו",
        "bookseder": "שמות",
        "seder": "א",
        "verseseder": "כח",
        "parasha": "שמות",
        "versenikud": "וַתִּפְתַּח֙ וַתִּרְאֵ֣הוּ אֶת־ הַיֶּ֔לֶד וְהִנֵּה־ נַ֖עַר בֹּכֶ֑ה וַתַּחְמֹ֣ל עָלָ֔יו וַתֹּ֕אמֶר מִיַּלְדֵ֥י הָֽעִבְרִ֖ים זֶֽה׃ ",
        "versenonikud": "ותפתח ותראהו את הילד והנה נער בכה ותחמל עליו ותאמר מילדי העברים זה "
    },
    {
        "bookchapter": "שמות",
        "chapter": "ב",
        "versechapter": "ז",
        "bookseder": "שמות",
        "seder": "א",
        "verseseder": "כט",
        "parasha": "שמות",
        "versenikud": "וַתֹּ֣אמֶר אֲחֹתוֹ֮ אֶל־ בַּת־ פַּרְעֹה֒ הַאֵלֵ֗ךְ וְקָרָ֤אתִי לָךְ֙ אִשָּׁ֣ה מֵינֶ֔קֶת מִ֖ן הָעִבְרִיֹּ֑ת וְתֵינִ֥ק לָ֖ךְ אֶת־ הַיָּֽלֶד׃ ",
        "versenonikud": "ותאמר אחתו אל בת פרעה האלך וקראתי לך אשה מינקת מן העברית ותינק לך את הילד "
    },
    {
        "bookchapter": "שמות",
        "chapter": "ב",
        "versechapter": "ח",
        "bookseder": "שמות",
        "seder": "א",
        "verseseder": "ל",
        "parasha": "שמות",
        "versenikud": "וַתֹּֽאמֶר־ לָ֥הּ בַּת־ פַּרְעֹ֖ה לֵ֑כִי וַתֵּ֙לֶךְ֙ הָֽעַלְמָ֔ה וַתִּקְרָ֖א אֶת־ אֵ֥ם הַיָּֽלֶד׃ ",
        "versenonikud": "ותאמר לה בת פרעה לכי ותלך העלמה ותקרא את אם הילד "
    },
    {
        "bookchapter": "שמות",
        "chapter": "ב",
        "versechapter": "ט",
        "bookseder": "שמות",
        "seder": "א",
        "verseseder": "לא",
        "parasha": "שמות",
        "versenikud": "וַתֹּ֧אמֶר לָ֣הּ בַּת־ פַּרְעֹ֗ה הֵילִ֜יכִי אֶת־ הַיֶּ֤לֶד הַזֶּה֙ וְהֵינִקִ֣הוּ לִ֔י וַאֲנִ֖י אֶתֵּ֣ן אֶת־ שְׂכָרֵ֑ךְ וַתִּקַּ֧ח הָאִשָּׁ֛ה הַיֶּ֖לֶד וַתְּנִיקֵֽהוּ׃ ",
        "versenonikud": "ותאמר לה בת פרעה היליכי את הילד הזה והינקהו לי ואני אתן את שכרך ותקח האשה הילד ותניקהו "
    },
    {
        "bookchapter": "שמות",
        "chapter": "ב",
        "versechapter": "י",
        "bookseder": "שמות",
        "seder": "א",
        "verseseder": "לב",
        "parasha": "שמות",
        "versenikud": "וַיִגְדַּ֣ל הַיֶּ֗לֶד וַתְּבִאֵ֙הוּ֙ לְבַת־ פַּרְעֹ֔ה וַֽיְהִי־ לָ֖הּ לְבֵ֑ן וַתִּקְרָ֤א שְׁמוֹ֙ מֹשֶׁ֔ה וַתֹּ֕אמֶר כִּ֥י מִן־ הַמַּ֖יִם מְשִׁיתִֽהוּ׃ ",
        "versenonikud": "ויגדל הילד ותבאהו לבת פרעה ויהי לה לבן ותקרא שמו משה ותאמר כי מן המים משיתהו "
    },
    {
        "bookchapter": "שמות",
        "chapter": "ב",
        "versechapter": "יא",
        "bookseder": "שמות",
        "seder": "א",
        "verseseder": "לג",
        "parasha": "שמות",
        "versenikud": "וַיְהִ֣י ׀ בַּיָּמִ֣ים הָהֵ֗ם וַיִּגְדַּ֤ל מֹשֶׁה֙ וַיֵּצֵ֣א אֶל־ אֶחָ֔יו וַיַּ֖רְא בְּסִבְלֹתָ֑ם וַיַּרְא֙ אִ֣ישׁ מִצְרִ֔י מַכֶּ֥ה אִישׁ־ עִבְרִ֖י מֵאֶחָֽיו׃ ",
        "versenonikud": "ויהי  בימים ההם ויגדל משה ויצא אל אחיו וירא בסבלתם וירא איש מצרי מכה איש עברי מאחיו "
    },
    {
        "bookchapter": "שמות",
        "chapter": "ב",
        "versechapter": "יב",
        "bookseder": "שמות",
        "seder": "א",
        "verseseder": "לד",
        "parasha": "שמות",
        "versenikud": "וַיִּ֤פֶן כֹּה֙ וָכֹ֔ה וַיַּ֖רְא כִּ֣י אֵ֣ין אִ֑ישׁ וַיַּךְ֙ אֶת־ הַמִּצְרִ֔י וַֽיִּטְמְנֵ֖הוּ בַּחֽוֹל׃ ",
        "versenonikud": "ויפן כה וכה וירא כי אין איש ויך את המצרי ויטמנהו בחול "
    },
    {
        "bookchapter": "שמות",
        "chapter": "ב",
        "versechapter": "יג",
        "bookseder": "שמות",
        "seder": "א",
        "verseseder": "לה",
        "parasha": "שמות",
        "versenikud": "וַיֵּצֵא֙ בַּיּ֣וֹם הַשֵּׁנִ֔י וְהִנֵּ֛ה שְׁנֵֽי־ אֲנָשִׁ֥ים עִבְרִ֖ים נִצִּ֑ים וַיֹּ֙אמֶר֙ לָֽרָשָׁ֔ע לָ֥מָּה תַכֶּ֖ה רֵעֶֽךָ׃ ",
        "versenonikud": "ויצא ביום השני והנה שני אנשים עברים נצים ויאמר לרשע למה תכה רעך "
    },
    {
        "bookchapter": "שמות",
        "chapter": "ב",
        "versechapter": "יד",
        "bookseder": "שמות",
        "seder": "א",
        "verseseder": "לו",
        "parasha": "שמות",
        "versenikud": "וַ֠יֹּאמֶר מִ֣י שָֽׂמְךָ֞ לְאִ֨ישׁ שַׂ֤ר וְשֹׁפֵט֙ עָלֵ֔ינוּ הַלְהָרְגֵ֙נִי֙ אַתָּ֣ה אֹמֵ֔ר כַּאֲשֶׁ֥ר הָרַ֖גְתָּ אֶת־ הַמִּצְרִ֑י וַיִּירָ֤א מֹשֶׁה֙ וַיֹּאמַ֔ר אָכֵ֖ן נוֹדַ֥ע הַדָּבָֽר׃ ",
        "versenonikud": "ויאמר מי שמך לאיש שר ושפט עלינו הלהרגני אתה אמר כאשר הרגת את המצרי ויירא משה ויאמר אכן נודע הדבר "
    },
    {
        "bookchapter": "שמות",
        "chapter": "ב",
        "versechapter": "טו",
        "bookseder": "שמות",
        "seder": "א",
        "verseseder": "לז",
        "parasha": "שמות",
        "versenikud": "וַיִּשְׁמַ֤ע פַּרְעֹה֙ אֶת־ הַדָּבָ֣ר הַזֶּ֔ה וַיְבַקֵּ֖שׁ לַהֲרֹ֣ג אֶת־ מֹשֶׁ֑ה וַיִּבְרַ֤ח מֹשֶׁה֙ מִפְּנֵ֣י פַרְעֹ֔ה וַיֵּ֥שֶׁב בְּאֶֽרֶץ־ מִדְיָ֖ן וַיֵּ֥שֶׁב עַֽל־ הַבְּאֵֽר׃ ",
        "versenonikud": "וישמע פרעה את הדבר הזה ויבקש להרג את משה ויברח משה מפני פרעה וישב בארץ מדין וישב על הבאר "
    },
    {
        "bookchapter": "שמות",
        "chapter": "ב",
        "versechapter": "טז",
        "bookseder": "שמות",
        "seder": "א",
        "verseseder": "לח",
        "parasha": "שמות",
        "versenikud": "וּלְכֹהֵ֥ן מִדְיָ֖ן שֶׁ֣בַע בָּנ֑וֹת וַתָּבֹ֣אנָה וַתִּדְלֶ֗נָה וַתְּמַלֶּ֙אנָה֙ אֶת־ הָ֣רְהָטִ֔ים לְהַשְׁק֖וֹת צֹ֥אן אֲבִיהֶֽן׃ ",
        "versenonikud": "ולכהן מדין שבע בנות ותבאנה ותדלנה ותמלאנה את הרהטים להשקות צאן אביהן "
    },
    {
        "bookchapter": "שמות",
        "chapter": "ב",
        "versechapter": "יז",
        "bookseder": "שמות",
        "seder": "א",
        "verseseder": "לט",
        "parasha": "שמות",
        "versenikud": "וַיָּבֹ֥אוּ הָרֹעִ֖ים וַיְגָרְשׁ֑וּם וַיָּ֤קָם מֹשֶׁה֙ וַיּ֣וֹשִׁעָ֔ן וַיַּ֖שְׁקְ אֶת־ צֹאנָֽם׃ ",
        "versenonikud": "ויבאו הרעים ויגרשום ויקם משה ויושען וישק את צאנם "
    },
    {
        "bookchapter": "שמות",
        "chapter": "ב",
        "versechapter": "יח",
        "bookseder": "שמות",
        "seder": "א",
        "verseseder": "מ",
        "parasha": "שמות",
        "versenikud": "וַתָּבֹ֕אנָה אֶל־ רְעוּאֵ֖ל אֲבִיהֶ֑ן וַיֹּ֕אמֶר מַדּ֛וּעַ מִהַרְתֶּ֥ן בֹּ֖א הַיּֽוֹם׃ ",
        "versenonikud": "ותבאנה אל רעואל אביהן ויאמר מדוע מהרתן בא היום "
    },
    {
        "bookchapter": "שמות",
        "chapter": "ב",
        "versechapter": "יט",
        "bookseder": "שמות",
        "seder": "א",
        "verseseder": "מא",
        "parasha": "שמות",
        "versenikud": "וַתֹּאמַ֕רְןָ אִ֣ישׁ מִצְרִ֔י הִצִּילָ֖נוּ מִיַּ֣ד הָרֹעִ֑ים וְגַם־ דָּלֹ֤ה דָלָה֙ לָ֔נוּ וַיַּ֖שְׁקְ אֶת־ הַצֹּֽאן׃ ",
        "versenonikud": "ותאמרן איש מצרי הצילנו מיד הרעים וגם דלה דלה לנו וישק את הצאן "
    },
    {
        "bookchapter": "שמות",
        "chapter": "ב",
        "versechapter": "כ",
        "bookseder": "שמות",
        "seder": "א",
        "verseseder": "מב",
        "parasha": "שמות",
        "versenikud": "וַיֹּ֥אמֶר אֶל־ בְּנֹתָ֖יו וְאַיּ֑וֹ לָ֤מָּה זֶּה֙ עֲזַבְתֶּ֣ן אֶת־ הָאִ֔ישׁ קִרְאֶ֥ן ל֖וֹ וְיֹ֥אכַל לָֽחֶם׃ ",
        "versenonikud": "ויאמר אל בנתיו ואיו למה זה עזבתן את האיש קראן לו ויאכל לחם "
    },
    {
        "bookchapter": "שמות",
        "chapter": "ב",
        "versechapter": "כא",
        "bookseder": "שמות",
        "seder": "א",
        "verseseder": "מג",
        "parasha": "שמות",
        "versenikud": "וַיּ֥וֹאֶל מֹשֶׁ֖ה לָשֶׁ֣בֶת אֶת־ הָאִ֑ישׁ וַיִּתֵּ֛ן אֶת־ צִפֹּרָ֥ה בִתּ֖וֹ לְמֹשֶֽׁה׃ ",
        "versenonikud": "ויואל משה לשבת את האיש ויתן את צפרה בתו למשה "
    },
    {
        "bookchapter": "שמות",
        "chapter": "ב",
        "versechapter": "כב",
        "bookseder": "שמות",
        "seder": "א",
        "verseseder": "מד",
        "parasha": "שמות",
        "versenikud": "וַתֵּ֣לֶד בֵּ֔ן וַיִּקְרָ֥א אֶת־ שְׁמ֖וֹ גֵּרְשֹׁ֑ם כִּ֣י אָמַ֔ר גֵּ֣ר הָיִ֔יתִי בְּאֶ֖רֶץ נָכְרִיָּֽה׃ ",
        "versenonikud": "ותלד בן ויקרא את שמו גרשם כי אמר גר הייתי בארץ נכריה "
    },
    {
        "bookchapter": "שמות",
        "chapter": "ב",
        "versechapter": "כג",
        "bookseder": "שמות",
        "seder": "א",
        "verseseder": "מה",
        "parasha": "שמות",
        "versenikud": "וַיְהִי֩ בַיָּמִ֨ים הָֽרַבִּ֜ים הָהֵ֗ם וַיָּ֙מָת֙ מֶ֣לֶךְ מִצְרַ֔יִם וַיֵּאָנְח֧וּ בְנֵֽי־ יִשְׂרָאֵ֛ל מִן־ הָעֲבֹדָ֖ה וַיִּזְעָ֑קוּ וַתַּ֧עַל שַׁוְעָתָ֛ם אֶל־ הָאֱלֹהִ֖ים מִן־ הָעֲבֹדָֽה׃ ",
        "versenonikud": "ויהי בימים הרבים ההם וימת מלך מצרים ויאנחו בני ישראל מן העבדה ויזעקו ותעל שועתם אל האלהים מן העבדה "
    },
    {
        "bookchapter": "שמות",
        "chapter": "ב",
        "versechapter": "כד",
        "bookseder": "שמות",
        "seder": "א",
        "verseseder": "מו",
        "parasha": "שמות",
        "versenikud": "וַיִּשְׁמַ֥ע אֱלֹהִ֖ים אֶת־ נַאֲקָתָ֑ם וַיִּזְכֹּ֤ר אֱלֹהִים֙ אֶת־ בְּרִית֔וֹ אֶת־ אַבְרָהָ֖ם אֶת־ יִצְחָ֥ק וְאֶֽת־ יַעֲקֹֽב׃ ",
        "versenonikud": "וישמע אלהים את נאקתם ויזכר אלהים את בריתו את אברהם את יצחק ואת יעקב "
    },
    {
        "bookchapter": "שמות",
        "chapter": "ב",
        "versechapter": "כה",
        "bookseder": "שמות",
        "seder": "א",
        "verseseder": "מז",
        "parasha": "שמות",
        "versenikud": "וַיַּ֥רְא אֱלֹהִ֖ים אֶת־ בְּנֵ֣י יִשְׂרָאֵ֑ל וַיֵּ֖דַע אֱלֹהִֽים׃ ",
        "versenonikud": "וירא אלהים את בני ישראל וידע אלהים "
    }
]