[
    {
        "bookchapter": "דברי הימים א",
        "chapter": "ח",
        "versechapter": "מ",
        "bookseder": "דברי הימים",
        "seder": "ד",
        "verseseder": "א",
        "versenikud": "וַֽיִּהְי֣וּ בְנֵי־ א֠וּלָם אֲנָשִׁ֨ים גִּבֹּרֵי־ חַ֜יִל דֹּ֣רְכֵי קֶ֗שֶׁת וּמַרְבִּ֤ים בָּנִים֙ וּבְנֵ֣י בָנִ֔ים מֵאָ֖ה וַחֲמִשִּׁ֑ים כָּל־ אֵ֖לֶּה מִבְּנֵ֥י בִנְיָמִֽן׃ ",
        "versenonikud": "ויהיו בני אולם אנשים גברי חיל דרכי קשת ומרבים בנים ובני בנים מאה וחמשים כל אלה מבני בנימן "
    },
    {
        "bookchapter": "דברי הימים א",
        "chapter": "ט",
        "versechapter": "א",
        "bookseder": "דברי הימים",
        "seder": "ד",
        "verseseder": "ב",
        "versenikud": "וְכָל־ יִשְׂרָאֵל֙ הִתְיַחְשׂ֔וּ וְהִנָּ֣ם כְּתוּבִ֔ים עַל־ סֵ֖פֶר מַלְכֵ֣י יִשְׂרָאֵ֑ל וִיהוּדָ֛ה הָגְל֥וּ לְבָבֶ֖ל בְּמַעֲלָֽם׃ ",
        "versenonikud": "וכל ישראל התיחשו והנם כתובים על ספר מלכי ישראל ויהודה הגלו לבבל במעלם "
    },
    {
        "bookchapter": "דברי הימים א",
        "chapter": "ט",
        "versechapter": "ב",
        "bookseder": "דברי הימים",
        "seder": "ד",
        "verseseder": "ג",
        "versenikud": "וְהַיּוֹשְׁבִים֙ הָרִ֣אשֹׁנִ֔ים אֲשֶׁ֥ר בַּאֲחֻזָּתָ֖ם בְּעָרֵיהֶ֑ם יִשְׂרָאֵל֙ הַכֹּ֣הֲנִ֔ים הַלְוִיִּ֖ם וְהַנְּתִינִֽים׃ ",
        "versenonikud": "והיושבים הראשנים אשר באחזתם בעריהם ישראל הכהנים הלוים והנתינים "
    },
    {
        "bookchapter": "דברי הימים א",
        "chapter": "ט",
        "versechapter": "ג",
        "bookseder": "דברי הימים",
        "seder": "ד",
        "verseseder": "ד",
        "versenikud": "וּבִירוּשָׁלִַ֙ם֙ יָשְׁב֔וּ מִן־ בְּנֵ֥י יְהוּדָ֖ה וּמִן־ בְּנֵ֣י בִנְיָמִ֑ן וּמִן־ בְּנֵ֥י אֶפְרַ֖יִם וּמְנַשֶּֽׁה׃ ",
        "versenonikud": "ובירושלם ישבו מן בני יהודה ומן בני בנימן ומן בני אפרים ומנשה "
    },
    {
        "bookchapter": "דברי הימים א",
        "chapter": "ט",
        "versechapter": "ד",
        "bookseder": "דברי הימים",
        "seder": "ד",
        "verseseder": "ה",
        "versenikud": "עוּתַ֨י בֶּן־ עַמִּיה֤וּד בֶּן־ עָמְרִי֙ בֶּן־ אִמְרִ֣י בֶן־ בנימן־ בָּנִ֔י מִן־ בְּנֵי־ פֶ֖רֶץ בֶּן־ יְהוּדָֽה׃ ",
        "versenonikud": "עותי בן עמיהוד בן עמרי בן אמרי בן בנימן בני מן בני פרץ בן יהודה "
    },
    {
        "bookchapter": "דברי הימים א",
        "chapter": "ט",
        "versechapter": "ה",
        "bookseder": "דברי הימים",
        "seder": "ד",
        "verseseder": "ו",
        "versenikud": "וּמִן־ הַשִּׁ֣ילוֹנִ֔י עֲשָׂיָ֥ה הַבְּכ֖וֹר וּבָנָֽיו׃ ",
        "versenonikud": "ומן השילוני עשיה הבכור ובניו "
    },
    {
        "bookchapter": "דברי הימים א",
        "chapter": "ט",
        "versechapter": "ו",
        "bookseder": "דברי הימים",
        "seder": "ד",
        "verseseder": "ז",
        "versenikud": "וּמִן־ בְּנֵי־ זֶ֖רַח יְעוּאֵ֑ל וַאֲחֵיהֶ֖ם שֵׁשׁ־ מֵא֥וֹת וְתִשְׁעִֽים׃ ",
        "versenonikud": "ומן בני זרח יעואל ואחיהם שש מאות ותשעים "
    },
    {
        "bookchapter": "דברי הימים א",
        "chapter": "ט",
        "versechapter": "ז",
        "bookseder": "דברי הימים",
        "seder": "ד",
        "verseseder": "ח",
        "versenikud": "וּמִן־ בְּנֵ֖י בִּנְיָמִ֑ן סַלּוּא֙ בֶּן־ מְשֻׁלָּ֔ם בֶּן־ הוֹדַוְיָ֖ה בֶּן־ הַסְּנֻאָֽה׃ ",
        "versenonikud": "ומן בני בנימן סלוא בן משלם בן הודויה בן הסנאה "
    },
    {
        "bookchapter": "דברי הימים א",
        "chapter": "ט",
        "versechapter": "ח",
        "bookseder": "דברי הימים",
        "seder": "ד",
        "verseseder": "ט",
        "versenikud": "וְיִבְנְיָה֙ בֶּן־ יְרֹחָ֔ם וְאֵלָ֥ה בֶן־ עֻזִּ֖י בֶּן־ מִכְרִ֑י וּמְשֻׁלָּם֙ בֶּן־ שְׁפַטְיָ֔ה בֶּן־ רְעוּאֵ֖ל בֶּן־ יִבְנִיָּֽה׃ ",
        "versenonikud": "ויבניה בן ירחם ואלה בן עזי בן מכרי ומשלם בן שפטיה בן רעואל בן יבניה "
    },
    {
        "bookchapter": "דברי הימים א",
        "chapter": "ט",
        "versechapter": "ט",
        "bookseder": "דברי הימים",
        "seder": "ד",
        "verseseder": "י",
        "versenikud": "וַאֲחֵיהֶם֙ לְתֹ֣לְדוֹתָ֔ם תְּשַׁ֥ע מֵא֖וֹת וַחֲמִשִּׁ֣ים וְשִׁשָּׁ֑ה כָּל־ אֵ֣לֶּה אֲנָשִׁ֔ים רָאשֵׁ֥י אָב֖וֹת לְבֵ֥ית אֲבֹתֵיהֶֽם׃ ",
        "versenonikud": "ואחיהם לתלדותם תשע מאות וחמשים וששה כל אלה אנשים ראשי אבות לבית אבתיהם "
    },
    {
        "bookchapter": "דברי הימים א",
        "chapter": "ט",
        "versechapter": "י",
        "bookseder": "דברי הימים",
        "seder": "ד",
        "verseseder": "יא",
        "versenikud": "וּמִן־ הַֽכֹּהֲנִ֑ים יְדַֽעְיָ֥ה וִיהוֹיָרִ֖יב וְיָכִֽין׃ ",
        "versenonikud": "ומן הכהנים ידעיה ויהויריב ויכין "
    },
    {
        "bookchapter": "דברי הימים א",
        "chapter": "ט",
        "versechapter": "יא",
        "bookseder": "דברי הימים",
        "seder": "ד",
        "verseseder": "יב",
        "versenikud": "וַעֲזַרְיָ֨ה בֶן־ חִלְקִיָּ֜ה בֶּן־ מְשֻׁלָּ֣ם בֶּן־ צָד֗וֹק בֶּן־ מְרָיוֹת֙ בֶּן־ אֲחִיט֔וּב נְגִ֖יד בֵּ֥ית הָאֱלֹהִֽים׃ ",
        "versenonikud": "ועזריה בן חלקיה בן משלם בן צדוק בן מריות בן אחיטוב נגיד בית האלהים "
    },
    {
        "bookchapter": "דברי הימים א",
        "chapter": "ט",
        "versechapter": "יב",
        "bookseder": "דברי הימים",
        "seder": "ד",
        "verseseder": "יג",
        "versenikud": "וַעֲדָיָה֙ בֶּן־ יְרֹחָ֔ם בֶּן־ פַּשְׁח֖וּר בֶּן־ מַלְכִּיָּ֑ה וּמַעְשַׂ֨י בֶּן־ עֲדִיאֵ֧ל בֶּן־ יַחְזֵ֛רָה בֶּן־ מְשֻׁלָּ֥ם בֶּן־ מְשִׁלֵּמִ֖ית בֶּן־ אִמֵּֽר׃ ",
        "versenonikud": "ועדיה בן ירחם בן פשחור בן מלכיה ומעשי בן עדיאל בן יחזרה בן משלם בן משלמית בן אמר "
    },
    {
        "bookchapter": "דברי הימים א",
        "chapter": "ט",
        "versechapter": "יג",
        "bookseder": "דברי הימים",
        "seder": "ד",
        "verseseder": "יד",
        "versenikud": "וַאֲחֵיהֶ֗ם רָאשִׁים֙ לְבֵ֣ית אֲבוֹתָ֔ם אֶ֕לֶף וּשְׁבַ֥ע מֵא֖וֹת וְשִׁשִּׁ֑ים גִּבּ֣וֹרֵי חֵ֔יל מְלֶ֖אכֶת עֲבוֹדַ֥ת בֵּית־ הָאֱלֹהִֽים׃ ",
        "versenonikud": "ואחיהם ראשים לבית אבותם אלף ושבע מאות וששים גבורי חיל מלאכת עבודת בית האלהים "
    },
    {
        "bookchapter": "דברי הימים א",
        "chapter": "ט",
        "versechapter": "יד",
        "bookseder": "דברי הימים",
        "seder": "ד",
        "verseseder": "טו",
        "versenikud": "וּמִֽן־ הַלְוִיִּ֑ם שְׁמַֽעְיָ֧ה בֶן־ חַשּׁ֛וּב בֶּן־ עַזְרִיקָ֥ם בֶּן־ חֲשַׁבְיָ֖ה מִן־ בְּנֵ֥י מְרָרִֽי׃ ",
        "versenonikud": "ומן הלוים שמעיה בן חשוב בן עזריקם בן חשביה מן בני מררי "
    },
    {
        "bookchapter": "דברי הימים א",
        "chapter": "ט",
        "versechapter": "טו",
        "bookseder": "דברי הימים",
        "seder": "ד",
        "verseseder": "טז",
        "versenikud": "וּבַקְבַּקַּ֥ר חֶ֖רֶשׁ וְגָלָ֑ל וּמַתַּנְיָה֙ בֶּן־ מִיכָ֔א בֶּן־ זִכְרִ֖י בֶּן־ אָסָֽף׃ ",
        "versenonikud": "ובקבקר חרש וגלל ומתניה בן מיכא בן זכרי בן אסף "
    },
    {
        "bookchapter": "דברי הימים א",
        "chapter": "ט",
        "versechapter": "טז",
        "bookseder": "דברי הימים",
        "seder": "ד",
        "verseseder": "יז",
        "versenikud": "וְעֹבַדְיָה֙ בֶּֽן־ שְׁמַֽעְיָ֔ה בֶּן־ גָּלָ֖ל בֶּן־ יְדוּת֑וּן וּבֶרֶכְיָ֤ה בֶן־ אָסָא֙ בֶּן־ אֶלְקָנָ֔ה הַיּוֹשֵׁ֖ב בְּחַצְרֵ֥י נְטוֹפָתִֽי׃ ",
        "versenonikud": "ועבדיה בן שמעיה בן גלל בן ידותון וברכיה בן אסא בן אלקנה היושב בחצרי נטופתי "
    },
    {
        "bookchapter": "דברי הימים א",
        "chapter": "ט",
        "versechapter": "יז",
        "bookseder": "דברי הימים",
        "seder": "ד",
        "verseseder": "יח",
        "versenikud": "וְהַשֹּׁעֲרִים֙ שַׁלּ֣וּם וְעַקּ֔וּב וְטַלְמֹ֖ן וַאֲחִימָ֑ן וַאֲחִיהֶ֥ם שַׁלּ֖וּם הָרֹֽאשׁ׃ ",
        "versenonikud": "והשערים שלום ועקוב וטלמן ואחימן ואחיהם שלום הראש "
    },
    {
        "bookchapter": "דברי הימים א",
        "chapter": "ט",
        "versechapter": "יח",
        "bookseder": "דברי הימים",
        "seder": "ד",
        "verseseder": "יט",
        "versenikud": "וְֽעַד־ הֵ֔נָּה בְּשַׁ֥עַר הַמֶּ֖לֶךְ מִזְרָ֑חָה הֵ֚מָּה הַשֹּׁ֣עֲרִ֔ים לְמַחֲנ֖וֹת בְּנֵ֥י לֵוִֽי׃ ",
        "versenonikud": "ועד הנה בשער המלך מזרחה המה השערים למחנות בני לוי "
    },
    {
        "bookchapter": "דברי הימים א",
        "chapter": "ט",
        "versechapter": "יט",
        "bookseder": "דברי הימים",
        "seder": "ד",
        "verseseder": "כ",
        "versenikud": "וְשַׁלּ֣וּם בֶּן־ ק֠וֹרֵא בֶּן־ אֶבְיָסָ֨ף בֶּן־ קֹ֜רַח וְֽאֶחָ֧יו לְבֵית־ אָבִ֣יו הַקָּרְחִ֗ים עַ֚ל מְלֶ֣אכֶת הָעֲבוֹדָ֔ה שֹׁמְרֵ֥י הַסִּפִּ֖ים לָאֹ֑הֶל וַאֲבֹֽתֵיהֶם֙ עַל־ מַחֲנֵ֣ה יְהוָ֔ה שֹׁמְרֵ֖י הַמָּבֽוֹא׃ ",
        "versenonikud": "ושלום בן קורא בן אביסף בן קרח ואחיו לבית אביו הקרחים על מלאכת העבודה שמרי הספים לאהל ואבתיהם על מחנה יהוה שמרי המבוא "
    },
    {
        "bookchapter": "דברי הימים א",
        "chapter": "ט",
        "versechapter": "כ",
        "bookseder": "דברי הימים",
        "seder": "ד",
        "verseseder": "כא",
        "versenikud": "וּפִֽינְחָ֣ס בֶּן־ אֶלְעָזָ֗ר נָגִ֨יד הָיָ֧ה עֲלֵיהֶ֛ם לְפָנִ֖ים יְהוָ֥ה ׀ עִמּֽוֹ׃ ",
        "versenonikud": "ופינחס בן אלעזר נגיד היה עליהם לפנים יהוה  עמו "
    },
    {
        "bookchapter": "דברי הימים א",
        "chapter": "ט",
        "versechapter": "כא",
        "bookseder": "דברי הימים",
        "seder": "ד",
        "verseseder": "כב",
        "versenikud": "זְכַרְיָה֙ בֶּ֣ן מְשֶֽׁלֶמְיָ֔ה שֹׁעֵ֥ר פֶּ֖תַח לְאֹ֥הֶל מוֹעֵֽד׃ ",
        "versenonikud": "זכריה בן משלמיה שער פתח לאהל מועד "
    },
    {
        "bookchapter": "דברי הימים א",
        "chapter": "ט",
        "versechapter": "כב",
        "bookseder": "דברי הימים",
        "seder": "ד",
        "verseseder": "כג",
        "versenikud": "כֻּלָּ֤ם הַבְּרוּרִים֙ לְשֹׁעֲרִ֣ים בַּסִּפִּ֔ים מָאתַ֖יִם וּשְׁנֵ֣ים עָשָׂ֑ר הֵ֤מָּה בְחַצְרֵיהֶם֙ הִתְיַחְשָׂ֔ם הֵ֣מָּה יִסַּ֥ד דָּוִ֛יד וּשְׁמוּאֵ֥ל הָרֹאֶ֖ה בֶּאֱמוּנָתָֽם׃ ",
        "versenonikud": "כלם הברורים לשערים בספים מאתים ושנים עשר המה בחצריהם התיחשם המה יסד דויד ושמואל הראה באמונתם "
    },
    {
        "bookchapter": "דברי הימים א",
        "chapter": "ט",
        "versechapter": "כג",
        "bookseder": "דברי הימים",
        "seder": "ד",
        "verseseder": "כד",
        "versenikud": "וְהֵ֨ם וּבְנֵיהֶ֜ם עַל־ הַשְּׁעָרִ֧ים לְבֵית־ יְהוָ֛ה לְבֵ֥ית־ הָאֹ֖הֶל לְמִשְׁמָרֽוֹת׃ ",
        "versenonikud": "והם ובניהם על השערים לבית יהוה לבית האהל למשמרות "
    },
    {
        "bookchapter": "דברי הימים א",
        "chapter": "ט",
        "versechapter": "כד",
        "bookseder": "דברי הימים",
        "seder": "ד",
        "verseseder": "כה",
        "versenikud": "לְאַרְבַּ֣ע רוּח֔וֹת יִהְי֖וּ הַשֹּׁעֲרִ֑ים מִזְרָ֥ח יָ֖מָּה צָפ֥וֹנָה וָנֶֽגְבָּה׃ ",
        "versenonikud": "לארבע רוחות יהיו השערים מזרח ימה צפונה ונגבה "
    },
    {
        "bookchapter": "דברי הימים א",
        "chapter": "ט",
        "versechapter": "כה",
        "bookseder": "דברי הימים",
        "seder": "ד",
        "verseseder": "כו",
        "versenikud": "וַאֲחֵיהֶ֨ם בְּחַצְרֵיהֶ֜ם לָב֨וֹא לְשִׁבְעַ֧ת הַיָּמִ֛ים מֵעֵ֥ת אֶל־ עֵ֖ת עִם־ אֵֽלֶּה׃ ",
        "versenonikud": "ואחיהם בחצריהם לבוא לשבעת הימים מעת אל עת עם אלה "
    },
    {
        "bookchapter": "דברי הימים א",
        "chapter": "ט",
        "versechapter": "כו",
        "bookseder": "דברי הימים",
        "seder": "ד",
        "verseseder": "כז",
        "versenikud": "כִּ֣י בֶאֱמוּנָ֞ה הֵ֗מָּה אַרְבַּ֙עַת֙ גִּבֹּרֵ֣י הַשֹּׁעֲרִ֔ים הֵ֖ם הַלְוִיִּ֑ם וְהָיוּ֙ עַל־ הַלְּשָׁכ֔וֹת וְעַ֥ל הָאֹצְר֖וֹת בֵּ֥ית הָאֱלֹהִֽים׃ ",
        "versenonikud": "כי באמונה המה ארבעת גברי השערים הם הלוים והיו על הלשכות ועל האצרות בית האלהים "
    },
    {
        "bookchapter": "דברי הימים א",
        "chapter": "ט",
        "versechapter": "כז",
        "bookseder": "דברי הימים",
        "seder": "ד",
        "verseseder": "כח",
        "versenikud": "וּסְבִיב֥וֹת בֵּית־ הָאֱלֹהִ֖ים יָלִ֑ינוּ כִּֽי־ עֲלֵיהֶ֣ם מִשְׁמֶ֔רֶת וְהֵ֥ם עַל־ הַמַּפְתֵּ֖חַ וְלַבֹּ֥קֶר לַבֹּֽקֶר׃ ",
        "versenonikud": "וסביבות בית האלהים ילינו כי עליהם משמרת והם על המפתח ולבקר לבקר "
    },
    {
        "bookchapter": "דברי הימים א",
        "chapter": "ט",
        "versechapter": "כח",
        "bookseder": "דברי הימים",
        "seder": "ד",
        "verseseder": "כט",
        "versenikud": "וּמֵהֶ֖ם עַל־ כְּלֵ֣י הָעֲבוֹדָ֑ה כִּֽי־ בְמִסְפָּ֣ר יְבִיא֔וּם וּבְמִסְפָּ֖ר יוֹצִיאֽוּם׃ ",
        "versenonikud": "ומהם על כלי העבודה כי במספר יביאום ובמספר יוציאום "
    },
    {
        "bookchapter": "דברי הימים א",
        "chapter": "ט",
        "versechapter": "כט",
        "bookseder": "דברי הימים",
        "seder": "ד",
        "verseseder": "ל",
        "versenikud": "וּמֵהֶ֗ם מְמֻנִּים֙ עַל־ הַכֵּלִ֔ים וְעַ֖ל כָּל־ כְּלֵ֣י הַקֹּ֑דֶשׁ וְעַל־ הַסֹּ֙לֶת֙ וְהַיַּ֣יִן וְהַשֶּׁ֔מֶן וְהַלְּבוֹנָ֖ה וְהַבְּשָׂמִֽים׃ ",
        "versenonikud": "ומהם ממנים על הכלים ועל כל כלי הקדש ועל הסלת והיין והשמן והלבונה והבשמים "
    },
    {
        "bookchapter": "דברי הימים א",
        "chapter": "ט",
        "versechapter": "ל",
        "bookseder": "דברי הימים",
        "seder": "ד",
        "verseseder": "לא",
        "versenikud": "וּמִן־ בְּנֵי֙ הַכֹּ֣הֲנִ֔ים רֹקְחֵ֥י הַמִּרְקַ֖חַת לַבְּשָׂמִֽים׃ ",
        "versenonikud": "ומן בני הכהנים רקחי המרקחת לבשמים "
    },
    {
        "bookchapter": "דברי הימים א",
        "chapter": "ט",
        "versechapter": "לא",
        "bookseder": "דברי הימים",
        "seder": "ד",
        "verseseder": "לב",
        "versenikud": "וּמַתִּתְיָה֙ מִן־ הַלְוִיִּ֔ם ה֥וּא הַבְּכ֖וֹר לְשַׁלֻּ֣ם הַקָּרְחִ֑י בֶּאֱמוּנָ֕ה עַ֖ל מַעֲשֵׂ֥ה הַחֲבִתִּֽים׃ ",
        "versenonikud": "ומתתיה מן הלוים הוא הבכור לשלם הקרחי באמונה על מעשה החבתים "
    },
    {
        "bookchapter": "דברי הימים א",
        "chapter": "ט",
        "versechapter": "לב",
        "bookseder": "דברי הימים",
        "seder": "ד",
        "verseseder": "לג",
        "versenikud": "וּמִן־ בְּנֵ֧י הַקְּהָתִ֛י מִן־ אֲחֵיהֶ֖ם עַל־ לֶ֣חֶם הַֽמַּעֲרָ֑כֶת לְהָכִ֖ין שַׁבַּ֥ת שַׁבָּֽת׃ ",
        "versenonikud": "ומן בני הקהתי מן אחיהם על לחם המערכת להכין שבת שבת "
    },
    {
        "bookchapter": "דברי הימים א",
        "chapter": "ט",
        "versechapter": "לג",
        "bookseder": "דברי הימים",
        "seder": "ד",
        "verseseder": "לד",
        "versenikud": "וְאֵ֣לֶּה הַ֠מְשֹׁרְרִים רָאשֵׁ֨י אָב֧וֹת לַלְוִיִּ֛ם בַּלְּשָׁכֹ֖ת פטירים פְּטוּרִ֑ים כִּֽי־ יוֹמָ֥ם וָלַ֛יְלָה עֲלֵיהֶ֖ם בַּמְּלָאכָֽה׃ ",
        "versenonikud": "ואלה המשררים ראשי אבות ללוים בלשכת פטירים פטורים כי יומם ולילה עליהם במלאכה "
    },
    {
        "bookchapter": "דברי הימים א",
        "chapter": "ט",
        "versechapter": "לד",
        "bookseder": "דברי הימים",
        "seder": "ד",
        "verseseder": "לה",
        "versenikud": "אֵלֶּה֩ רָאשֵׁ֨י הָאָב֧וֹת לַלְוִיִּ֛ם לְתֹלְדוֹתָ֖ם רָאשִׁ֑ים אֵ֖לֶּה יָשְׁב֥וּ בִירוּשָׁלִָֽם׃ ",
        "versenonikud": "אלה ראשי האבות ללוים לתלדותם ראשים אלה ישבו בירושלם "
    },
    {
        "bookchapter": "דברי הימים א",
        "chapter": "ט",
        "versechapter": "לה",
        "bookseder": "דברי הימים",
        "seder": "ד",
        "verseseder": "לו",
        "versenikud": "וּבְגִבְע֛וֹן יָשְׁב֥וּ אֲבִֽי־ גִבְע֖וֹן יעואל יְעִיאֵ֑ל וְשֵׁ֥ם אִשְׁתּ֖וֹ מַעֲכָֽה׃ ",
        "versenonikud": "ובגבעון ישבו אבי גבעון יעואל יעיאל ושם אשתו מעכה "
    },
    {
        "bookchapter": "דברי הימים א",
        "chapter": "ט",
        "versechapter": "לו",
        "bookseder": "דברי הימים",
        "seder": "ד",
        "verseseder": "לז",
        "versenikud": "וּבְנ֥וֹ הַבְּכ֖וֹר עַבְדּ֑וֹן וְצ֣וּר וְקִ֔ישׁ וּבַ֥עַל וְנֵ֖ר וְנָדָֽב׃ ",
        "versenonikud": "ובנו הבכור עבדון וצור וקיש ובעל ונר ונדב "
    },
    {
        "bookchapter": "דברי הימים א",
        "chapter": "ט",
        "versechapter": "לז",
        "bookseder": "דברי הימים",
        "seder": "ד",
        "verseseder": "לח",
        "versenikud": "וּגְד֣וֹר וְאַחְי֔וֹ וּזְכַרְיָ֖ה וּמִקְלֽוֹת׃ ",
        "versenonikud": "וגדור ואחיו וזכריה ומקלות "
    },
    {
        "bookchapter": "דברי הימים א",
        "chapter": "ט",
        "versechapter": "לח",
        "bookseder": "דברי הימים",
        "seder": "ד",
        "verseseder": "לט",
        "versenikud": "וּמִקְל֖וֹת הוֹלִ֣יד אֶת־ שִׁמְאָ֑ם וְאַף־ הֵ֗ם נֶ֧גֶד אֲחֵיהֶ֛ם יָשְׁב֥וּ בִירֽוּשָׁלִַ֖ם עִם־ אֲחֵיהֶֽם׃ ",
        "versenonikud": "ומקלות הוליד את שמאם ואף הם נגד אחיהם ישבו בירושלם עם אחיהם "
    },
    {
        "bookchapter": "דברי הימים א",
        "chapter": "ט",
        "versechapter": "לט",
        "bookseder": "דברי הימים",
        "seder": "ד",
        "verseseder": "מ",
        "versenikud": "וְנֵר֙ הוֹלִ֣יד אֶת־ קִ֔ישׁ וְקִ֖ישׁ הוֹלִ֣יד אֶת־ שָׁא֑וּל וְשָׁא֗וּל הוֹלִ֤יד אֶת־ יְהֽוֹנָתָן֙ וְאֶת־ מַלְכִּי־ שׁ֔וּעַ וְאֶת־ אֲבִינָדָ֖ב וְאֶת־ אֶשְׁבָּֽעַל׃ ",
        "versenonikud": "ונר הוליד את קיש וקיש הוליד את שאול ושאול הוליד את יהונתן ואת מלכי שוע ואת אבינדב ואת אשבעל "
    },
    {
        "bookchapter": "דברי הימים א",
        "chapter": "ט",
        "versechapter": "מ",
        "bookseder": "דברי הימים",
        "seder": "ד",
        "verseseder": "מא",
        "versenikud": "וּבֶן־ יְהוֹנָתָ֖ן מְרִ֣יב בָּ֑עַל וּמְרִי־ בַ֖עַל הוֹלִ֥יד אֶת־ מִיכָֽה׃ ",
        "versenonikud": "ובן יהונתן מריב בעל ומרי בעל הוליד את מיכה "
    },
    {
        "bookchapter": "דברי הימים א",
        "chapter": "ט",
        "versechapter": "מא",
        "bookseder": "דברי הימים",
        "seder": "ד",
        "verseseder": "מב",
        "versenikud": "וּבְנֵ֖י מִיכָ֑ה פִּית֥וֹן וָמֶ֖לֶךְ וְתַחְרֵֽעַ׃ ",
        "versenonikud": "ובני מיכה פיתון ומלך ותחרע "
    },
    {
        "bookchapter": "דברי הימים א",
        "chapter": "ט",
        "versechapter": "מב",
        "bookseder": "דברי הימים",
        "seder": "ד",
        "verseseder": "מג",
        "versenikud": "וְאָחָז֙ הוֹלִ֣יד אֶת־ יַעְרָ֔ה וְיַעְרָ֗ה הוֹלִ֛יד אֶת־ עָלֶ֥מֶת וְאֶת־ עַזְמָ֖וֶת וְאֶת־ זִמְרִ֑י וְזִמְרִ֖י הוֹלִ֥יד אֶת־ מוֹצָֽא׃ ",
        "versenonikud": "ואחז הוליד את יערה ויערה הוליד את עלמת ואת עזמות ואת זמרי וזמרי הוליד את מוצא "
    },
    {
        "bookchapter": "דברי הימים א",
        "chapter": "ט",
        "versechapter": "מג",
        "bookseder": "דברי הימים",
        "seder": "ד",
        "verseseder": "מד",
        "versenikud": "וּמוֹצָ֖א הוֹלִ֣יד אֶת־ בִּנְעָ֑א וּרְפָיָ֥ה בְנ֛וֹ אֶלְעָשָׂ֥ה בְנ֖וֹ אָצֵ֥ל בְּנֽוֹ׃ ",
        "versenonikud": "ומוצא הוליד את בנעא ורפיה בנו אלעשה בנו אצל בנו "
    },
    {
        "bookchapter": "דברי הימים א",
        "chapter": "ט",
        "versechapter": "מד",
        "bookseder": "דברי הימים",
        "seder": "ד",
        "verseseder": "מה",
        "versenikud": "וּלְאָצֵל֮ שִׁשָּׁ֣ה בָנִים֒ וְאֵ֣לֶּה שְׁמוֹתָ֗ם עַזְרִיקָ֥ם ׀ בֹּ֙כְרוּ֙ וְיִשְׁמָעֵ֣אל וּשְׁעַרְיָ֔ה וְעֹבַדְיָ֖ה וְחָנָ֑ן אֵ֖לֶּה בְּנֵ֥י אָצַֽל׃ ",
        "versenonikud": "ולאצל ששה בנים ואלה שמותם עזריקם  בכרו וישמעאל ושעריה ועבדיה וחנן אלה בני אצל "
    },
    {
        "bookchapter": "דברי הימים א",
        "chapter": "י",
        "versechapter": "א",
        "bookseder": "דברי הימים",
        "seder": "ד",
        "verseseder": "מו",
        "versenikud": "וּפְלִשְׁתִּ֖ים נִלְחֲמ֣וּ בְיִשְׂרָאֵ֑ל וַיָּ֑נָס אִֽישׁ־ יִשְׂרָאֵל֙ מִפְּנֵ֣י פְלִשְׁתִּ֔ים וַיִּפְּל֥וּ חֲלָלִ֖ים בְּהַ֥ר גִּלְבֹּֽעַ׃ ",
        "versenonikud": "ופלשתים נלחמו בישראל וינס איש ישראל מפני פלשתים ויפלו חללים בהר גלבע "
    },
    {
        "bookchapter": "דברי הימים א",
        "chapter": "י",
        "versechapter": "ב",
        "bookseder": "דברי הימים",
        "seder": "ד",
        "verseseder": "מז",
        "versenikud": "וַיַּדְבְּק֣וּ פְלִשְׁתִּ֔ים אַחֲרֵ֥י שָׁא֖וּל וְאַחֲרֵ֣י בָנָ֑יו וַיַּכּ֣וּ פְלִשְׁתִּ֗ים אֶת־ יוֹנָתָ֧ן וְאֶת־ אֲבִינָדָ֛ב וְאֶת־ מַלְכִּי־ שׁ֖וּעַ בְּנֵ֥י שָׁאֽוּל׃ ",
        "versenonikud": "וידבקו פלשתים אחרי שאול ואחרי בניו ויכו פלשתים את יונתן ואת אבינדב ואת מלכי שוע בני שאול "
    },
    {
        "bookchapter": "דברי הימים א",
        "chapter": "י",
        "versechapter": "ג",
        "bookseder": "דברי הימים",
        "seder": "ד",
        "verseseder": "מח",
        "versenikud": "וַתִּכְבַּ֤ד הַמִּלְחָמָה֙ עַל־ שָׁא֔וּל וַיִּמְצָאֻ֖הוּ הַמּוֹרִ֣ים בַּקָּ֑שֶׁת וַיָּ֖חֶל מִן־ הַיּוֹרִֽים׃ ",
        "versenonikud": "ותכבד המלחמה על שאול וימצאהו המורים בקשת ויחל מן היורים "
    },
    {
        "bookchapter": "דברי הימים א",
        "chapter": "י",
        "versechapter": "ד",
        "bookseder": "דברי הימים",
        "seder": "ד",
        "verseseder": "מט",
        "versenikud": "וַיֹּ֣אמֶר שָׁאוּל֩ אֶל־ נֹשֵׂ֨א כֵלָ֜יו שְׁלֹ֥ף חַרְבְּךָ֣ ׀ וְדָקְרֵ֣נִי בָ֗הּ פֶּן־ יָבֹ֜אוּ הָעֲרֵלִ֤ים הָאֵ֙לֶּה֙ וְהִתְעַלְּלוּ־ בִ֔י וְלֹ֤א אָבָה֙ נֹשֵׂ֣א כֵלָ֔יו כִּ֥י יָרֵ֖א מְאֹ֑ד וַיִּקַּ֤ח שָׁאוּל֙ אֶת־ הַחֶ֔רֶב וַיִּפֹּ֖ל עָלֶֽיהָ׃ ",
        "versenonikud": "ויאמר שאול אל נשא כליו שלף חרבך  ודקרני בה פן יבאו הערלים האלה והתעללו בי ולא אבה נשא כליו כי ירא מאד ויקח שאול את החרב ויפל עליה "
    },
    {
        "bookchapter": "דברי הימים א",
        "chapter": "י",
        "versechapter": "ה",
        "bookseder": "דברי הימים",
        "seder": "ד",
        "verseseder": "נ",
        "versenikud": "וַיַּ֥רְא נֹשֵֽׂא־ כֵלָ֖יו כִּ֣י מֵ֣ת שָׁא֑וּל וַיִּפֹּ֥ל גַּם־ ה֛וּא עַל־ הַחֶ֖רֶב וַיָּמֹֽת׃ ",
        "versenonikud": "וירא נשא כליו כי מת שאול ויפל גם הוא על החרב וימת "
    },
    {
        "bookchapter": "דברי הימים א",
        "chapter": "י",
        "versechapter": "ו",
        "bookseder": "דברי הימים",
        "seder": "ד",
        "verseseder": "נא",
        "versenikud": "וַיָּ֤מָת שָׁאוּל֙ וּשְׁלֹ֣שֶׁת בָּנָ֔יו וְכָל־ בֵּית֖וֹ יַחְדָּ֥ו מֵֽתוּ׃ ",
        "versenonikud": "וימת שאול ושלשת בניו וכל ביתו יחדו מתו "
    },
    {
        "bookchapter": "דברי הימים א",
        "chapter": "י",
        "versechapter": "ז",
        "bookseder": "דברי הימים",
        "seder": "ד",
        "verseseder": "נב",
        "versenikud": "וַ֠יִּרְאוּ כָּל־ אִ֨ישׁ יִשְׂרָאֵ֤ל אֲשֶׁר־ בָּעֵ֙מֶק֙ כִּ֣י נָ֔סוּ וְכִי־ מֵ֖תוּ שָׁא֣וּל וּבָנָ֑יו וַיַּעַזְב֤וּ עָרֵיהֶם֙ וַיָּנֻ֔סוּ וַיָּבֹ֣אוּ פְלִשְׁתִּ֔ים וַיֵּשְׁב֖וּ בָּהֶֽם׃ ",
        "versenonikud": "ויראו כל איש ישראל אשר בעמק כי נסו וכי מתו שאול ובניו ויעזבו עריהם וינסו ויבאו פלשתים וישבו בהם "
    },
    {
        "bookchapter": "דברי הימים א",
        "chapter": "י",
        "versechapter": "ח",
        "bookseder": "דברי הימים",
        "seder": "ד",
        "verseseder": "נג",
        "versenikud": "וַיְהִי֙ מִֽמָּחֳרָ֔ת וַיָּבֹ֣אוּ פְלִשְׁתִּ֔ים לְפַשֵּׁ֖ט אֶת־ הַֽחֲלָלִ֑ים וַֽיִּמְצְא֤וּ אֶת־ שָׁאוּל֙ וְאֶת־ בָּנָ֔יו נֹפְלִ֖ים בְּהַ֥ר גִּלְבֹּֽעַ׃ ",
        "versenonikud": "ויהי ממחרת ויבאו פלשתים לפשט את החללים וימצאו את שאול ואת בניו נפלים בהר גלבע "
    },
    {
        "bookchapter": "דברי הימים א",
        "chapter": "י",
        "versechapter": "ט",
        "bookseder": "דברי הימים",
        "seder": "ד",
        "verseseder": "נד",
        "versenikud": "וַיַּ֨פְשִׁיטֻ֔הוּ וַיִּשְׂא֥וּ אֶת־ רֹאשׁ֖וֹ וְאֶת־ כֵּלָ֑יו וַיְשַׁלְּח֨וּ בְאֶֽרֶץ־ פְלִשְׁתִּ֜ים סָבִ֗יב לְבַשֵּׂ֛ר אֶת־ עֲצַבֵּיהֶ֖ם וְאֶת־ הָעָֽם׃ ",
        "versenonikud": "ויפשיטהו וישאו את ראשו ואת כליו וישלחו בארץ פלשתים סביב לבשר את עצביהם ואת העם "
    },
    {
        "bookchapter": "דברי הימים א",
        "chapter": "י",
        "versechapter": "י",
        "bookseder": "דברי הימים",
        "seder": "ד",
        "verseseder": "נה",
        "versenikud": "וַיָּשִׂ֙ימוּ֙ אֶת־ כֵּלָ֔יו בֵּ֖ית אֱלֹהֵיהֶ֑ם וְאֶת־ גֻּלְגָּלְתּ֥וֹ תָקְע֖וּ בֵּ֥ית דָּגֽוֹן׃ ",
        "versenonikud": "וישימו את כליו בית אלהיהם ואת גלגלתו תקעו בית דגון "
    },
    {
        "bookchapter": "דברי הימים א",
        "chapter": "י",
        "versechapter": "יא",
        "bookseder": "דברי הימים",
        "seder": "ד",
        "verseseder": "נו",
        "versenikud": "וַֽיִּשְׁמְע֔וּ כֹּ֖ל יָבֵ֣ישׁ גִּלְעָ֑ד אֵ֛ת כָּל־ אֲשֶׁר־ עָשׂ֥וּ פְלִשְׁתִּ֖ים לְשָׁאֽוּל׃ ",
        "versenonikud": "וישמעו כל יביש גלעד את כל אשר עשו פלשתים לשאול "
    },
    {
        "bookchapter": "דברי הימים א",
        "chapter": "י",
        "versechapter": "יב",
        "bookseder": "דברי הימים",
        "seder": "ד",
        "verseseder": "נז",
        "versenikud": "וַיָּקוּמוּ֮ כָּל־ אִ֣ישׁ חַיִל֒ וַיִּשְׂא֞וּ אֶת־ גּוּפַ֣ת שָׁא֗וּל וְאֵת֙ גּוּפֹ֣ת בָּנָ֔יו וַיְבִיא֖וּם יָבֵ֑ישָׁה וַיִּקְבְּר֨וּ אֶת־ עַצְמוֹתֵיהֶ֜ם תַּ֤חַת הָאֵלָה֙ בְּיָבֵ֔שׁ וַיָּצ֖וּמוּ שִׁבְעַ֥ת יָמִֽים׃ ",
        "versenonikud": "ויקומו כל איש חיל וישאו את גופת שאול ואת גופת בניו ויביאום יבישה ויקברו את עצמותיהם תחת האלה ביבש ויצומו שבעת ימים "
    },
    {
        "bookchapter": "דברי הימים א",
        "chapter": "י",
        "versechapter": "יג",
        "bookseder": "דברי הימים",
        "seder": "ד",
        "verseseder": "נח",
        "versenikud": "וַיָּ֣מָת שָׁא֗וּל בְּמַֽעֲלוֹ֙ אֲשֶׁ֣ר מָעַ֣ל בַּֽיהוָ֔ה עַל־ דְּבַ֥ר יְהוָ֖ה אֲשֶׁ֣ר לֹא־ שָׁמָ֑ר וְגַם־ לִשְׁא֥וֹל בָּא֖וֹב לִדְרֽוֹשׁ׃ ",
        "versenonikud": "וימת שאול במעלו אשר מעל ביהוה על דבר יהוה אשר לא שמר וגם לשאול באוב לדרוש "
    },
    {
        "bookchapter": "דברי הימים א",
        "chapter": "י",
        "versechapter": "יד",
        "bookseder": "דברי הימים",
        "seder": "ד",
        "verseseder": "נט",
        "versenikud": "וְלֹֽא־ דָרַ֥שׁ בַּֽיהוָ֖ה וַיְמִיתֵ֑הוּ וַיַּסֵּב֙ אֶת־ הַמְּלוּכָ֔ה לְדָוִ֖יד בֶּן־ יִשָֽׁי׃ ",
        "versenonikud": "ולא דרש ביהוה וימיתהו ויסב את המלוכה לדויד בן ישי "
    },
    {
        "bookchapter": "דברי הימים א",
        "chapter": "יא",
        "versechapter": "א",
        "bookseder": "דברי הימים",
        "seder": "ד",
        "verseseder": "ס",
        "versenikud": "וַיִּקָּבְצ֧וּ כָֽל־ יִשְׂרָאֵ֛ל אֶל־ דָּוִ֖יד חֶבְר֣וֹנָה לֵאמֹ֑ר הִנֵּ֛ה עַצְמְךָ֥ וּֽבְשָׂרְךָ֖ אֲנָֽחְנוּ׃ ",
        "versenonikud": "ויקבצו כל ישראל אל דויד חברונה לאמר הנה עצמך ובשרך אנחנו "
    },
    {
        "bookchapter": "דברי הימים א",
        "chapter": "יא",
        "versechapter": "ב",
        "bookseder": "דברי הימים",
        "seder": "ד",
        "verseseder": "סא",
        "versenikud": "גַּם־ תְּמ֣וֹל גַּם־ שִׁלְשׁ֗וֹם גַּ֚ם בִּהְי֣וֹת שָׁא֣וּל מֶ֔לֶךְ אַתָּ֛ה הַמּוֹצִ֥יא וְהַמֵּבִ֖יא אֶת־ יִשְׂרָאֵ֑ל וַיֹּאמֶר֩ יְהוָ֨ה אֱלֹהֶ֜יךָ לְךָ֗ אַתָּ֨ה תִרְעֶ֤ה אֶת־ עַמִּי֙ אֶת־ יִשְׂרָאֵ֔ל וְאַתָּה֙ תִּהְיֶ֣ה נָגִ֔יד עַ֖ל עַמִּ֥י יִשְׂרָאֵֽל׃ ",
        "versenonikud": "גם תמול גם שלשום גם בהיות שאול מלך אתה המוציא והמביא את ישראל ויאמר יהוה אלהיך לך אתה תרעה את עמי את ישראל ואתה תהיה נגיד על עמי ישראל "
    },
    {
        "bookchapter": "דברי הימים א",
        "chapter": "יא",
        "versechapter": "ג",
        "bookseder": "דברי הימים",
        "seder": "ד",
        "verseseder": "סב",
        "versenikud": "וַ֠יָּבֹאוּ כָּל־ זִקְנֵ֨י יִשְׂרָאֵ֤ל אֶל־ הַמֶּ֙לֶךְ֙ חֶבְר֔וֹנָה וַיִּכְרֹת֩ לָהֶ֨ם דָּוִ֥יד בְּרִ֛ית בְּחֶבְר֖וֹן לִפְנֵ֣י יְהוָ֑ה וַיִּמְשְׁח֨וּ אֶת־ דָּוִ֤יד לְמֶ֙לֶךְ֙ עַל־ יִשְׂרָאֵ֔ל כִּדְבַ֥ר יְהוָ֖ה בְּיַד־ שְׁמוּאֵֽל׃ ",
        "versenonikud": "ויבאו כל זקני ישראל אל המלך חברונה ויכרת להם דויד ברית בחברון לפני יהוה וימשחו את דויד למלך על ישראל כדבר יהוה ביד שמואל "
    },
    {
        "bookchapter": "דברי הימים א",
        "chapter": "יא",
        "versechapter": "ד",
        "bookseder": "דברי הימים",
        "seder": "ד",
        "verseseder": "סג",
        "versenikud": "וַיֵּ֨לֶךְ דָּוִ֧יד וְכָל־ יִשְׂרָאֵ֛ל יְרוּשָׁלִַ֖ם הִ֣יא יְב֑וּס וְשָׁם֙ הַיְבוּסִ֔י יֹשְׁבֵ֖י הָאָֽרֶץ׃ ",
        "versenonikud": "וילך דויד וכל ישראל ירושלם היא יבוס ושם היבוסי ישבי הארץ "
    },
    {
        "bookchapter": "דברי הימים א",
        "chapter": "יא",
        "versechapter": "ה",
        "bookseder": "דברי הימים",
        "seder": "ד",
        "verseseder": "סד",
        "versenikud": "וַיֹּ֨אמְר֜וּ יֹשְׁבֵ֤י יְבוּס֙ לְדָוִ֔יד לֹ֥א תָב֖וֹא הֵ֑נָּה וַיִּלְכֹּ֤ד דָּוִיד֙ אֶת־ מְצֻדַ֣ת צִיּ֔וֹן הִ֖יא עִ֥יר דָּוִֽיד׃ ",
        "versenonikud": "ויאמרו ישבי יבוס לדויד לא תבוא הנה וילכד דויד את מצדת ציון היא עיר דויד "
    },
    {
        "bookchapter": "דברי הימים א",
        "chapter": "יא",
        "versechapter": "ו",
        "bookseder": "דברי הימים",
        "seder": "ד",
        "verseseder": "סה",
        "versenikud": "וַיֹּ֣אמֶר דָּוִ֔יד כָּל־ מַכֵּ֤ה יְבוּסִי֙ בָּרִ֣אשׁוֹנָ֔ה יִהְיֶ֥ה לְרֹ֖אשׁ וּלְשָׂ֑ר וַיַּ֧עַל בָּרִאשׁוֹנָ֛ה יוֹאָ֥ב בֶּן־ צְרוּיָ֖ה וַיְהִ֥י לְרֹֽאשׁ׃ ",
        "versenonikud": "ויאמר דויד כל מכה יבוסי בראשונה יהיה לראש ולשר ויעל בראשונה יואב בן צרויה ויהי לראש "
    },
    {
        "bookchapter": "דברי הימים א",
        "chapter": "יא",
        "versechapter": "ז",
        "bookseder": "דברי הימים",
        "seder": "ד",
        "verseseder": "סו",
        "versenikud": "וַיֵּ֥שֶׁב דָּוִ֖יד בַּמְצָ֑ד עַל־ כֵּ֥ן קָרְאוּ־ ל֖וֹ עִ֥יר דָּוִֽיד׃ ",
        "versenonikud": "וישב דויד במצד על כן קראו לו עיר דויד "
    },
    {
        "bookchapter": "דברי הימים א",
        "chapter": "יא",
        "versechapter": "ח",
        "bookseder": "דברי הימים",
        "seder": "ד",
        "verseseder": "סז",
        "versenikud": "וַיִּ֤בֶן הָעִיר֙ מִסָּבִ֔יב מִן־ הַמִּלּ֖וֹא וְעַד־ הַסָּבִ֑יב וְיוֹאָ֕ב יְחַיֶּ֖ה אֶת־ שְׁאָ֥ר הָעִֽיר׃ ",
        "versenonikud": "ויבן העיר מסביב מן המלוא ועד הסביב ויואב יחיה את שאר העיר "
    }
]