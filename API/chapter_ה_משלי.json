[
    {
        "bookchapter": "משלי",
        "chapter": "ה",
        "versechapter": "א",
        "bookseder": "משלי",
        "seder": "א",
        "verseseder": "קיח",
        "versenikud": "בְּ֭נִי לְחָכְמָתִ֣י הַקְשִׁ֑יבָה לִ֝תְבוּנָתִ֗י הַט־ אָזְנֶֽךָ׃ ",
        "versenonikud": "בני לחכמתי הקשיבה לתבונתי הט אזנך "
    },
    {
        "bookchapter": "משלי",
        "chapter": "ה",
        "versechapter": "ב",
        "bookseder": "משלי",
        "seder": "א",
        "verseseder": "קיט",
        "versenikud": "לִשְׁמֹ֥ר מְזִמּ֑וֹת וְ֝דַ֗עַת שְׂפָתֶ֥יךָ יִנְצֹֽרוּ׃ ",
        "versenonikud": "לשמר מזמות ודעת שפתיך ינצרו "
    },
    {
        "bookchapter": "משלי",
        "chapter": "ה",
        "versechapter": "ג",
        "bookseder": "משלי",
        "seder": "א",
        "verseseder": "קכ",
        "versenikud": "כִּ֤י נֹ֣פֶת תִּ֭טֹּפְנָה שִׂפְתֵ֣י זָרָ֑ה וְחָלָ֖ק מִשֶּׁ֣מֶן חִכָּֽהּ׃ ",
        "versenonikud": "כי נפת תטפנה שפתי זרה וחלק משמן חכה "
    },
    {
        "bookchapter": "משלי",
        "chapter": "ה",
        "versechapter": "ד",
        "bookseder": "משלי",
        "seder": "א",
        "verseseder": "קכא",
        "versenikud": "וְֽ֭אַחֲרִיתָהּ מָרָ֣ה כַֽלַּעֲנָ֑ה חַ֝דָּ֗ה כְּחֶ֣רֶב פִּיּֽוֹת׃ ",
        "versenonikud": "ואחריתה מרה כלענה חדה כחרב פיות "
    },
    {
        "bookchapter": "משלי",
        "chapter": "ה",
        "versechapter": "ה",
        "bookseder": "משלי",
        "seder": "א",
        "verseseder": "קכב",
        "versenikud": "רַ֭גְלֶיהָ יֹרְד֣וֹת מָ֑וֶת שְׁ֝א֗וֹל צְעָדֶ֥יהָ יִתְמֹֽכוּ׃ ",
        "versenonikud": "רגליה ירדות מות שאול צעדיה יתמכו "
    },
    {
        "bookchapter": "משלי",
        "chapter": "ה",
        "versechapter": "ו",
        "bookseder": "משלי",
        "seder": "א",
        "verseseder": "קכג",
        "versenikud": "אֹ֣רַח חַ֭יִּים פֶּן־ תְּפַלֵּ֑ס נָע֥וּ מַ֝עְגְּלֹתֶ֗יהָ לֹ֣א תֵדָֽע׃ ",
        "versenonikud": "ארח חיים פן תפלס נעו מעגלתיה לא תדע "
    },
    {
        "bookchapter": "משלי",
        "chapter": "ה",
        "versechapter": "ז",
        "bookseder": "משלי",
        "seder": "א",
        "verseseder": "קכד",
        "versenikud": "וְעַתָּ֣ה בָ֭נִים שִׁמְעוּ־ לִ֑י וְאַל־ תָּ֝ס֗וּרוּ מֵאִמְרֵי־ פִֽי׃ ",
        "versenonikud": "ועתה בנים שמעו לי ואל תסורו מאמרי פי "
    },
    {
        "bookchapter": "משלי",
        "chapter": "ה",
        "versechapter": "ח",
        "bookseder": "משלי",
        "seder": "א",
        "verseseder": "קכה",
        "versenikud": "הַרְחֵ֣ק מֵעָלֶ֣יהָ דַרְכֶּ֑ךָ וְאַל־ תִּ֝קְרַ֗ב אֶל־ פֶּ֥תַח בֵּיתָֽהּ׃ ",
        "versenonikud": "הרחק מעליה דרכך ואל תקרב אל פתח ביתה "
    },
    {
        "bookchapter": "משלי",
        "chapter": "ה",
        "versechapter": "ט",
        "bookseder": "משלי",
        "seder": "א",
        "verseseder": "קכו",
        "versenikud": "פֶּן־ תִּתֵּ֣ן לַאֲחֵרִ֣ים הוֹדֶ֑ךָ וּ֝שְׁנֹתֶ֗יךָ לְאַכְזָרִֽי׃ ",
        "versenonikud": "פן תתן לאחרים הודך ושנתיך לאכזרי "
    },
    {
        "bookchapter": "משלי",
        "chapter": "ה",
        "versechapter": "י",
        "bookseder": "משלי",
        "seder": "א",
        "verseseder": "קכז",
        "versenikud": "פֶּֽן־ יִשְׂבְּע֣וּ זָרִ֣ים כֹּחֶ֑ךָ וַ֝עֲצָבֶ֗יךָ בְּבֵ֣ית נָכְרִֽי׃ ",
        "versenonikud": "פן ישבעו זרים כחך ועצביך בבית נכרי "
    },
    {
        "bookchapter": "משלי",
        "chapter": "ה",
        "versechapter": "יא",
        "bookseder": "משלי",
        "seder": "א",
        "verseseder": "קכח",
        "versenikud": "וְנָהַמְתָּ֥ בְאַחֲרִיתֶ֑ךָ בִּכְל֥וֹת בְּ֝שָׂרְךָ֗ וּשְׁאֵרֶֽךָ׃ ",
        "versenonikud": "ונהמת באחריתך בכלות בשרך ושארך "
    },
    {
        "bookchapter": "משלי",
        "chapter": "ה",
        "versechapter": "יב",
        "bookseder": "משלי",
        "seder": "א",
        "verseseder": "קכט",
        "versenikud": "וְֽאָמַרְתָּ֗ אֵ֭יךְ שָׂנֵ֣אתִי מוּסָ֑ר וְ֝תוֹכַ֗חַת נָאַ֥ץ לִבִּֽי׃ ",
        "versenonikud": "ואמרת איך שנאתי מוסר ותוכחת נאץ לבי "
    },
    {
        "bookchapter": "משלי",
        "chapter": "ה",
        "versechapter": "יג",
        "bookseder": "משלי",
        "seder": "א",
        "verseseder": "קל",
        "versenikud": "וְֽלֹא־ שָׁ֭מַעְתִּי בְּק֣וֹל מוֹרָ֑י וְ֝לִֽמְלַמְּדַ֗י לֹא־ הִטִּ֥יתִי אָזְנִֽי׃ ",
        "versenonikud": "ולא שמעתי בקול מורי ולמלמדי לא הטיתי אזני "
    },
    {
        "bookchapter": "משלי",
        "chapter": "ה",
        "versechapter": "יד",
        "bookseder": "משלי",
        "seder": "א",
        "verseseder": "קלא",
        "versenikud": "כִּ֭מְעַט הָיִ֣יתִי בְכָל־ רָ֑ע בְּת֖וֹךְ קָהָ֣ל וְעֵדָֽה׃ ",
        "versenonikud": "כמעט הייתי בכל רע בתוך קהל ועדה "
    },
    {
        "bookchapter": "משלי",
        "chapter": "ה",
        "versechapter": "טו",
        "bookseder": "משלי",
        "seder": "א",
        "verseseder": "קלב",
        "versenikud": "שְׁתֵה־ מַ֥יִם מִבּוֹרֶ֑ךָ וְ֝נֹזְלִ֗ים מִתּ֥וֹךְ בְּאֵרֶֽךָ׃ ",
        "versenonikud": "שתה מים מבורך ונזלים מתוך בארך "
    },
    {
        "bookchapter": "משלי",
        "chapter": "ה",
        "versechapter": "טז",
        "bookseder": "משלי",
        "seder": "א",
        "verseseder": "קלג",
        "versenikud": "יָפ֣וּצוּ מַעְיְנֹתֶ֣יךָ ח֑וּצָה בָּ֝רְחֹב֗וֹת פַּלְגֵי־ מָֽיִם׃ ",
        "versenonikud": "יפוצו מעינתיך חוצה ברחבות פלגי מים "
    },
    {
        "bookchapter": "משלי",
        "chapter": "ה",
        "versechapter": "יז",
        "bookseder": "משלי",
        "seder": "א",
        "verseseder": "קלד",
        "versenikud": "יִֽהְיוּ־ לְךָ֥ לְבַדֶּ֑ךָ וְאֵ֖ין לְזָרִ֣ים אִתָּֽךְ׃ ",
        "versenonikud": "יהיו לך לבדך ואין לזרים אתך "
    },
    {
        "bookchapter": "משלי",
        "chapter": "ה",
        "versechapter": "יח",
        "bookseder": "משלי",
        "seder": "ב",
        "verseseder": "א",
        "versenikud": "יְהִֽי־ מְקוֹרְךָ֥ בָר֑וּךְ וּ֝שְׂמַ֗ח מֵאֵ֥שֶׁת נְעוּרֶֽךָ׃ ",
        "versenonikud": "יהי מקורך ברוך ושמח מאשת נעורך "
    },
    {
        "bookchapter": "משלי",
        "chapter": "ה",
        "versechapter": "יט",
        "bookseder": "משלי",
        "seder": "ב",
        "verseseder": "ב",
        "versenikud": "אַיֶּ֥לֶת אֲהָבִ֗ים וְֽיַעֲלַ֫ת־ חֵ֥ן דַּ֭דֶּיהָ יְרַוֻּ֣ךָ בְכָל־ עֵ֑ת בְּ֝אַהֲבָתָ֗הּ תִּשְׁגֶּ֥ה תָמִֽיד׃ ",
        "versenonikud": "אילת אהבים ויעלת חן דדיה ירוך בכל עת באהבתה תשגה תמיד "
    },
    {
        "bookchapter": "משלי",
        "chapter": "ה",
        "versechapter": "כ",
        "bookseder": "משלי",
        "seder": "ב",
        "verseseder": "ג",
        "versenikud": "וְלָ֤מָּה תִשְׁגֶּ֣ה בְנִ֣י בְזָרָ֑ה וּ֝תְחַבֵּ֗ק חֵ֣ק נָכְרִיָּֽה׃ ",
        "versenonikud": "ולמה תשגה בני בזרה ותחבק חק נכריה "
    },
    {
        "bookchapter": "משלי",
        "chapter": "ה",
        "versechapter": "כא",
        "bookseder": "משלי",
        "seder": "ב",
        "verseseder": "ד",
        "versenikud": "כִּ֤י נֹ֨כַח ׀ עֵינֵ֣י יְ֭הוָה דַּרְכֵי־ אִ֑ישׁ וְֽכָל־ מַעְגְּלֹתָ֥יו מְפַלֵּֽס׃ ",
        "versenonikud": "כי נכח  עיני יהוה דרכי איש וכל מעגלתיו מפלס "
    },
    {
        "bookchapter": "משלי",
        "chapter": "ה",
        "versechapter": "כב",
        "bookseder": "משלי",
        "seder": "ב",
        "verseseder": "ה",
        "versenikud": "עַֽווֹנוֹתָ֗יו יִלְכְּדֻנ֥וֹ אֶת־ הָרָשָׁ֑ע וּבְחַבְלֵ֥י חַ֝טָּאת֗וֹ יִתָּמֵֽךְ׃ ",
        "versenonikud": "עוונותיו ילכדנו את הרשע ובחבלי חטאתו יתמך "
    },
    {
        "bookchapter": "משלי",
        "chapter": "ה",
        "versechapter": "כג",
        "bookseder": "משלי",
        "seder": "ב",
        "verseseder": "ו",
        "versenikud": "ה֗וּא יָ֭מוּת בְּאֵ֣ין מוּסָ֑ר וּבְרֹ֖ב אִוַּלְתּ֣וֹ יִשְׁגֶּֽה׃ ",
        "versenonikud": "הוא ימות באין מוסר וברב אולתו ישגה "
    }
]