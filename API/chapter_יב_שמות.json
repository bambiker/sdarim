[
    {
        "bookchapter": "שמות",
        "chapter": "יב",
        "versechapter": "א",
        "bookseder": "שמות",
        "seder": "ח",
        "verseseder": "יא",
        "parasha": "בא",
        "versenikud": "וַיֹּ֤אמֶר יְהוָה֙ אֶל־ מֹשֶׁ֣ה וְאֶֽל־ אַהֲרֹ֔ן בְּאֶ֥רֶץ מִצְרַ֖יִם לֵאמֹֽר׃ ",
        "versenonikud": "ויאמר יהוה אל משה ואל אהרן בארץ מצרים לאמר "
    },
    {
        "bookchapter": "שמות",
        "chapter": "יב",
        "versechapter": "ב",
        "bookseder": "שמות",
        "seder": "ח",
        "verseseder": "יב",
        "parasha": "בא",
        "versenikud": "הַחֹ֧דֶשׁ הַזֶּ֛ה לָכֶ֖ם רֹ֣אשׁ חֳדָשִׁ֑ים רִאשׁ֥וֹן הוּא֙ לָכֶ֔ם לְחָדְשֵׁ֖י הַשָּׁנָֽה׃ ",
        "versenonikud": "החדש הזה לכם ראש חדשים ראשון הוא לכם לחדשי השנה "
    },
    {
        "bookchapter": "שמות",
        "chapter": "יב",
        "versechapter": "ג",
        "bookseder": "שמות",
        "seder": "ח",
        "verseseder": "יג",
        "parasha": "בא",
        "versenikud": "דַּבְּר֗וּ אֶֽל־ כָּל־ עֲדַ֤ת יִשְׂרָאֵל֙ לֵאמֹ֔ר בֶּעָשֹׂ֖ר לַחֹ֣דֶשׁ הַזֶּ֑ה וְיִקְח֣וּ לָהֶ֗ם אִ֛ישׁ שֶׂ֥ה לְבֵית־ אָבֹ֖ת שֶׂ֥ה לַבָּֽיִת׃ ",
        "versenonikud": "דברו אל כל עדת ישראל לאמר בעשר לחדש הזה ויקחו להם איש שה לבית אבת שה לבית "
    },
    {
        "bookchapter": "שמות",
        "chapter": "יב",
        "versechapter": "ד",
        "bookseder": "שמות",
        "seder": "ח",
        "verseseder": "יד",
        "parasha": "בא",
        "versenikud": "וְאִם־ יִמְעַ֣ט הַבַּיִת֮ מִהְיֹ֣ת מִשֶּׂה֒ וְלָקַ֣ח ה֗וּא וּשְׁכֵנ֛וֹ הַקָּרֹ֥ב אֶל־ בֵּית֖וֹ בְּמִכְסַ֣ת נְפָשֹׁ֑ת אִ֚ישׁ לְפִ֣י אָכְל֔וֹ תָּכֹ֖סּוּ עַל־ הַשֶּֽׂה׃ ",
        "versenonikud": "ואם ימעט הבית מהית משה ולקח הוא ושכנו הקרב אל ביתו במכסת נפשת איש לפי אכלו תכסו על השה "
    },
    {
        "bookchapter": "שמות",
        "chapter": "יב",
        "versechapter": "ה",
        "bookseder": "שמות",
        "seder": "ח",
        "verseseder": "טו",
        "parasha": "בא",
        "versenikud": "שֶׂ֥ה תָמִ֛ים זָכָ֥ר בֶּן־ שָׁנָ֖ה יִהְיֶ֣ה לָכֶ֑ם מִן־ הַכְּבָשִׂ֥ים וּמִן־ הָעִזִּ֖ים תִּקָּֽחוּ׃ ",
        "versenonikud": "שה תמים זכר בן שנה יהיה לכם מן הכבשים ומן העזים תקחו "
    },
    {
        "bookchapter": "שמות",
        "chapter": "יב",
        "versechapter": "ו",
        "bookseder": "שמות",
        "seder": "ח",
        "verseseder": "טז",
        "parasha": "בא",
        "versenikud": "וְהָיָ֤ה לָכֶם֙ לְמִשְׁמֶ֔רֶת עַ֣ד אַרְבָּעָ֥ה עָשָׂ֛ר י֖וֹם לַחֹ֣דֶשׁ הַזֶּ֑ה וְשָׁחֲט֣וּ אֹת֗וֹ כֹּ֛ל קְהַ֥ל עֲדַֽת־ יִשְׂרָאֵ֖ל בֵּ֥ין הָעַרְבָּֽיִם׃ ",
        "versenonikud": "והיה לכם למשמרת עד ארבעה עשר יום לחדש הזה ושחטו אתו כל קהל עדת ישראל בין הערבים "
    },
    {
        "bookchapter": "שמות",
        "chapter": "יב",
        "versechapter": "ז",
        "bookseder": "שמות",
        "seder": "ח",
        "verseseder": "יז",
        "parasha": "בא",
        "versenikud": "וְלָֽקְחוּ֙ מִן־ הַדָּ֔ם וְנָֽתְנ֛וּ עַל־ שְׁתֵּ֥י הַמְּזוּזֹ֖ת וְעַל־ הַמַּשְׁק֑וֹף עַ֚ל הַבָּ֣תִּ֔ים אֲשֶׁר־ יֹאכְל֥וּ אֹת֖וֹ בָּהֶֽם׃ ",
        "versenonikud": "ולקחו מן הדם ונתנו על שתי המזוזת ועל המשקוף על הבתים אשר יאכלו אתו בהם "
    },
    {
        "bookchapter": "שמות",
        "chapter": "יב",
        "versechapter": "ח",
        "bookseder": "שמות",
        "seder": "ח",
        "verseseder": "יח",
        "parasha": "בא",
        "versenikud": "וְאָכְל֥וּ אֶת־ הַבָּשָׂ֖ר בַּלַּ֣יְלָה הַזֶּ֑ה צְלִי־ אֵ֣שׁ וּמַצּ֔וֹת עַל־ מְרֹרִ֖ים יֹאכְלֻֽהוּ׃ ",
        "versenonikud": "ואכלו את הבשר בלילה הזה צלי אש ומצות על מררים יאכלהו "
    },
    {
        "bookchapter": "שמות",
        "chapter": "יב",
        "versechapter": "ט",
        "bookseder": "שמות",
        "seder": "ח",
        "verseseder": "יט",
        "parasha": "בא",
        "versenikud": "אַל־ תֹּאכְל֤וּ מִמֶּ֙נּוּ֙ נָ֔א וּבָשֵׁ֥ל מְבֻשָּׁ֖ל בַּמָּ֑יִם כִּ֣י אִם־ צְלִי־ אֵ֔שׁ רֹאשׁ֥וֹ עַל־ כְּרָעָ֖יו וְעַל־ קִרְבּֽוֹ׃ ",
        "versenonikud": "אל תאכלו ממנו נא ובשל מבשל במים כי אם צלי אש ראשו על כרעיו ועל קרבו "
    },
    {
        "bookchapter": "שמות",
        "chapter": "יב",
        "versechapter": "י",
        "bookseder": "שמות",
        "seder": "ח",
        "verseseder": "כ",
        "parasha": "בא",
        "versenikud": "וְלֹא־ תוֹתִ֥ירוּ מִמֶּ֖נּוּ עַד־ בֹּ֑קֶר וְהַנֹּתָ֥ר מִמֶּ֛נּוּ עַד־ בֹּ֖קֶר בָּאֵ֥שׁ תִּשְׂרֹֽפוּ׃ ",
        "versenonikud": "ולא תותירו ממנו עד בקר והנתר ממנו עד בקר באש תשרפו "
    },
    {
        "bookchapter": "שמות",
        "chapter": "יב",
        "versechapter": "יא",
        "bookseder": "שמות",
        "seder": "ח",
        "verseseder": "כא",
        "parasha": "בא",
        "versenikud": "וְכָכָה֮ תֹּאכְל֣וּ אֹתוֹ֒ מָתְנֵיכֶ֣ם חֲגֻרִ֔ים נַֽעֲלֵיכֶם֙ בְּרַגְלֵיכֶ֔ם וּמַקֶּלְכֶ֖ם בְּיֶדְכֶ֑ם וַאֲכַלְתֶּ֤ם אֹתוֹ֙ בְּחִפָּז֔וֹן פֶּ֥סַח ה֖וּא לַיהוָֽה׃ ",
        "versenonikud": "וככה תאכלו אתו מתניכם חגרים נעליכם ברגליכם ומקלכם בידכם ואכלתם אתו בחפזון פסח הוא ליהוה "
    },
    {
        "bookchapter": "שמות",
        "chapter": "יב",
        "versechapter": "יב",
        "bookseder": "שמות",
        "seder": "ח",
        "verseseder": "כב",
        "parasha": "בא",
        "versenikud": "וְעָבַרְתִּ֣י בְאֶֽרֶץ־ מִצְרַיִם֮ בַּלַּ֣יְלָה הַזֶּה֒ וְהִכֵּיתִ֤י כָל־ בְּכוֹר֙ בְּאֶ֣רֶץ מִצְרַ֔יִם מֵאָדָ֖ם וְעַד־ בְּהֵמָ֑ה וּבְכָל־ אֱלֹהֵ֥י מִצְרַ֛יִם אֶֽעֱשֶׂ֥ה שְׁפָטִ֖ים אֲנִ֥י יְהוָֽה׃ ",
        "versenonikud": "ועברתי בארץ מצרים בלילה הזה והכיתי כל בכור בארץ מצרים מאדם ועד בהמה ובכל אלהי מצרים אעשה שפטים אני יהוה "
    },
    {
        "bookchapter": "שמות",
        "chapter": "יב",
        "versechapter": "יג",
        "bookseder": "שמות",
        "seder": "ח",
        "verseseder": "כג",
        "parasha": "בא",
        "versenikud": "וְהָיָה֩ הַדָּ֨ם לָכֶ֜ם לְאֹ֗ת עַ֤ל הַבָּתִּים֙ אֲשֶׁ֣ר אַתֶּ֣ם שָׁ֔ם וְרָאִ֙יתִי֙ אֶת־ הַדָּ֔ם וּפָסַחְתִּ֖י עֲלֵכֶ֑ם וְלֹֽא־ יִֽהְיֶ֨ה בָכֶ֥ם נֶ֙גֶף֙ לְמַשְׁחִ֔ית בְּהַכֹּתִ֖י בְּאֶ֥רֶץ מִצְרָֽיִם׃ ",
        "versenonikud": "והיה הדם לכם לאת על הבתים אשר אתם שם וראיתי את הדם ופסחתי עלכם ולא יהיה בכם נגף למשחית בהכתי בארץ מצרים "
    },
    {
        "bookchapter": "שמות",
        "chapter": "יב",
        "versechapter": "יד",
        "bookseder": "שמות",
        "seder": "ח",
        "verseseder": "כד",
        "parasha": "בא",
        "versenikud": "וְהָיָה֩ הַיּ֨וֹם הַזֶּ֤ה לָכֶם֙ לְזִכָּר֔וֹן וְחַגֹּתֶ֥ם אֹת֖וֹ חַ֣ג לַֽיהוָ֑ה לְדֹרֹ֣תֵיכֶ֔ם חֻקַּ֥ת עוֹלָ֖ם תְּחָגֻּֽהוּ׃ ",
        "versenonikud": "והיה היום הזה לכם לזכרון וחגתם אתו חג ליהוה לדרתיכם חקת עולם תחגהו "
    },
    {
        "bookchapter": "שמות",
        "chapter": "יב",
        "versechapter": "טו",
        "bookseder": "שמות",
        "seder": "ח",
        "verseseder": "כה",
        "parasha": "בא",
        "versenikud": "שִׁבְעַ֤ת יָמִים֙ מַצּ֣וֹת תֹּאכֵ֔לוּ אַ֚ךְ בַּיּ֣וֹם הָרִאשׁ֔וֹן תַּשְׁבִּ֥יתוּ שְּׂאֹ֖ר מִבָּתֵּיכֶ֑ם כִּ֣י ׀ כָּל־ אֹכֵ֣ל חָמֵ֗ץ וְנִכְרְתָ֞ה הַנֶּ֤פֶשׁ הַהִוא֙ מִיִּשְׂרָאֵ֔ל מִיּ֥וֹם הָרִאשֹׁ֖ן עַד־ י֥וֹם הַשְּׁבִעִֽי׃ ",
        "versenonikud": "שבעת ימים מצות תאכלו אך ביום הראשון תשביתו שאר מבתיכם כי  כל אכל חמץ ונכרתה הנפש ההוא מישראל מיום הראשן עד יום השבעי "
    },
    {
        "bookchapter": "שמות",
        "chapter": "יב",
        "versechapter": "טז",
        "bookseder": "שמות",
        "seder": "ח",
        "verseseder": "כו",
        "parasha": "בא",
        "versenikud": "וּבַיּ֤וֹם הָרִאשׁוֹן֙ מִקְרָא־ קֹ֔דֶשׁ וּבַיּוֹם֙ הַשְּׁבִיעִ֔י מִקְרָא־ קֹ֖דֶשׁ יִהְיֶ֣ה לָכֶ֑ם כָּל־ מְלָאכָה֙ לֹא־ יֵעָשֶׂ֣ה בָהֶ֔ם אַ֚ךְ אֲשֶׁ֣ר יֵאָכֵ֣ל לְכָל־ נֶ֔פֶשׁ ה֥וּא לְבַדּ֖וֹ יֵעָשֶׂ֥ה לָכֶֽם׃ ",
        "versenonikud": "וביום הראשון מקרא קדש וביום השביעי מקרא קדש יהיה לכם כל מלאכה לא יעשה בהם אך אשר יאכל לכל נפש הוא לבדו יעשה לכם "
    },
    {
        "bookchapter": "שמות",
        "chapter": "יב",
        "versechapter": "יז",
        "bookseder": "שמות",
        "seder": "ח",
        "verseseder": "כז",
        "parasha": "בא",
        "versenikud": "וּשְׁמַרְתֶּם֮ אֶת־ הַמַּצּוֹת֒ כִּ֗י בְּעֶ֙צֶם֙ הַיּ֣וֹם הַזֶּ֔ה הוֹצֵ֥אתִי אֶת־ צִבְאוֹתֵיכֶ֖ם מֵאֶ֣רֶץ מִצְרָ֑יִם וּשְׁמַרְתֶּ֞ם אֶת־ הַיּ֥וֹם הַזֶּ֛ה לְדֹרֹתֵיכֶ֖ם חֻקַּ֥ת עוֹלָֽם׃ ",
        "versenonikud": "ושמרתם את המצות כי בעצם היום הזה הוצאתי את צבאותיכם מארץ מצרים ושמרתם את היום הזה לדרתיכם חקת עולם "
    },
    {
        "bookchapter": "שמות",
        "chapter": "יב",
        "versechapter": "יח",
        "bookseder": "שמות",
        "seder": "ח",
        "verseseder": "כח",
        "parasha": "בא",
        "versenikud": "בָּרִאשֹׁ֡ן בְּאַרְבָּעָה֩ עָשָׂ֨ר י֤וֹם לַחֹ֙דֶשׁ֙ בָּעֶ֔רֶב תֹּאכְל֖וּ מַצֹּ֑ת עַ֠ד י֣וֹם הָאֶחָ֧ד וְעֶשְׂרִ֛ים לַחֹ֖דֶשׁ בָּעָֽרֶב׃ ",
        "versenonikud": "בראשן בארבעה עשר יום לחדש בערב תאכלו מצת עד יום האחד ועשרים לחדש בערב "
    },
    {
        "bookchapter": "שמות",
        "chapter": "יב",
        "versechapter": "יט",
        "bookseder": "שמות",
        "seder": "ח",
        "verseseder": "כט",
        "parasha": "בא",
        "versenikud": "שִׁבְעַ֣ת יָמִ֔ים שְׂאֹ֕ר לֹ֥א יִמָּצֵ֖א בְּבָתֵּיכֶ֑ם כִּ֣י ׀ כָּל־ אֹכֵ֣ל מַחְמֶ֗צֶת וְנִכְרְתָ֞ה הַנֶּ֤פֶשׁ הַהִוא֙ מֵעֲדַ֣ת יִשְׂרָאֵ֔ל בַּגֵּ֖ר וּבְאֶזְרַ֥ח הָאָֽרֶץ׃ ",
        "versenonikud": "שבעת ימים שאר לא ימצא בבתיכם כי  כל אכל מחמצת ונכרתה הנפש ההוא מעדת ישראל בגר ובאזרח הארץ "
    },
    {
        "bookchapter": "שמות",
        "chapter": "יב",
        "versechapter": "כ",
        "bookseder": "שמות",
        "seder": "ח",
        "verseseder": "ל",
        "parasha": "בא",
        "versenikud": "כָּל־ מַחְמֶ֖צֶת לֹ֣א תֹאכֵ֑לוּ בְּכֹל֙ מוֹשְׁבֹ֣תֵיכֶ֔ם תֹּאכְל֖וּ מַצּֽוֹת׃ ",
        "versenonikud": "כל מחמצת לא תאכלו בכל מושבתיכם תאכלו מצות "
    },
    {
        "bookchapter": "שמות",
        "chapter": "יב",
        "versechapter": "כא",
        "bookseder": "שמות",
        "seder": "ח",
        "verseseder": "לא",
        "parasha": "בא",
        "versenikud": "וַיִּקְרָ֥א מֹשֶׁ֛ה לְכָל־ זִקְנֵ֥י יִשְׂרָאֵ֖ל וַיֹּ֣אמֶר אֲלֵהֶ֑ם מִֽשְׁכ֗וּ וּקְח֨וּ לָכֶ֥ם צֹ֛אן לְמִשְׁפְּחֹתֵיכֶ֖ם וְשַׁחֲט֥וּ הַפָּֽסַח׃ ",
        "versenonikud": "ויקרא משה לכל זקני ישראל ויאמר אלהם משכו וקחו לכם צאן למשפחתיכם ושחטו הפסח "
    },
    {
        "bookchapter": "שמות",
        "chapter": "יב",
        "versechapter": "כב",
        "bookseder": "שמות",
        "seder": "ח",
        "verseseder": "לב",
        "parasha": "בא",
        "versenikud": "וּלְקַחְתֶּ֞ם אֲגֻדַּ֣ת אֵז֗וֹב וּטְבַלְתֶּם֮ בַּדָּ֣ם אֲשֶׁר־ בַּסַּף֒ וְהִגַּעְתֶּ֤ם אֶל־ הַמַּשְׁקוֹף֙ וְאֶל־ שְׁתֵּ֣י הַמְּזוּזֹ֔ת מִן־ הַדָּ֖ם אֲשֶׁ֣ר בַּסָּ֑ף וְאַתֶּ֗ם לֹ֥א תֵצְא֛וּ אִ֥ישׁ מִפֶּֽתַח־ בֵּית֖וֹ עַד־ בֹּֽקֶר׃ ",
        "versenonikud": "ולקחתם אגדת אזוב וטבלתם בדם אשר בסף והגעתם אל המשקוף ואל שתי המזוזת מן הדם אשר בסף ואתם לא תצאו איש מפתח ביתו עד בקר "
    },
    {
        "bookchapter": "שמות",
        "chapter": "יב",
        "versechapter": "כג",
        "bookseder": "שמות",
        "seder": "ח",
        "verseseder": "לג",
        "parasha": "בא",
        "versenikud": "וְעָבַ֣ר יְהוָה֮ לִנְגֹּ֣ף אֶת־ מִצְרַיִם֒ וְרָאָ֤ה אֶת־ הַדָּם֙ עַל־ הַמַּשְׁק֔וֹף וְעַ֖ל שְׁתֵּ֣י הַמְּזוּזֹ֑ת וּפָסַ֤ח יְהוָה֙ עַל־ הַפֶּ֔תַח וְלֹ֤א יִתֵּן֙ הַמַּשְׁחִ֔ית לָבֹ֥א אֶל־ בָּתֵּיכֶ֖ם לִנְגֹּֽף׃ ",
        "versenonikud": "ועבר יהוה לנגף את מצרים וראה את הדם על המשקוף ועל שתי המזוזת ופסח יהוה על הפתח ולא יתן המשחית לבא אל בתיכם לנגף "
    },
    {
        "bookchapter": "שמות",
        "chapter": "יב",
        "versechapter": "כד",
        "bookseder": "שמות",
        "seder": "ח",
        "verseseder": "לד",
        "parasha": "בא",
        "versenikud": "וּשְׁמַרְתֶּ֖ם אֶת־ הַדָּבָ֣ר הַזֶּ֑ה לְחָק־ לְךָ֥ וּלְבָנֶ֖יךָ עַד־ עוֹלָֽם׃ ",
        "versenonikud": "ושמרתם את הדבר הזה לחק לך ולבניך עד עולם "
    },
    {
        "bookchapter": "שמות",
        "chapter": "יב",
        "versechapter": "כה",
        "bookseder": "שמות",
        "seder": "ח",
        "verseseder": "לה",
        "parasha": "בא",
        "versenikud": "וְהָיָ֞ה כִּֽי־ תָבֹ֣אוּ אֶל־ הָאָ֗רֶץ אֲשֶׁ֨ר יִתֵּ֧ן יְהוָ֛ה לָכֶ֖ם כַּאֲשֶׁ֣ר דִּבֵּ֑ר וּשְׁמַרְתֶּ֖ם אֶת־ הָעֲבֹדָ֥ה הַזֹּֽאת׃ ",
        "versenonikud": "והיה כי תבאו אל הארץ אשר יתן יהוה לכם כאשר דבר ושמרתם את העבדה הזאת "
    },
    {
        "bookchapter": "שמות",
        "chapter": "יב",
        "versechapter": "כו",
        "bookseder": "שמות",
        "seder": "ח",
        "verseseder": "לו",
        "parasha": "בא",
        "versenikud": "וְהָיָ֕ה כִּֽי־ יֹאמְר֥וּ אֲלֵיכֶ֖ם בְּנֵיכֶ֑ם מָ֛ה הָעֲבֹדָ֥ה הַזֹּ֖את לָכֶֽם׃ ",
        "versenonikud": "והיה כי יאמרו אליכם בניכם מה העבדה הזאת לכם "
    },
    {
        "bookchapter": "שמות",
        "chapter": "יב",
        "versechapter": "כז",
        "bookseder": "שמות",
        "seder": "ח",
        "verseseder": "לז",
        "parasha": "בא",
        "versenikud": "וַאֲמַרְתֶּ֡ם זֶֽבַח־ פֶּ֨סַח ה֜וּא לַֽיהוָ֗ה אֲשֶׁ֣ר פָּ֠סַח עַל־ בָּתֵּ֤י בְנֵֽי־ יִשְׂרָאֵל֙ בְּמִצְרַ֔יִם בְּנָגְפּ֥וֹ אֶת־ מִצְרַ֖יִם וְאֶת־ בָּתֵּ֣ינוּ הִצִּ֑יל וַיִּקֹּ֥ד הָעָ֖ם וַיִּֽשְׁתַּחֲוּֽוּ׃ ",
        "versenonikud": "ואמרתם זבח פסח הוא ליהוה אשר פסח על בתי בני ישראל במצרים בנגפו את מצרים ואת בתינו הציל ויקד העם וישתחוו "
    },
    {
        "bookchapter": "שמות",
        "chapter": "יב",
        "versechapter": "כח",
        "bookseder": "שמות",
        "seder": "ח",
        "verseseder": "לח",
        "parasha": "בא",
        "versenikud": "וַיֵּלְכ֥וּ וַיַּֽעֲשׂ֖וּ בְּנֵ֣י יִשְׂרָאֵ֑ל כַּאֲשֶׁ֨ר צִוָּ֧ה יְהוָ֛ה אֶת־ מֹשֶׁ֥ה וְאַהֲרֹ֖ן כֵּ֥ן עָשֽׂוּ׃ ",
        "versenonikud": "וילכו ויעשו בני ישראל כאשר צוה יהוה את משה ואהרן כן עשו "
    },
    {
        "bookchapter": "שמות",
        "chapter": "יב",
        "versechapter": "כט",
        "bookseder": "שמות",
        "seder": "ט",
        "verseseder": "א",
        "parasha": "בא",
        "versenikud": "וַיְהִ֣י ׀ בַּחֲצִ֣י הַלַּ֗יְלָה וַֽיהוָה֮ הִכָּ֣ה כָל־ בְּכוֹר֮ בְּאֶ֣רֶץ מִצְרַיִם֒ מִבְּכֹ֤ר פַּרְעֹה֙ הַיֹּשֵׁ֣ב עַל־ כִּסְא֔וֹ עַ֚ד בְּכ֣וֹר הַשְּׁבִ֔י אֲשֶׁ֖ר בְּבֵ֣ית הַבּ֑וֹר וְכֹ֖ל בְּכ֥וֹר בְּהֵמָֽה׃ ",
        "versenonikud": "ויהי  בחצי הלילה ויהוה הכה כל בכור בארץ מצרים מבכר פרעה הישב על כסאו עד בכור השבי אשר בבית הבור וכל בכור בהמה "
    },
    {
        "bookchapter": "שמות",
        "chapter": "יב",
        "versechapter": "ל",
        "bookseder": "שמות",
        "seder": "ט",
        "verseseder": "ב",
        "parasha": "בא",
        "versenikud": "וַיָּ֨קָם פַּרְעֹ֜ה לַ֗יְלָה ה֤וּא וְכָל־ עֲבָדָיו֙ וְכָל־ מִצְרַ֔יִם וַתְּהִ֛י צְעָקָ֥ה גְדֹלָ֖ה בְּמִצְרָ֑יִם כִּֽי־ אֵ֣ין בַּ֔יִת אֲשֶׁ֥ר אֵֽין־ שָׁ֖ם מֵֽת׃ ",
        "versenonikud": "ויקם פרעה לילה הוא וכל עבדיו וכל מצרים ותהי צעקה גדלה במצרים כי אין בית אשר אין שם מת "
    },
    {
        "bookchapter": "שמות",
        "chapter": "יב",
        "versechapter": "לא",
        "bookseder": "שמות",
        "seder": "ט",
        "verseseder": "ג",
        "parasha": "בא",
        "versenikud": "וַיִּקְרָא֩ לְמֹשֶׁ֨ה וּֽלְאַהֲרֹ֜ן לַ֗יְלָה וַיֹּ֙אמֶר֙ ק֤וּמוּ צְּאוּ֙ מִתּ֣וֹךְ עַמִּ֔י גַּם־ אַתֶּ֖ם גַּם־ בְּנֵ֣י יִשְׂרָאֵ֑ל וּלְכ֛וּ עִבְד֥וּ אֶת־ יְהוָ֖ה כְּדַבֶּרְכֶֽם׃ ",
        "versenonikud": "ויקרא למשה ולאהרן לילה ויאמר קומו צאו מתוך עמי גם אתם גם בני ישראל ולכו עבדו את יהוה כדברכם "
    },
    {
        "bookchapter": "שמות",
        "chapter": "יב",
        "versechapter": "לב",
        "bookseder": "שמות",
        "seder": "ט",
        "verseseder": "ד",
        "parasha": "בא",
        "versenikud": "גַּם־ צֹאנְכֶ֨ם גַּם־ בְּקַרְכֶ֥ם קְח֛וּ כַּאֲשֶׁ֥ר דִּבַּרְתֶּ֖ם וָלֵ֑כוּ וּבֵֽרַכְתֶּ֖ם גַּם־ אֹתִֽי׃ ",
        "versenonikud": "גם צאנכם גם בקרכם קחו כאשר דברתם ולכו וברכתם גם אתי "
    },
    {
        "bookchapter": "שמות",
        "chapter": "יב",
        "versechapter": "לג",
        "bookseder": "שמות",
        "seder": "ט",
        "verseseder": "ה",
        "parasha": "בא",
        "versenikud": "וַתֶּחֱזַ֤ק מִצְרַ֙יִם֙ עַל־ הָעָ֔ם לְמַהֵ֖ר לְשַׁלְּחָ֣ם מִן־ הָאָ֑רֶץ כִּ֥י אָמְר֖וּ כֻּלָּ֥נוּ מֵתִֽים׃ ",
        "versenonikud": "ותחזק מצרים על העם למהר לשלחם מן הארץ כי אמרו כלנו מתים "
    },
    {
        "bookchapter": "שמות",
        "chapter": "יב",
        "versechapter": "לד",
        "bookseder": "שמות",
        "seder": "ט",
        "verseseder": "ו",
        "parasha": "בא",
        "versenikud": "וַיִּשָּׂ֥א הָעָ֛ם אֶת־ בְּצֵק֖וֹ טֶ֣רֶם יֶחְמָ֑ץ מִשְׁאֲרֹתָ֛ם צְרֻרֹ֥ת בְּשִׂמְלֹתָ֖ם עַל־ שִׁכְמָֽם׃ ",
        "versenonikud": "וישא העם את בצקו טרם יחמץ משארתם צררת בשמלתם על שכמם "
    },
    {
        "bookchapter": "שמות",
        "chapter": "יב",
        "versechapter": "לה",
        "bookseder": "שמות",
        "seder": "ט",
        "verseseder": "ז",
        "parasha": "בא",
        "versenikud": "וּבְנֵי־ יִשְׂרָאֵ֥ל עָשׂ֖וּ כִּדְבַ֣ר מֹשֶׁ֑ה וַֽיִּשְׁאֲלוּ֙ מִמִּצְרַ֔יִם כְּלֵי־ כֶ֛סֶף וּכְלֵ֥י זָהָ֖ב וּשְׂמָלֹֽת׃ ",
        "versenonikud": "ובני ישראל עשו כדבר משה וישאלו ממצרים כלי כסף וכלי זהב ושמלת "
    },
    {
        "bookchapter": "שמות",
        "chapter": "יב",
        "versechapter": "לו",
        "bookseder": "שמות",
        "seder": "ט",
        "verseseder": "ח",
        "parasha": "בא",
        "versenikud": "וַֽיהוָ֞ה נָתַ֨ן אֶת־ חֵ֥ן הָעָ֛ם בְּעֵינֵ֥י מִצְרַ֖יִם וַיַּשְׁאִל֑וּם וַֽיְנַצְּל֖וּ אֶת־ מִצְרָֽיִם׃ ",
        "versenonikud": "ויהוה נתן את חן העם בעיני מצרים וישאלום וינצלו את מצרים "
    },
    {
        "bookchapter": "שמות",
        "chapter": "יב",
        "versechapter": "לז",
        "bookseder": "שמות",
        "seder": "ט",
        "verseseder": "ט",
        "parasha": "בא",
        "versenikud": "וַיִּסְע֧וּ בְנֵֽי־ יִשְׂרָאֵ֛ל מֵרַעְמְסֵ֖ס סֻכֹּ֑תָה כְּשֵׁשׁ־ מֵא֨וֹת אֶ֧לֶף רַגְלִ֛י הַגְּבָרִ֖ים לְבַ֥ד מִטָּֽף׃ ",
        "versenonikud": "ויסעו בני ישראל מרעמסס סכתה כשש מאות אלף רגלי הגברים לבד מטף "
    },
    {
        "bookchapter": "שמות",
        "chapter": "יב",
        "versechapter": "לח",
        "bookseder": "שמות",
        "seder": "ט",
        "verseseder": "י",
        "parasha": "בא",
        "versenikud": "וְגַם־ עֵ֥רֶב רַ֖ב עָלָ֣ה אִתָּ֑ם וְצֹ֣אן וּבָקָ֔ר מִקְנֶ֖ה כָּבֵ֥ד מְאֹֽד׃ ",
        "versenonikud": "וגם ערב רב עלה אתם וצאן ובקר מקנה כבד מאד "
    },
    {
        "bookchapter": "שמות",
        "chapter": "יב",
        "versechapter": "לט",
        "bookseder": "שמות",
        "seder": "ט",
        "verseseder": "יא",
        "parasha": "בא",
        "versenikud": "וַיֹּאפ֨וּ אֶת־ הַבָּצֵ֜ק אֲשֶׁ֨ר הוֹצִ֧יאוּ מִמִּצְרַ֛יִם עֻגֹ֥ת מַצּ֖וֹת כִּ֣י לֹ֣א חָמֵ֑ץ כִּֽי־ גֹרְשׁ֣וּ מִמִּצְרַ֗יִם וְלֹ֤א יָֽכְלוּ֙ לְהִתְמַהְמֵ֔הַּ וְגַם־ צֵדָ֖ה לֹא־ עָשׂ֥וּ לָהֶֽם׃ ",
        "versenonikud": "ויאפו את הבצק אשר הוציאו ממצרים עגת מצות כי לא חמץ כי גרשו ממצרים ולא יכלו להתמהמה וגם צדה לא עשו להם "
    },
    {
        "bookchapter": "שמות",
        "chapter": "יב",
        "versechapter": "מ",
        "bookseder": "שמות",
        "seder": "ט",
        "verseseder": "יב",
        "parasha": "בא",
        "versenikud": "וּמוֹשַׁב֙ בְּנֵ֣י יִשְׂרָאֵ֔ל אֲשֶׁ֥ר יָשְׁב֖וּ בְּמִצְרָ֑יִם שְׁלֹשִׁ֣ים שָׁנָ֔ה וְאַרְבַּ֥ע מֵא֖וֹת שָׁנָֽה׃ ",
        "versenonikud": "ומושב בני ישראל אשר ישבו במצרים שלשים שנה וארבע מאות שנה "
    },
    {
        "bookchapter": "שמות",
        "chapter": "יב",
        "versechapter": "מא",
        "bookseder": "שמות",
        "seder": "ט",
        "verseseder": "יג",
        "parasha": "בא",
        "versenikud": "וַיְהִ֗י מִקֵּץ֙ שְׁלֹשִׁ֣ים שָׁנָ֔ה וְאַרְבַּ֥ע מֵא֖וֹת שָׁנָ֑ה וַיְהִ֗י בְּעֶ֙צֶם֙ הַיּ֣וֹם הַזֶּ֔ה יָֽצְא֛וּ כָּל־ צִבְא֥וֹת יְהוָ֖ה מֵאֶ֥רֶץ מִצְרָֽיִם׃ ",
        "versenonikud": "ויהי מקץ שלשים שנה וארבע מאות שנה ויהי בעצם היום הזה יצאו כל צבאות יהוה מארץ מצרים "
    },
    {
        "bookchapter": "שמות",
        "chapter": "יב",
        "versechapter": "מב",
        "bookseder": "שמות",
        "seder": "ט",
        "verseseder": "יד",
        "parasha": "בא",
        "versenikud": "לֵ֣יל שִׁמֻּרִ֥ים הוּא֙ לַֽיהוָ֔ה לְהוֹצִיאָ֖ם מֵאֶ֣רֶץ מִצְרָ֑יִם הֽוּא־ הַלַּ֤יְלָה הַזֶּה֙ לַֽיהוָ֔ה שִׁמֻּרִ֛ים לְכָל־ בְּנֵ֥י יִשְׂרָאֵ֖ל לְדֹרֹתָֽם׃ ",
        "versenonikud": "ליל שמרים הוא ליהוה להוציאם מארץ מצרים הוא הלילה הזה ליהוה שמרים לכל בני ישראל לדרתם "
    },
    {
        "bookchapter": "שמות",
        "chapter": "יב",
        "versechapter": "מג",
        "bookseder": "שמות",
        "seder": "ט",
        "verseseder": "טו",
        "parasha": "בא",
        "versenikud": "וַיֹּ֤אמֶר יְהוָה֙ אֶל־ מֹשֶׁ֣ה וְאַהֲרֹ֔ן זֹ֖את חֻקַּ֣ת הַפָּ֑סַח כָּל־ בֶּן־ נֵכָ֖ר לֹא־ יֹ֥אכַל בּֽוֹ׃ ",
        "versenonikud": "ויאמר יהוה אל משה ואהרן זאת חקת הפסח כל בן נכר לא יאכל בו "
    },
    {
        "bookchapter": "שמות",
        "chapter": "יב",
        "versechapter": "מד",
        "bookseder": "שמות",
        "seder": "ט",
        "verseseder": "טז",
        "parasha": "בא",
        "versenikud": "וְכָל־ עֶ֥בֶד אִ֖ישׁ מִקְנַת־ כָּ֑סֶף וּמַלְתָּ֣ה אֹת֔וֹ אָ֖ז יֹ֥אכַל בּֽוֹ׃ ",
        "versenonikud": "וכל עבד איש מקנת כסף ומלתה אתו אז יאכל בו "
    },
    {
        "bookchapter": "שמות",
        "chapter": "יב",
        "versechapter": "מה",
        "bookseder": "שמות",
        "seder": "ט",
        "verseseder": "יז",
        "parasha": "בא",
        "versenikud": "תּוֹשָׁ֥ב וְשָׂכִ֖יר לֹא־ יֹ֥אכַל־ בּֽוֹ׃ ",
        "versenonikud": "תושב ושכיר לא יאכל בו "
    },
    {
        "bookchapter": "שמות",
        "chapter": "יב",
        "versechapter": "מו",
        "bookseder": "שמות",
        "seder": "ט",
        "verseseder": "יח",
        "parasha": "בא",
        "versenikud": "בְּבַ֤יִת אֶחָד֙ יֵאָכֵ֔ל לֹא־ תוֹצִ֧יא מִן־ הַבַּ֛יִת מִן־ הַבָּשָׂ֖ר ח֑וּצָה וְעֶ֖צֶם לֹ֥א תִשְׁבְּרוּ־ בֽוֹ׃ ",
        "versenonikud": "בבית אחד יאכל לא תוציא מן הבית מן הבשר חוצה ועצם לא תשברו בו "
    },
    {
        "bookchapter": "שמות",
        "chapter": "יב",
        "versechapter": "מז",
        "bookseder": "שמות",
        "seder": "ט",
        "verseseder": "יט",
        "parasha": "בא",
        "versenikud": "כָּל־ עֲדַ֥ת יִשְׂרָאֵ֖ל יַעֲשׂ֥וּ אֹתֽוֹ׃ ",
        "versenonikud": "כל עדת ישראל יעשו אתו "
    },
    {
        "bookchapter": "שמות",
        "chapter": "יב",
        "versechapter": "מח",
        "bookseder": "שמות",
        "seder": "ט",
        "verseseder": "כ",
        "parasha": "בא",
        "versenikud": "וְכִֽי־ יָג֨וּר אִתְּךָ֜ גֵּ֗ר וְעָ֣שָׂה פֶסַח֮ לַיהוָה֒ הִמּ֧וֹל ל֣וֹ כָל־ זָכָ֗ר וְאָז֙ יִקְרַ֣ב לַעֲשֹׂת֔וֹ וְהָיָ֖ה כְּאֶזְרַ֣ח הָאָ֑רֶץ וְכָל־ עָרֵ֖ל לֹֽא־ יֹ֥אכַל בּֽוֹ׃ ",
        "versenonikud": "וכי יגור אתך גר ועשה פסח ליהוה המול לו כל זכר ואז יקרב לעשתו והיה כאזרח הארץ וכל ערל לא יאכל בו "
    },
    {
        "bookchapter": "שמות",
        "chapter": "יב",
        "versechapter": "מט",
        "bookseder": "שמות",
        "seder": "ט",
        "verseseder": "כא",
        "parasha": "בא",
        "versenikud": "תּוֹרָ֣ה אַחַ֔ת יִהְיֶ֖ה לָֽאֶזְרָ֑ח וְלַגֵּ֖ר הַגָּ֥ר בְּתוֹכְכֶֽם׃ ",
        "versenonikud": "תורה אחת יהיה לאזרח ולגר הגר בתוככם "
    },
    {
        "bookchapter": "שמות",
        "chapter": "יב",
        "versechapter": "נ",
        "bookseder": "שמות",
        "seder": "ט",
        "verseseder": "כב",
        "parasha": "בא",
        "versenikud": "וַיַּֽעֲשׂ֖וּ כָּל־ בְּנֵ֣י יִשְׂרָאֵ֑ל כַּאֲשֶׁ֨ר צִוָּ֧ה יְהוָ֛ה אֶת־ מֹשֶׁ֥ה וְאֶֽת־ אַהֲרֹ֖ן כֵּ֥ן עָשֽׂוּ׃ ",
        "versenonikud": "ויעשו כל בני ישראל כאשר צוה יהוה את משה ואת אהרן כן עשו "
    },
    {
        "bookchapter": "שמות",
        "chapter": "יב",
        "versechapter": "נא",
        "bookseder": "שמות",
        "seder": "ט",
        "verseseder": "כג",
        "parasha": "בא",
        "versenikud": "וַיְהִ֕י בְּעֶ֖צֶם הַיּ֣וֹם הַזֶּ֑ה הוֹצִ֨יא יְהוָ֜ה אֶת־ בְּנֵ֧י יִשְׂרָאֵ֛ל מֵאֶ֥רֶץ מִצְרַ֖יִם עַל־ צִבְאֹתָֽם׃ ",
        "versenonikud": "ויהי בעצם היום הזה הוציא יהוה את בני ישראל מארץ מצרים על צבאתם "
    }
]