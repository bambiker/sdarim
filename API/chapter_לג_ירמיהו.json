[
    {
        "bookchapter": "ירמיהו",
        "chapter": "לג",
        "versechapter": "א",
        "bookseder": "ירמיהו",
        "seder": "יט",
        "verseseder": "כד",
        "versenikud": "וַיְהִ֧י דְבַר־ יְהוָ֛ה אֶֽל־ יִרְמְיָ֖הוּ שֵׁנִ֑ית וְהוּא֙ עוֹדֶ֣נּוּ עָצ֔וּר בַּחֲצַ֥ר הַמַּטָּרָ֖ה לֵאמֹֽר׃ ",
        "versenonikud": "ויהי דבר יהוה אל ירמיהו שנית והוא עודנו עצור בחצר המטרה לאמר "
    },
    {
        "bookchapter": "ירמיהו",
        "chapter": "לג",
        "versechapter": "ב",
        "bookseder": "ירמיהו",
        "seder": "יט",
        "verseseder": "כה",
        "versenikud": "כֹּֽה־ אָמַ֥ר יְהוָ֖ה עֹשָׂ֑הּ יְהוָ֗ה יוֹצֵ֥ר אוֹתָ֛הּ לַהֲכִינָ֖הּ יְהוָ֥ה שְׁמֽוֹ׃ ",
        "versenonikud": "כה אמר יהוה עשה יהוה יוצר אותה להכינה יהוה שמו "
    },
    {
        "bookchapter": "ירמיהו",
        "chapter": "לג",
        "versechapter": "ג",
        "bookseder": "ירמיהו",
        "seder": "יט",
        "verseseder": "כו",
        "versenikud": "קְרָ֥א אֵלַ֖י וְאֶעֱנֶ֑ךָּ וְאַגִּ֧ידָה לְּךָ֛ גְּדֹל֥וֹת וּבְצֻר֖וֹת לֹ֥א יְדַעְתָּֽם׃ ",
        "versenonikud": "קרא אלי ואענך ואגידה לך גדלות ובצרות לא ידעתם "
    },
    {
        "bookchapter": "ירמיהו",
        "chapter": "לג",
        "versechapter": "ד",
        "bookseder": "ירמיהו",
        "seder": "יט",
        "verseseder": "כז",
        "versenikud": "כִּי֩ כֹ֨ה אָמַ֤ר יְהוָה֙ אֱלֹהֵ֣י יִשְׂרָאֵ֔ל עַל־ בָּתֵּי֙ הָעִ֣יר הַזֹּ֔את וְעַל־ בָּתֵּ֖י מַלְכֵ֣י יְהוּדָ֑ה הַנְּתֻצִ֕ים אֶל־ הַסֹּלְל֖וֹת וְאֶל־ הֶחָֽרֶב׃ ",
        "versenonikud": "כי כה אמר יהוה אלהי ישראל על בתי העיר הזאת ועל בתי מלכי יהודה הנתצים אל הסללות ואל החרב "
    },
    {
        "bookchapter": "ירמיהו",
        "chapter": "לג",
        "versechapter": "ה",
        "bookseder": "ירמיהו",
        "seder": "יט",
        "verseseder": "כח",
        "versenikud": "בָּאִ֗ים לְהִלָּחֵם֙ אֶת־ הַכַּשְׂדִּ֔ים וּלְמַלְאָם֙ אֶת־ פִּגְרֵ֣י הָאָדָ֔ם אֲשֶׁר־ הִכֵּ֥יתִי בְאַפִּ֖י וּבַחֲמָתִ֑י וַאֲשֶׁ֨ר הִסְתַּ֤רְתִּי פָנַי֙ מֵהָעִ֣יר הַזֹּ֔את עַ֖ל כָּל־ רָעָתָֽם׃ ",
        "versenonikud": "באים להלחם את הכשדים ולמלאם את פגרי האדם אשר הכיתי באפי ובחמתי ואשר הסתרתי פני מהעיר הזאת על כל רעתם "
    },
    {
        "bookchapter": "ירמיהו",
        "chapter": "לג",
        "versechapter": "ו",
        "bookseder": "ירמיהו",
        "seder": "יט",
        "verseseder": "כט",
        "versenikud": "הִנְנִ֧י מַעֲלֶה־ לָּ֛הּ אֲרֻכָ֥ה וּמַרְפֵּ֖א וּרְפָאתִ֑ים וְגִלֵּיתִ֣י לָהֶ֔ם עֲתֶ֥רֶת שָׁל֖וֹם וֶאֱמֶֽת׃ ",
        "versenonikud": "הנני מעלה לה ארכה ומרפא ורפאתים וגליתי להם עתרת שלום ואמת "
    },
    {
        "bookchapter": "ירמיהו",
        "chapter": "לג",
        "versechapter": "ז",
        "bookseder": "ירמיהו",
        "seder": "יט",
        "verseseder": "ל",
        "versenikud": "וַהֲשִֽׁבֹתִי֙ אֶת־ שְׁב֣וּת יְהוּדָ֔ה וְאֵ֖ת שְׁב֣וּת יִשְׂרָאֵ֑ל וּבְנִתִ֖ים כְּבָרִֽאשֹׁנָֽה׃ ",
        "versenonikud": "והשבתי את שבות יהודה ואת שבות ישראל ובנתים כבראשנה "
    },
    {
        "bookchapter": "ירמיהו",
        "chapter": "לג",
        "versechapter": "ח",
        "bookseder": "ירמיהו",
        "seder": "יט",
        "verseseder": "לא",
        "versenikud": "וְטִ֣הַרְתִּ֔ים מִכָּל־ עֲוֺנָ֖ם אֲשֶׁ֣ר חָֽטְאוּ־ לִ֑י וְסָלַחְתִּ֗י לכול־ לְכָל־ עֲוֺנֽוֹתֵיהֶם֙ אֲשֶׁ֣ר חָֽטְאוּ־ לִ֔י וַאֲשֶׁ֖ר פָּ֥שְׁעוּ בִֽי׃ ",
        "versenonikud": "וטהרתים מכל עונם אשר חטאו לי וסלחתי לכול לכל עונותיהם אשר חטאו לי ואשר פשעו בי "
    },
    {
        "bookchapter": "ירמיהו",
        "chapter": "לג",
        "versechapter": "ט",
        "bookseder": "ירמיהו",
        "seder": "יט",
        "verseseder": "לב",
        "versenikud": "וְהָ֣יְתָה לִּ֗י לְשֵׁ֤ם שָׂשׂוֹן֙ לִתְהִלָּ֣ה וּלְתִפְאֶ֔רֶת לְכֹ֖ל גּוֹיֵ֣י הָאָ֑רֶץ אֲשֶׁ֨ר יִשְׁמְע֜וּ אֶת־ כָּל־ הַטּוֹבָ֗ה אֲשֶׁ֤ר אָֽנֹכִי֙ עֹשֶׂ֣ה אֹתָ֔ם וּפָחֲד֣וּ וְרָֽגְז֗וּ עַ֤ל כָּל־ הַטּוֹבָה֙ וְעַ֣ל כָּל־ הַשָּׁל֔וֹם אֲשֶׁ֥ר אָֽנֹכִ֖י עֹ֥שֶׂה לָּֽהּ׃ ",
        "versenonikud": "והיתה לי לשם ששון לתהלה ולתפארת לכל גויי הארץ אשר ישמעו את כל הטובה אשר אנכי עשה אתם ופחדו ורגזו על כל הטובה ועל כל השלום אשר אנכי עשה לה "
    },
    {
        "bookchapter": "ירמיהו",
        "chapter": "לג",
        "versechapter": "י",
        "bookseder": "ירמיהו",
        "seder": "יט",
        "verseseder": "לג",
        "versenikud": "כֹּ֣ה ׀ אָמַ֣ר יְהוָ֗ה עוֹד֮ יִשָּׁמַ֣ע בַּמָּקוֹם־ הַזֶּה֒ אֲשֶׁר֙ אַתֶּ֣ם אֹֽמְרִ֔ים חָרֵ֣ב ה֔וּא מֵאֵ֥ין אָדָ֖ם וּמֵאֵ֣ין בְּהֵמָ֑ה בְּעָרֵ֤י יְהוּדָה֙ וּבְחֻצ֣וֹת יְרוּשָׁלִַ֔ם הַֽנְשַׁמּ֗וֹת מֵאֵ֥ין אָדָ֛ם וּמֵאֵ֥ין יוֹשֵׁ֖ב וּמֵאֵ֥ין בְּהֵמָֽה׃ ",
        "versenonikud": "כה  אמר יהוה עוד ישמע במקום הזה אשר אתם אמרים חרב הוא מאין אדם ומאין בהמה בערי יהודה ובחצות ירושלם הנשמות מאין אדם ומאין יושב ומאין בהמה "
    },
    {
        "bookchapter": "ירמיהו",
        "chapter": "לג",
        "versechapter": "יא",
        "bookseder": "ירמיהו",
        "seder": "יט",
        "verseseder": "לד",
        "versenikud": "ק֣וֹל שָׂשׂ֞וֹן וְק֣וֹל שִׂמְחָ֗ה ק֣וֹל חָתָן֮ וְק֣וֹל כַּלָּה֒ ק֣וֹל אֹמְרִ֡ים הוֹדוּ֩ אֶת־ יְהוָ֨ה צְבָא֜וֹת כִּֽי־ ט֤וֹב יְהוָה֙ כִּֽי־ לְעוֹלָ֣ם חַסְדּ֔וֹ מְבִאִ֥ים תּוֹדָ֖ה בֵּ֣ית יְהוָ֑ה כִּֽי־ אָשִׁ֧יב אֶת־ שְׁבוּת־ הָאָ֛רֶץ כְּבָרִאשֹׁנָ֖ה אָמַ֥ר יְהוָֽה׃ ",
        "versenonikud": "קול ששון וקול שמחה קול חתן וקול כלה קול אמרים הודו את יהוה צבאות כי טוב יהוה כי לעולם חסדו מבאים תודה בית יהוה כי אשיב את שבות הארץ כבראשנה אמר יהוה "
    },
    {
        "bookchapter": "ירמיהו",
        "chapter": "לג",
        "versechapter": "יב",
        "bookseder": "ירמיהו",
        "seder": "יט",
        "verseseder": "לה",
        "versenikud": "כֹּֽה־ אָמַר֮ יְהוָ֣ה צְבָאוֹת֒ ע֞וֹד יִֽהְיֶ֣ה ׀ בַּמָּק֣וֹם הַזֶּ֗ה הֶחָרֵ֛ב מֵֽאֵין־ אָדָ֥ם וְעַד־ בְּהֵמָ֖ה וּבְכָל־ עָרָ֑יו נְוֵ֣ה רֹעִ֔ים מַרְבִּצִ֖ים צֹֽאן׃ ",
        "versenonikud": "כה אמר יהוה צבאות עוד יהיה  במקום הזה החרב מאין אדם ועד בהמה ובכל עריו נוה רעים מרבצים צאן "
    },
    {
        "bookchapter": "ירמיהו",
        "chapter": "לג",
        "versechapter": "יג",
        "bookseder": "ירמיהו",
        "seder": "יט",
        "verseseder": "לו",
        "versenikud": "בְּעָרֵ֨י הָהָ֜ר בְּעָרֵ֤י הַשְּׁפֵלָה֙ וּבְעָרֵ֣י הַנֶּ֔גֶב וּבְאֶ֧רֶץ בִּנְיָמִ֛ן וּבִסְבִיבֵ֥י יְרוּשָׁלִַ֖ם וּבְעָרֵ֣י יְהוּדָ֑ה עֹ֣ד תַּעֲבֹ֧רְנָה הַצֹּ֛אן עַל־ יְדֵ֥י מוֹנֶ֖ה אָמַ֥ר יְהוָֽה׃ ",
        "versenonikud": "בערי ההר בערי השפלה ובערי הנגב ובארץ בנימן ובסביבי ירושלם ובערי יהודה עד תעברנה הצאן על ידי מונה אמר יהוה "
    },
    {
        "bookchapter": "ירמיהו",
        "chapter": "לג",
        "versechapter": "יד",
        "bookseder": "ירמיהו",
        "seder": "יט",
        "verseseder": "לז",
        "versenikud": "הִנֵּ֛ה יָמִ֥ים בָּאִ֖ים נְאֻם־ יְהוָ֑ה וַהֲקִֽמֹתִי֙ אֶת־ הַדָּבָ֣ר הַטּ֔וֹב אֲשֶׁ֥ר דִּבַּ֛רְתִּי אֶל־ בֵּ֥ית יִשְׂרָאֵ֖ל וְעַל־ בֵּ֥ית יְהוּדָֽה׃ ",
        "versenonikud": "הנה ימים באים נאם יהוה והקמתי את הדבר הטוב אשר דברתי אל בית ישראל ועל בית יהודה "
    },
    {
        "bookchapter": "ירמיהו",
        "chapter": "לג",
        "versechapter": "טו",
        "bookseder": "ירמיהו",
        "seder": "יט",
        "verseseder": "לח",
        "versenikud": "בַּיָּמִ֤ים הָהֵם֙ וּבָעֵ֣ת הַהִ֔יא אַצְמִ֥יחַ לְדָוִ֖ד צֶ֣מַח צְדָקָ֑ה וְעָשָׂ֛ה מִשְׁפָּ֥ט וּצְדָקָ֖ה בָּאָֽרֶץ׃ ",
        "versenonikud": "בימים ההם ובעת ההיא אצמיח לדוד צמח צדקה ועשה משפט וצדקה בארץ "
    },
    {
        "bookchapter": "ירמיהו",
        "chapter": "לג",
        "versechapter": "טז",
        "bookseder": "ירמיהו",
        "seder": "כ",
        "verseseder": "א",
        "versenikud": "בַּיָּמִ֤ים הָהֵם֙ תִּוָּשַׁ֣ע יְהוּדָ֔ה וִירוּשָׁלִַ֖ם תִּשְׁכּ֣וֹן לָבֶ֑טַח וְזֶ֥ה אֲשֶׁר־ יִקְרָא־ לָ֖הּ יְהוָ֥ה ׀ צִדְקֵֽנוּ׃ ",
        "versenonikud": "בימים ההם תושע יהודה וירושלם תשכון לבטח וזה אשר יקרא לה יהוה  צדקנו "
    },
    {
        "bookchapter": "ירמיהו",
        "chapter": "לג",
        "versechapter": "יז",
        "bookseder": "ירמיהו",
        "seder": "כ",
        "verseseder": "ב",
        "versenikud": "כִּי־ כֹ֖ה אָמַ֣ר יְהוָ֑ה לֹֽא־ יִכָּרֵ֣ת לְדָוִ֔ד אִ֕ישׁ יֹשֵׁ֖ב עַל־ כִּסֵּ֥א בֵֽית־ יִשְׂרָאֵֽל׃ ",
        "versenonikud": "כי כה אמר יהוה לא יכרת לדוד איש ישב על כסא בית ישראל "
    },
    {
        "bookchapter": "ירמיהו",
        "chapter": "לג",
        "versechapter": "יח",
        "bookseder": "ירמיהו",
        "seder": "כ",
        "verseseder": "ג",
        "versenikud": "וְלַכֹּהֲנִים֙ הַלְוִיִּ֔ם לֹֽא־ יִכָּרֵ֥ת אִ֖ישׁ מִלְּפָנָ֑י מַעֲלֶ֨ה עוֹלָ֜ה וּמַקְטִ֥יר מִנְחָ֛ה וְעֹ֥שֶׂה־ זֶּ֖בַח כָּל־ הַיָּמִֽים׃ ",
        "versenonikud": "ולכהנים הלוים לא יכרת איש מלפני מעלה עולה ומקטיר מנחה ועשה זבח כל הימים "
    },
    {
        "bookchapter": "ירמיהו",
        "chapter": "לג",
        "versechapter": "יט",
        "bookseder": "ירמיהו",
        "seder": "כ",
        "verseseder": "ד",
        "versenikud": "וַֽיְהִי֙ דְּבַר־ יְהוָ֔ה אֶֽל־ יִרְמְיָ֖הוּ לֵאמֽוֹר׃ ",
        "versenonikud": "ויהי דבר יהוה אל ירמיהו לאמור "
    },
    {
        "bookchapter": "ירמיהו",
        "chapter": "לג",
        "versechapter": "כ",
        "bookseder": "ירמיהו",
        "seder": "כ",
        "verseseder": "ה",
        "versenikud": "כֹּ֚ה אָמַ֣ר יְהוָ֔ה אִם־ תָּפֵ֙רוּ֙ אֶת־ בְּרִיתִ֣י הַיּ֔וֹם וְאֶת־ בְּרִיתִ֖י הַלָּ֑יְלָה וּלְבִלְתִּ֛י הֱי֥וֹת יֽוֹמָם־ וָלַ֖יְלָה בְּעִתָּֽם׃ ",
        "versenonikud": "כה אמר יהוה אם תפרו את בריתי היום ואת בריתי הלילה ולבלתי היות יומם ולילה בעתם "
    },
    {
        "bookchapter": "ירמיהו",
        "chapter": "לג",
        "versechapter": "כא",
        "bookseder": "ירמיהו",
        "seder": "כ",
        "verseseder": "ו",
        "versenikud": "גַּם־ בְּרִיתִ֤י תֻפַר֙ אֶת־ דָּוִ֣ד עַבְדִּ֔י מִהְיֽוֹת־ ל֥וֹ בֵ֖ן מֹלֵ֣ךְ עַל־ כִּסְא֑וֹ וְאֶת־ הַלְוִיִּ֥ם הַכֹּהֲנִ֖ים מְשָׁרְתָֽי׃ ",
        "versenonikud": "גם בריתי תפר את דוד עבדי מהיות לו בן מלך על כסאו ואת הלוים הכהנים משרתי "
    },
    {
        "bookchapter": "ירמיהו",
        "chapter": "לג",
        "versechapter": "כב",
        "bookseder": "ירמיהו",
        "seder": "כ",
        "verseseder": "ז",
        "versenikud": "אֲשֶׁ֤ר לֹֽא־ יִסָּפֵר֙ צְבָ֣א הַשָּׁמַ֔יִם וְלֹ֥א יִמַּ֖ד ח֣וֹל הַיָּ֑ם כֵּ֣ן אַרְבֶּ֗ה אֶת־ זֶ֙רַע֙ דָּוִ֣ד עַבְדִּ֔י וְאֶת־ הַלְוִיִּ֖ם מְשָׁרְתֵ֥י אֹתִֽי׃ ",
        "versenonikud": "אשר לא יספר צבא השמים ולא ימד חול הים כן ארבה את זרע דוד עבדי ואת הלוים משרתי אתי "
    },
    {
        "bookchapter": "ירמיהו",
        "chapter": "לג",
        "versechapter": "כג",
        "bookseder": "ירמיהו",
        "seder": "כ",
        "verseseder": "ח",
        "versenikud": "וַֽיְהִי֙ דְּבַר־ יְהוָ֔ה אֶֽל־ יִרְמְיָ֖הוּ לֵאמֹֽר׃ ",
        "versenonikud": "ויהי דבר יהוה אל ירמיהו לאמר "
    },
    {
        "bookchapter": "ירמיהו",
        "chapter": "לג",
        "versechapter": "כד",
        "bookseder": "ירמיהו",
        "seder": "כ",
        "verseseder": "ט",
        "versenikud": "הֲל֣וֹא רָאִ֗יתָ מָֽה־ הָעָ֤ם הַזֶּה֙ דִּבְּר֣וּ לֵאמֹ֔ר שְׁתֵּ֣י הַמִּשְׁפָּח֗וֹת אֲשֶׁ֨ר בָּחַ֧ר יְהוָ֛ה בָּהֶ֖ם וַיִּמְאָסֵ֑ם וְאֶת־ עַמִּי֙ יִנְאָצ֔וּן מִֽהְי֥וֹת ע֖וֹד גּ֥וֹי לִפְנֵיהֶֽם׃ ",
        "versenonikud": "הלוא ראית מה העם הזה דברו לאמר שתי המשפחות אשר בחר יהוה בהם וימאסם ואת עמי ינאצון מהיות עוד גוי לפניהם "
    },
    {
        "bookchapter": "ירמיהו",
        "chapter": "לג",
        "versechapter": "כה",
        "bookseder": "ירמיהו",
        "seder": "כ",
        "verseseder": "י",
        "versenikud": "כֹּ֚ה אָמַ֣ר יְהוָ֔ה אִם־ לֹ֥א בְרִיתִ֖י יוֹמָ֣ם וָלָ֑יְלָה חֻקּ֛וֹת שָׁמַ֥יִם וָאָ֖רֶץ לֹא־ שָֽׂמְתִּי׃ ",
        "versenonikud": "כה אמר יהוה אם לא בריתי יומם ולילה חקות שמים וארץ לא שמתי "
    },
    {
        "bookchapter": "ירמיהו",
        "chapter": "לג",
        "versechapter": "כו",
        "bookseder": "ירמיהו",
        "seder": "כ",
        "verseseder": "יא",
        "versenikud": "גַּם־ זֶ֣רַע יַעֲקוֹב֩ וְדָוִ֨ד עַבְדִּ֜י אֶמְאַ֗ס מִקַּ֤חַת מִזַּרְעוֹ֙ מֹֽשְׁלִ֔ים אֶל־ זֶ֥רַע אַבְרָהָ֖ם יִשְׂחָ֣ק וְיַעֲקֹ֑ב כִּֽי־ אשוב אָשִׁ֥יב אֶת־ שְׁבוּתָ֖ם וְרִחַמְתִּֽים׃ ",
        "versenonikud": "גם זרע יעקוב ודוד עבדי אמאס מקחת מזרעו משלים אל זרע אברהם ישחק ויעקב כי אשוב אשיב את שבותם ורחמתים "
    }
]