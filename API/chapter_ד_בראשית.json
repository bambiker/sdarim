[
    {
        "bookchapter": "בראשית",
        "chapter": "ד",
        "versechapter": "א",
        "bookseder": "בראשית",
        "seder": "ג",
        "verseseder": "ד",
        "parasha": "בראשית",
        "versenikud": "וְהָ֣אָדָ֔ם יָדַ֖ע אֶת־ חַוָּ֣ה אִשְׁתּ֑וֹ וַתַּ֙הַר֙ וַתֵּ֣לֶד אֶת־ קַ֔יִן וַתֹּ֕אמֶר קָנִ֥יתִי אִ֖ישׁ אֶת־ יְהוָֽה׃ ",
        "versenonikud": "והאדם ידע את חוה אשתו ותהר ותלד את קין ותאמר קניתי איש את יהוה "
    },
    {
        "bookchapter": "בראשית",
        "chapter": "ד",
        "versechapter": "ב",
        "bookseder": "בראשית",
        "seder": "ג",
        "verseseder": "ה",
        "parasha": "בראשית",
        "versenikud": "וַתֹּ֣סֶף לָלֶ֔דֶת אֶת־ אָחִ֖יו אֶת־ הָ֑בֶל וַֽיְהִי־ הֶ֙בֶל֙ רֹ֣עֵה צֹ֔אן וְקַ֕יִן הָיָ֖ה עֹבֵ֥ד אֲדָמָֽה׃ ",
        "versenonikud": "ותסף ללדת את אחיו את הבל ויהי הבל רעה צאן וקין היה עבד אדמה "
    },
    {
        "bookchapter": "בראשית",
        "chapter": "ד",
        "versechapter": "ג",
        "bookseder": "בראשית",
        "seder": "ג",
        "verseseder": "ו",
        "parasha": "בראשית",
        "versenikud": "וַֽיְהִ֖י מִקֵּ֣ץ יָמִ֑ים וַיָּבֵ֨א קַ֜יִן מִפְּרִ֧י הָֽאֲדָמָ֛ה מִנְחָ֖ה לַֽיהוָֽה׃ ",
        "versenonikud": "ויהי מקץ ימים ויבא קין מפרי האדמה מנחה ליהוה "
    },
    {
        "bookchapter": "בראשית",
        "chapter": "ד",
        "versechapter": "ד",
        "bookseder": "בראשית",
        "seder": "ג",
        "verseseder": "ז",
        "parasha": "בראשית",
        "versenikud": "וְהֶ֨בֶל הֵבִ֥יא גַם־ ה֛וּא מִבְּכֹר֥וֹת צֹאנ֖וֹ וּמֵֽחֶלְבֵהֶ֑ן וַיִּ֣שַׁע יְהוָ֔ה אֶל־ הֶ֖בֶל וְאֶל־ מִנְחָתֽוֹ׃ ",
        "versenonikud": "והבל הביא גם הוא מבכרות צאנו ומחלבהן וישע יהוה אל הבל ואל מנחתו "
    },
    {
        "bookchapter": "בראשית",
        "chapter": "ד",
        "versechapter": "ה",
        "bookseder": "בראשית",
        "seder": "ג",
        "verseseder": "ח",
        "parasha": "בראשית",
        "versenikud": "וְאֶל־ קַ֥יִן וְאֶל־ מִנְחָת֖וֹ לֹ֣א שָׁעָ֑ה וַיִּ֤חַר לְקַ֙יִן֙ מְאֹ֔ד וַֽיִּפְּל֖וּ פָּנָֽיו׃ ",
        "versenonikud": "ואל קין ואל מנחתו לא שעה ויחר לקין מאד ויפלו פניו "
    },
    {
        "bookchapter": "בראשית",
        "chapter": "ד",
        "versechapter": "ו",
        "bookseder": "בראשית",
        "seder": "ג",
        "verseseder": "ט",
        "parasha": "בראשית",
        "versenikud": "וַיֹּ֥אמֶר יְהוָ֖ה אֶל־ קָ֑יִן לָ֚מָּה חָ֣רָה לָ֔ךְ וְלָ֖מָּה נָפְל֥וּ פָנֶֽיךָ׃ ",
        "versenonikud": "ויאמר יהוה אל קין למה חרה לך ולמה נפלו פניך "
    },
    {
        "bookchapter": "בראשית",
        "chapter": "ד",
        "versechapter": "ז",
        "bookseder": "בראשית",
        "seder": "ג",
        "verseseder": "י",
        "parasha": "בראשית",
        "versenikud": "הֲל֤וֹא אִם־ תֵּיטִיב֙ שְׂאֵ֔ת וְאִם֙ לֹ֣א תֵיטִ֔יב לַפֶּ֖תַח חַטָּ֣את רֹבֵ֑ץ וְאֵלֶ֙יךָ֙ תְּשׁ֣וּקָת֔וֹ וְאַתָּ֖ה תִּמְשָׁל־ בּֽוֹ׃ ",
        "versenonikud": "הלוא אם תיטיב שאת ואם לא תיטיב לפתח חטאת רבץ ואליך תשוקתו ואתה תמשל בו "
    },
    {
        "bookchapter": "בראשית",
        "chapter": "ד",
        "versechapter": "ח",
        "bookseder": "בראשית",
        "seder": "ג",
        "verseseder": "יא",
        "parasha": "בראשית",
        "versenikud": "וַיֹּ֥אמֶר קַ֖יִן אֶל־ הֶ֣בֶל אָחִ֑יו וַֽיְהִי֙ בִּהְיוֹתָ֣ם בַּשָּׂדֶ֔ה וַיָּ֥קָם קַ֛יִן אֶל־ הֶ֥בֶל אָחִ֖יו וַיַּהַרְגֵֽהוּ׃ ",
        "versenonikud": "ויאמר קין אל הבל אחיו ויהי בהיותם בשדה ויקם קין אל הבל אחיו ויהרגהו "
    },
    {
        "bookchapter": "בראשית",
        "chapter": "ד",
        "versechapter": "ט",
        "bookseder": "בראשית",
        "seder": "ג",
        "verseseder": "יב",
        "parasha": "בראשית",
        "versenikud": "וַיֹּ֤אמֶר יְהוָה֙ אֶל־ קַ֔יִן אֵ֖י הֶ֣בֶל אָחִ֑יךָ וַיֹּ֙אמֶר֙ לֹ֣א יָדַ֔עְתִּי הֲשֹׁמֵ֥ר אָחִ֖י אָנֹֽכִי׃ ",
        "versenonikud": "ויאמר יהוה אל קין אי הבל אחיך ויאמר לא ידעתי השמר אחי אנכי "
    },
    {
        "bookchapter": "בראשית",
        "chapter": "ד",
        "versechapter": "י",
        "bookseder": "בראשית",
        "seder": "ג",
        "verseseder": "יג",
        "parasha": "בראשית",
        "versenikud": "וַיֹּ֖אמֶר מֶ֣ה עָשִׂ֑יתָ ק֚וֹל דְּמֵ֣י אָחִ֔יךָ צֹעֲקִ֥ים אֵלַ֖י מִן־ הָֽאֲדָמָֽה׃ ",
        "versenonikud": "ויאמר מה עשית קול דמי אחיך צעקים אלי מן האדמה "
    },
    {
        "bookchapter": "בראשית",
        "chapter": "ד",
        "versechapter": "יא",
        "bookseder": "בראשית",
        "seder": "ג",
        "verseseder": "יד",
        "parasha": "בראשית",
        "versenikud": "וְעַתָּ֖ה אָר֣וּר אָ֑תָּה מִן־ הָֽאֲדָמָה֙ אֲשֶׁ֣ר פָּצְתָ֣ה אֶת־ פִּ֔יהָ לָקַ֛חַת אֶת־ דְּמֵ֥י אָחִ֖יךָ מִיָּדֶֽךָ׃ ",
        "versenonikud": "ועתה ארור אתה מן האדמה אשר פצתה את פיה לקחת את דמי אחיך מידך "
    },
    {
        "bookchapter": "בראשית",
        "chapter": "ד",
        "versechapter": "יב",
        "bookseder": "בראשית",
        "seder": "ג",
        "verseseder": "טו",
        "parasha": "בראשית",
        "versenikud": "כִּ֤י תַֽעֲבֹד֙ אֶת־ הָ֣אֲדָמָ֔ה לֹֽא־ תֹסֵ֥ף תֵּת־ כֹּחָ֖הּ לָ֑ךְ נָ֥ע וָנָ֖ד תִּֽהְיֶ֥ה בָאָֽרֶץ׃ ",
        "versenonikud": "כי תעבד את האדמה לא תסף תת כחה לך נע ונד תהיה בארץ "
    },
    {
        "bookchapter": "בראשית",
        "chapter": "ד",
        "versechapter": "יג",
        "bookseder": "בראשית",
        "seder": "ג",
        "verseseder": "טז",
        "parasha": "בראשית",
        "versenikud": "וַיֹּ֥אמֶר קַ֖יִן אֶל־ יְהוָ֑ה גָּד֥וֹל עֲוֺנִ֖י מִנְּשֹֽׂא׃ ",
        "versenonikud": "ויאמר קין אל יהוה גדול עוני מנשא "
    },
    {
        "bookchapter": "בראשית",
        "chapter": "ד",
        "versechapter": "יד",
        "bookseder": "בראשית",
        "seder": "ג",
        "verseseder": "יז",
        "parasha": "בראשית",
        "versenikud": "הֵן֩ גֵּרַ֨שְׁתָּ אֹתִ֜י הַיּ֗וֹם מֵעַל֙ פְּנֵ֣י הָֽאֲדָמָ֔ה וּמִפָּנֶ֖יךָ אֶסָּתֵ֑ר וְהָיִ֜יתִי נָ֤ע וָנָד֙ בָּאָ֔רֶץ וְהָיָ֥ה כָל־ מֹצְאִ֖י יַֽהַרְגֵֽנִי׃ ",
        "versenonikud": "הן גרשת אתי היום מעל פני האדמה ומפניך אסתר והייתי נע ונד בארץ והיה כל מצאי יהרגני "
    },
    {
        "bookchapter": "בראשית",
        "chapter": "ד",
        "versechapter": "טו",
        "bookseder": "בראשית",
        "seder": "ג",
        "verseseder": "יח",
        "parasha": "בראשית",
        "versenikud": "וַיֹּ֧אמֶר ל֣וֹ יְהוָ֗ה לָכֵן֙ כָּל־ הֹרֵ֣ג קַ֔יִן שִׁבְעָתַ֖יִם יֻקָּ֑ם וַיָּ֨שֶׂם יְהוָ֤ה לְקַ֙יִן֙ א֔וֹת לְבִלְתִּ֥י הַכּוֹת־ אֹת֖וֹ כָּל־ מֹצְאֽוֹ׃ ",
        "versenonikud": "ויאמר לו יהוה לכן כל הרג קין שבעתים יקם וישם יהוה לקין אות לבלתי הכות אתו כל מצאו "
    },
    {
        "bookchapter": "בראשית",
        "chapter": "ד",
        "versechapter": "טז",
        "bookseder": "בראשית",
        "seder": "ג",
        "verseseder": "יט",
        "parasha": "בראשית",
        "versenikud": "וַיֵּ֥צֵא קַ֖יִן מִלִּפְנֵ֣י יְהוָ֑ה וַיֵּ֥שֶׁב בְּאֶֽרֶץ־ נ֖וֹד קִדְמַת־ עֵֽדֶן׃ ",
        "versenonikud": "ויצא קין מלפני יהוה וישב בארץ נוד קדמת עדן "
    },
    {
        "bookchapter": "בראשית",
        "chapter": "ד",
        "versechapter": "יז",
        "bookseder": "בראשית",
        "seder": "ג",
        "verseseder": "כ",
        "parasha": "בראשית",
        "versenikud": "וַיֵּ֤דַע קַ֙יִן֙ אֶת־ אִשְׁתּ֔וֹ וַתַּ֖הַר וַתֵּ֣לֶד אֶת־ חֲנ֑וֹךְ וַֽיְהִי֙ בֹּ֣נֶה עִ֔יר וַיִּקְרָא֙ שֵׁ֣ם הָעִ֔יר כְּשֵׁ֖ם בְּנ֥וֹ חֲנֽוֹךְ׃ ",
        "versenonikud": "וידע קין את אשתו ותהר ותלד את חנוך ויהי בנה עיר ויקרא שם העיר כשם בנו חנוך "
    },
    {
        "bookchapter": "בראשית",
        "chapter": "ד",
        "versechapter": "יח",
        "bookseder": "בראשית",
        "seder": "ג",
        "verseseder": "כא",
        "parasha": "בראשית",
        "versenikud": "וַיִּוָּלֵ֤ד לַֽחֲנוֹךְ֙ אֶת־ עִירָ֔ד וְעִירָ֕ד יָלַ֖ד אֶת־ מְחֽוּיָאֵ֑ל וּמְחִיּיָאֵ֗ל יָלַד֙ אֶת־ מְת֣וּשָׁאֵ֔ל וּמְתוּשָׁאֵ֖ל יָלַ֥ד אֶת־ לָֽמֶךְ׃ ",
        "versenonikud": "ויולד לחנוך את עירד ועירד ילד את מחויאל ומחייאל ילד את מתושאל ומתושאל ילד את למך "
    },
    {
        "bookchapter": "בראשית",
        "chapter": "ד",
        "versechapter": "יט",
        "bookseder": "בראשית",
        "seder": "ג",
        "verseseder": "כב",
        "parasha": "בראשית",
        "versenikud": "וַיִּֽקַּֽח־ ל֥וֹ לֶ֖מֶךְ שְׁתֵּ֣י נָשִׁ֑ים שֵׁ֤ם הָֽאַחַת֙ עָדָ֔ה וְשֵׁ֥ם הַשֵּׁנִ֖ית צִלָּֽה׃ ",
        "versenonikud": "ויקח לו למך שתי נשים שם האחת עדה ושם השנית צלה "
    },
    {
        "bookchapter": "בראשית",
        "chapter": "ד",
        "versechapter": "כ",
        "bookseder": "בראשית",
        "seder": "ג",
        "verseseder": "כג",
        "parasha": "בראשית",
        "versenikud": "וַתֵּ֥לֶד עָדָ֖ה אֶת־ יָבָ֑ל ה֣וּא הָיָ֔ה אֲבִ֕י יֹשֵׁ֥ב אֹ֖הֶל וּמִקְנֶֽה׃ ",
        "versenonikud": "ותלד עדה את יבל הוא היה אבי ישב אהל ומקנה "
    },
    {
        "bookchapter": "בראשית",
        "chapter": "ד",
        "versechapter": "כא",
        "bookseder": "בראשית",
        "seder": "ג",
        "verseseder": "כד",
        "parasha": "בראשית",
        "versenikud": "וְשֵׁ֥ם אָחִ֖יו יוּבָ֑ל ה֣וּא הָיָ֔ה אֲבִ֕י כָּל־ תֹּפֵ֥שׂ כִּנּ֖וֹר וְעוּגָֽב׃ ",
        "versenonikud": "ושם אחיו יובל הוא היה אבי כל תפש כנור ועוגב "
    },
    {
        "bookchapter": "בראשית",
        "chapter": "ד",
        "versechapter": "כב",
        "bookseder": "בראשית",
        "seder": "ג",
        "verseseder": "כה",
        "parasha": "בראשית",
        "versenikud": "וְצִלָּ֣ה גַם־ הִ֗וא יָֽלְדָה֙ אֶת־ תּ֣וּבַל קַ֔יִן לֹטֵ֕שׁ כָּל־ חֹרֵ֥שׁ נְחֹ֖שֶׁת וּבַרְזֶ֑ל וַֽאֲח֥וֹת תּֽוּבַל־ קַ֖יִן נַֽעֲמָֽה׃ ",
        "versenonikud": "וצלה גם הוא ילדה את תובל קין לטש כל חרש נחשת וברזל ואחות תובל קין נעמה "
    },
    {
        "bookchapter": "בראשית",
        "chapter": "ד",
        "versechapter": "כג",
        "bookseder": "בראשית",
        "seder": "ג",
        "verseseder": "כו",
        "parasha": "בראשית",
        "versenikud": "וַיֹּ֨אמֶר לֶ֜מֶךְ לְנָשָׁ֗יו עָדָ֤ה וְצִלָּה֙ שְׁמַ֣עַן קוֹלִ֔י נְשֵׁ֣י לֶ֔מֶךְ הַאְזֵ֖נָּה אִמְרָתִ֑י כִּ֣י אִ֤ישׁ הָרַ֙גְתִּי֙ לְפִצְעִ֔י וְיֶ֖לֶד לְחַבֻּרָתִֽי׃ ",
        "versenonikud": "ויאמר למך לנשיו עדה וצלה שמען קולי נשי למך האזנה אמרתי כי איש הרגתי לפצעי וילד לחברתי "
    },
    {
        "bookchapter": "בראשית",
        "chapter": "ד",
        "versechapter": "כד",
        "bookseder": "בראשית",
        "seder": "ג",
        "verseseder": "כז",
        "parasha": "בראשית",
        "versenikud": "כִּ֥י שִׁבְעָתַ֖יִם יֻקַּם־ קָ֑יִן וְלֶ֖מֶךְ שִׁבְעִ֥ים וְשִׁבְעָֽה׃ ",
        "versenonikud": "כי שבעתים יקם קין ולמך שבעים ושבעה "
    },
    {
        "bookchapter": "בראשית",
        "chapter": "ד",
        "versechapter": "כה",
        "bookseder": "בראשית",
        "seder": "ג",
        "verseseder": "כח",
        "parasha": "בראשית",
        "versenikud": "וַיֵּ֨דַע אָדָ֥ם עוֹד֙ אֶת־ אִשְׁתּ֔וֹ וַתֵּ֣לֶד בֵּ֔ן וַתִּקְרָ֥א אֶת־ שְׁמ֖וֹ שֵׁ֑ת כִּ֣י שָֽׁת־ לִ֤י אֱלֹהִים֙ זֶ֣רַע אַחֵ֔ר תַּ֣חַת הֶ֔בֶל כִּ֥י הֲרָג֖וֹ קָֽיִן׃ ",
        "versenonikud": "וידע אדם עוד את אשתו ותלד בן ותקרא את שמו שת כי שת לי אלהים זרע אחר תחת הבל כי הרגו קין "
    },
    {
        "bookchapter": "בראשית",
        "chapter": "ד",
        "versechapter": "כו",
        "bookseder": "בראשית",
        "seder": "ג",
        "verseseder": "כט",
        "parasha": "בראשית",
        "versenikud": "וּלְשֵׁ֤ת גַּם־ הוּא֙ יֻלַּד־ בֵּ֔ן וַיִּקְרָ֥א אֶת־ שְׁמ֖וֹ אֱנ֑וֹשׁ אָ֣ז הוּחַ֔ל לִקְרֹ֖א בְּשֵׁ֥ם יְהוָֽה׃ {ס}",
        "versenonikud": "ולשת גם הוא ילד בן ויקרא את שמו אנוש אז הוחל לקרא בשם יהוה "
    }
]