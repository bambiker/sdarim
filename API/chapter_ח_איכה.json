[
    {
        "bookchapter": "איכה",
        "chapter": "ח",
        "versechapter": "א",
        "bookseder": "איכה",
        "seder": "ג",
        "verseseder": "ל",
        "versenikud": "מִ֚י כְּהֶ֣חָכָ֔ם וּמִ֥י יוֹדֵ֖עַ פֵּ֣שֶׁר דָּבָ֑ר חָכְמַ֤ת אָדָם֙ תָּאִ֣יר פָּנָ֔יו וְעֹ֥ז פָּנָ֖יו יְשֻׁנֶּֽא׃ ",
        "versenonikud": "מי כהחכם ומי יודע פשר דבר חכמת אדם תאיר פניו ועז פניו ישנא "
    },
    {
        "bookchapter": "איכה",
        "chapter": "ח",
        "versechapter": "ב",
        "bookseder": "איכה",
        "seder": "ג",
        "verseseder": "לא",
        "versenikud": "אֲנִי֙ פִּי־ מֶ֣לֶךְ שְׁמ֔וֹר וְעַ֕ל דִּבְרַ֖ת שְׁבוּעַ֥ת אֱלֹהִֽים׃ ",
        "versenonikud": "אני פי מלך שמור ועל דברת שבועת אלהים "
    },
    {
        "bookchapter": "איכה",
        "chapter": "ח",
        "versechapter": "ג",
        "bookseder": "איכה",
        "seder": "ג",
        "verseseder": "לב",
        "versenikud": "אַל־ תִּבָּהֵ֤ל מִפָּנָיו֙ תֵּלֵ֔ךְ אַֽל־ תַּעֲמֹ֖ד בְּדָבָ֣ר רָ֑ע כִּ֛י כָּל־ אֲשֶׁ֥ר יַחְפֹּ֖ץ יַעֲשֶֽׂה׃ ",
        "versenonikud": "אל תבהל מפניו תלך אל תעמד בדבר רע כי כל אשר יחפץ יעשה "
    },
    {
        "bookchapter": "איכה",
        "chapter": "ח",
        "versechapter": "ד",
        "bookseder": "איכה",
        "seder": "ג",
        "verseseder": "לג",
        "versenikud": "בַּאֲשֶׁ֥ר דְּבַר־ מֶ֖לֶךְ שִׁלְט֑וֹן וּמִ֥י יֹֽאמַר־ ל֖וֹ מַֽה־ תַּעֲשֶֽׂה׃ ",
        "versenonikud": "באשר דבר מלך שלטון ומי יאמר לו מה תעשה "
    },
    {
        "bookchapter": "איכה",
        "chapter": "ח",
        "versechapter": "ה",
        "bookseder": "איכה",
        "seder": "ג",
        "verseseder": "לד",
        "versenikud": "שׁוֹמֵ֣ר מִצְוָ֔ה לֹ֥א יֵדַ֖ע דָּבָ֣ר רָ֑ע וְעֵ֣ת וּמִשְׁפָּ֔ט יֵדַ֖ע לֵ֥ב חָכָֽם׃ ",
        "versenonikud": "שומר מצוה לא ידע דבר רע ועת ומשפט ידע לב חכם "
    },
    {
        "bookchapter": "איכה",
        "chapter": "ח",
        "versechapter": "ו",
        "bookseder": "איכה",
        "seder": "ג",
        "verseseder": "לה",
        "versenikud": "כִּ֣י לְכָל־ חֵ֔פֶץ יֵ֖שׁ עֵ֣ת וּמִשְׁפָּ֑ט כִּֽי־ רָעַ֥ת הָאָדָ֖ם רַבָּ֥ה עָלָֽיו׃ ",
        "versenonikud": "כי לכל חפץ יש עת ומשפט כי רעת האדם רבה עליו "
    },
    {
        "bookchapter": "איכה",
        "chapter": "ח",
        "versechapter": "ז",
        "bookseder": "איכה",
        "seder": "ג",
        "verseseder": "לו",
        "versenikud": "כִּֽי־ אֵינֶ֥נּוּ יֹדֵ֖עַ מַה־ שֶּׁיִּֽהְיֶ֑ה כִּ֚י כַּאֲשֶׁ֣ר יִֽהְיֶ֔ה מִ֖י יַגִּ֥יד לֽוֹ׃ ",
        "versenonikud": "כי איננו ידע מה שיהיה כי כאשר יהיה מי יגיד לו "
    },
    {
        "bookchapter": "איכה",
        "chapter": "ח",
        "versechapter": "ח",
        "bookseder": "איכה",
        "seder": "ג",
        "verseseder": "לז",
        "versenikud": "אֵ֣ין אָדָ֞ם שַׁלִּ֤יט בָּר֙וּחַ֙ לִכְל֣וֹא אֶת־ הָר֔וּחַ וְאֵ֤ין שִׁלְטוֹן֙ בְּי֣וֹם הַמָּ֔וֶת וְאֵ֥ין מִשְׁלַ֖חַת בַּמִּלְחָמָ֑ה וְלֹֽא־ יְמַלֵּ֥ט רֶ֖שַׁע אֶת־ בְּעָלָֽיו׃ ",
        "versenonikud": "אין אדם שליט ברוח לכלוא את הרוח ואין שלטון ביום המות ואין משלחת במלחמה ולא ימלט רשע את בעליו "
    },
    {
        "bookchapter": "איכה",
        "chapter": "ח",
        "versechapter": "ט",
        "bookseder": "איכה",
        "seder": "ג",
        "verseseder": "לח",
        "versenikud": "אֶת־ כָּל־ זֶ֤ה רָאִ֙יתִי֙ וְנָת֣וֹן אֶת־ לִבִּ֔י לְכָֽל־ מַעֲשֶׂ֔ה אֲשֶׁ֥ר נַעֲשָׂ֖ה תַּ֣חַת הַשָּׁ֑מֶשׁ עֵ֗ת אֲשֶׁ֨ר שָׁלַ֧ט הָאָדָ֛ם בְּאָדָ֖ם לְרַ֥ע לֽוֹ׃ ",
        "versenonikud": "את כל זה ראיתי ונתון את לבי לכל מעשה אשר נעשה תחת השמש עת אשר שלט האדם באדם לרע לו "
    },
    {
        "bookchapter": "איכה",
        "chapter": "ח",
        "versechapter": "י",
        "bookseder": "איכה",
        "seder": "ג",
        "verseseder": "לט",
        "versenikud": "וּבְכֵ֡ן רָאִיתִי֩ רְשָׁעִ֨ים קְבֻרִ֜ים וָבָ֗אוּ וּמִמְּק֤וֹם קָדוֹשׁ֙ יְהַלֵּ֔כוּ וְיִֽשְׁתַּכְּח֥וּ בָעִ֖יר אֲשֶׁ֣ר כֵּן־ עָשׂ֑וּ גַּם־ זֶ֖ה הָֽבֶל׃ ",
        "versenonikud": "ובכן ראיתי רשעים קברים ובאו וממקום קדוש יהלכו וישתכחו בעיר אשר כן עשו גם זה הבל "
    },
    {
        "bookchapter": "איכה",
        "chapter": "ח",
        "versechapter": "יא",
        "bookseder": "איכה",
        "seder": "ג",
        "verseseder": "מ",
        "versenikud": "אֲשֶׁר֙ אֵין־ נַעֲשָׂ֣ה פִתְגָ֔ם מַעֲשֵׂ֥ה הָרָעָ֖ה מְהֵרָ֑ה עַל־ כֵּ֡ן מָלֵ֞א לֵ֧ב בְּֽנֵי־ הָאָדָ֛ם בָּהֶ֖ם לַעֲשׂ֥וֹת רָֽע׃ ",
        "versenonikud": "אשר אין נעשה פתגם מעשה הרעה מהרה על כן מלא לב בני האדם בהם לעשות רע "
    },
    {
        "bookchapter": "איכה",
        "chapter": "ח",
        "versechapter": "יב",
        "bookseder": "איכה",
        "seder": "ג",
        "verseseder": "מא",
        "versenikud": "אֲשֶׁ֣ר חֹטֶ֗א עֹשֶׂ֥ה רָ֛ע מְאַ֖ת וּמַאֲרִ֣יךְ ל֑וֹ כִּ֚י גַּם־ יוֹדֵ֣עַ אָ֔נִי אֲשֶׁ֤ר יִהְיֶה־ טּוֹב֙ לְיִרְאֵ֣י הָאֱלֹהִ֔ים אֲשֶׁ֥ר יִֽירְא֖וּ מִלְּפָנָֽיו׃ ",
        "versenonikud": "אשר חטא עשה רע מאת ומאריך לו כי גם יודע אני אשר יהיה טוב ליראי האלהים אשר ייראו מלפניו "
    },
    {
        "bookchapter": "איכה",
        "chapter": "ח",
        "versechapter": "יג",
        "bookseder": "איכה",
        "seder": "ג",
        "verseseder": "מב",
        "versenikud": "וְטוֹב֙ לֹֽא־ יִהְיֶ֣ה לָֽרָשָׁ֔ע וְלֹֽא־ יַאֲרִ֥יךְ יָמִ֖ים כַּצֵּ֑ל אֲשֶׁ֛ר אֵינֶ֥נּוּ יָרֵ֖א מִלִּפְנֵ֥י אֱלֹהִֽים׃ ",
        "versenonikud": "וטוב לא יהיה לרשע ולא יאריך ימים כצל אשר איננו ירא מלפני אלהים "
    },
    {
        "bookchapter": "איכה",
        "chapter": "ח",
        "versechapter": "יד",
        "bookseder": "איכה",
        "seder": "ג",
        "verseseder": "מג",
        "versenikud": "יֶשׁ־ הֶבֶל֮ אֲשֶׁ֣ר נַעֲשָׂ֣ה עַל־ הָאָרֶץ֒ אֲשֶׁ֣ר ׀ יֵ֣שׁ צַדִּיקִ֗ים אֲשֶׁ֨ר מַגִּ֤יעַ אֲלֵהֶם֙ כְּמַעֲשֵׂ֣ה הָרְשָׁעִ֔ים וְיֵ֣שׁ רְשָׁעִ֔ים שֶׁמַּגִּ֥יעַ אֲלֵהֶ֖ם כְּמַעֲשֵׂ֣ה הַצַּדִּיקִ֑ים אָמַ֕רְתִּי שֶׁגַּם־ זֶ֖ה הָֽבֶל׃ ",
        "versenonikud": "יש הבל אשר נעשה על הארץ אשר  יש צדיקים אשר מגיע אלהם כמעשה הרשעים ויש רשעים שמגיע אלהם כמעשה הצדיקים אמרתי שגם זה הבל "
    },
    {
        "bookchapter": "איכה",
        "chapter": "ח",
        "versechapter": "טו",
        "bookseder": "איכה",
        "seder": "ג",
        "verseseder": "מד",
        "versenikud": "וְשִׁבַּ֤חְתִּֽי אֲנִי֙ אֶת־ הַשִּׂמְחָ֔ה אֲשֶׁ֨ר אֵֽין־ ט֤וֹב לָֽאָדָם֙ תַּ֣חַת הַשֶּׁ֔מֶשׁ כִּ֛י אִם־ לֶאֱכ֥וֹל וְלִשְׁתּ֖וֹת וְלִשְׂמ֑וֹחַ וְה֞וּא יִלְוֶ֣נּוּ בַעֲמָל֗וֹ יְמֵ֥י חַיָּ֛יו אֲשֶׁר־ נָֽתַן־ ל֥וֹ הָאֱלֹהִ֖ים תַּ֥חַת הַשָּֽׁמֶשׁ׃ ",
        "versenonikud": "ושבחתי אני את השמחה אשר אין טוב לאדם תחת השמש כי אם לאכול ולשתות ולשמוח והוא ילונו בעמלו ימי חייו אשר נתן לו האלהים תחת השמש "
    },
    {
        "bookchapter": "איכה",
        "chapter": "ח",
        "versechapter": "טז",
        "bookseder": "איכה",
        "seder": "ג",
        "verseseder": "מה",
        "versenikud": "כַּאֲשֶׁ֨ר נָתַ֤תִּי אֶת־ לִבִּי֙ לָדַ֣עַת חָכְמָ֔ה וְלִרְאוֹת֙ אֶת־ הָ֣עִנְיָ֔ן אֲשֶׁ֥ר נַעֲשָׂ֖ה עַל־ הָאָ֑רֶץ כִּ֣י גַ֤ם בַּיּוֹם֙ וּבַלַּ֔יְלָה שֵׁנָ֕ה בְּעֵינָ֖יו אֵינֶ֥נּוּ רֹאֶֽה׃ ",
        "versenonikud": "כאשר נתתי את לבי לדעת חכמה ולראות את הענין אשר נעשה על הארץ כי גם ביום ובלילה שנה בעיניו איננו ראה "
    },
    {
        "bookchapter": "איכה",
        "chapter": "ח",
        "versechapter": "יז",
        "bookseder": "איכה",
        "seder": "ג",
        "verseseder": "מו",
        "versenikud": "וְרָאִיתִי֮ אֶת־ כָּל־ מַעֲשֵׂ֣ה הָאֱלֹהִים֒ כִּי֩ לֹ֨א יוּכַ֜ל הָאָדָ֗ם לִמְצוֹא֙ אֶת־ הַֽמַּעֲשֶׂה֙ אֲשֶׁ֣ר נַעֲשָׂ֣ה תַֽחַת־ הַשֶּׁ֔מֶשׁ בְּ֠שֶׁל אֲשֶׁ֨ר יַעֲמֹ֧ל הָאָדָ֛ם לְבַקֵּ֖שׁ וְלֹ֣א יִמְצָ֑א וְגַ֨ם אִם־ יֹאמַ֤ר הֶֽחָכָם֙ לָדַ֔עַת לֹ֥א יוּכַ֖ל לִמְצֹֽא׃ ",
        "versenonikud": "וראיתי את כל מעשה האלהים כי לא יוכל האדם למצוא את המעשה אשר נעשה תחת השמש בשל אשר יעמל האדם לבקש ולא ימצא וגם אם יאמר החכם לדעת לא יוכל למצא "
    }
]