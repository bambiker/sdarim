[
    {
        "bookchapter": "תהילים",
        "chapter": "קכה",
        "versechapter": "א",
        "bookseder": "תהילים",
        "seder": "יז",
        "verseseder": "קמב",
        "versenikud": "שִׁ֗יר הַֽמַּ֫עֲל֥וֹת הַבֹּטְחִ֥ים בַּיהוָ֑ה כְּֽהַר־ צִיּ֥וֹן לֹא־ יִ֝מּ֗וֹט לְעוֹלָ֥ם יֵשֵֽׁב׃ ",
        "versenonikud": "שיר המעלות הבטחים ביהוה כהר ציון לא ימוט לעולם ישב "
    },
    {
        "bookchapter": "תהילים",
        "chapter": "קכה",
        "versechapter": "ב",
        "bookseder": "תהילים",
        "seder": "יז",
        "verseseder": "קמג",
        "versenikud": "יְֽרוּשָׁלִַ֗ם הָרִים֮ סָבִ֪יב לָ֥הּ וַ֭יהוָה סָבִ֣יב לְעַמּ֑וֹ מֵ֝עַתָּ֗ה וְעַד־ עוֹלָֽם׃ ",
        "versenonikud": "ירושלם הרים סביב לה ויהוה סביב לעמו מעתה ועד עולם "
    },
    {
        "bookchapter": "תהילים",
        "chapter": "קכה",
        "versechapter": "ג",
        "bookseder": "תהילים",
        "seder": "יז",
        "verseseder": "קמד",
        "versenikud": "כִּ֤י לֹ֪א יָנ֡וּחַ שֵׁ֤בֶט הָרֶ֗שַׁע עַל֮ גּוֹרַ֪ל הַֽצַּדִּ֫יקִ֥ים לְמַ֡עַן לֹא־ יִשְׁלְח֖וּ הַצַּדִּיקִ֨ים בְּעַוְלָ֬תָה יְדֵיהֶֽם׃ ",
        "versenonikud": "כי לא ינוח שבט הרשע על גורל הצדיקים למען לא ישלחו הצדיקים בעולתה ידיהם "
    },
    {
        "bookchapter": "תהילים",
        "chapter": "קכה",
        "versechapter": "ד",
        "bookseder": "תהילים",
        "seder": "יז",
        "verseseder": "קמה",
        "versenikud": "הֵיטִ֣יבָה יְ֭הוָה לַטּוֹבִ֑ים וְ֝לִֽישָׁרִ֗ים בְּלִבּוֹתָֽם׃ ",
        "versenonikud": "היטיבה יהוה לטובים ולישרים בלבותם "
    },
    {
        "bookchapter": "תהילים",
        "chapter": "קכה",
        "versechapter": "ה",
        "bookseder": "תהילים",
        "seder": "יז",
        "verseseder": "קמו",
        "versenikud": "וְהַמַּטִּ֤ים עַֽקַלְקַלּוֹתָ֗ם יוֹלִיכֵ֣ם יְ֭הוָה אֶת־ פֹּעֲלֵ֣י הָאָ֑וֶן שָׁ֝ל֗וֹם עַל־ יִשְׂרָאֵֽל׃ ",
        "versenonikud": "והמטים עקלקלותם יוליכם יהוה את פעלי האון שלום על ישראל "
    }
]