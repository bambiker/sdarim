[
    {
        "bookchapter": "במדבר",
        "chapter": "לו",
        "versechapter": "א",
        "bookseder": "במדבר",
        "seder": "לב",
        "verseseder": "כז",
        "parasha": "מסעי",
        "versenikud": "וַֽיִּקְרְב֞וּ רָאשֵׁ֣י הָֽאָב֗וֹת לְמִשְׁפַּ֤חַת בְּנֵֽי־ גִלְעָד֙ בֶּן־ מָכִ֣יר בֶּן־ מְנַשֶּׁ֔ה מִֽמִּשְׁפְּחֹ֖ת בְּנֵ֣י יוֹסֵ֑ף וַֽיְדַבְּר֞וּ לִפְנֵ֤י מֹשֶׁה֙ וְלִפְנֵ֣י הַנְּשִׂאִ֔ים רָאשֵׁ֥י אָב֖וֹת לִבְנֵ֥י יִשְׂרָאֵֽל׃ ",
        "versenonikud": "ויקרבו ראשי האבות למשפחת בני גלעד בן מכיר בן מנשה ממשפחת בני יוסף וידברו לפני משה ולפני הנשאים ראשי אבות לבני ישראל "
    },
    {
        "bookchapter": "במדבר",
        "chapter": "לו",
        "versechapter": "ב",
        "bookseder": "במדבר",
        "seder": "לב",
        "verseseder": "כח",
        "parasha": "מסעי",
        "versenikud": "וַיֹּאמְר֗וּ אֶת־ אֲדֹנִי֙ צִוָּ֣ה יְהוָ֔ה לָתֵ֨ת אֶת־ הָאָ֧רֶץ בְּנַחֲלָ֛ה בְּגוֹרָ֖ל לִבְנֵ֣י יִשְׂרָאֵ֑ל וַֽאדֹנִי֙ צֻוָּ֣ה בַֽיהוָ֔ה לָתֵ֗ת אֶֽת־ נַחֲלַ֛ת צְלָפְחָ֥ד אָחִ֖ינוּ לִבְנֹתָֽיו׃ ",
        "versenonikud": "ויאמרו את אדני צוה יהוה לתת את הארץ בנחלה בגורל לבני ישראל ואדני צוה ביהוה לתת את נחלת צלפחד אחינו לבנתיו "
    },
    {
        "bookchapter": "במדבר",
        "chapter": "לו",
        "versechapter": "ג",
        "bookseder": "במדבר",
        "seder": "לב",
        "verseseder": "כט",
        "parasha": "מסעי",
        "versenikud": "וְ֠הָיוּ לְאֶחָ֞ד מִבְּנֵ֨י שִׁבְטֵ֥י בְנֵֽי־ יִשְׂרָאֵל֮ לְנָשִׁים֒ וְנִגְרְעָ֤ה נַחֲלָתָן֙ מִנַּחֲלַ֣ת אֲבֹתֵ֔ינוּ וְנוֹסַ֕ף עַ֚ל נַחֲלַ֣ת הַמַּטֶּ֔ה אֲשֶׁ֥ר תִּהְיֶ֖ינָה לָהֶ֑ם וּמִגֹּרַ֥ל נַחֲלָתֵ֖נוּ יִגָּרֵֽעַ׃ ",
        "versenonikud": "והיו לאחד מבני שבטי בני ישראל לנשים ונגרעה נחלתן מנחלת אבתינו ונוסף על נחלת המטה אשר תהיינה להם ומגרל נחלתנו יגרע "
    },
    {
        "bookchapter": "במדבר",
        "chapter": "לו",
        "versechapter": "ד",
        "bookseder": "במדבר",
        "seder": "לב",
        "verseseder": "ל",
        "parasha": "מסעי",
        "versenikud": "וְאִם־ יִהְיֶ֣ה הַיֹּבֵל֮ לִבְנֵ֣י יִשְׂרָאֵל֒ וְנֽוֹסְפָה֙ נַחֲלָתָ֔ן עַ֚ל נַחֲלַ֣ת הַמַּטֶּ֔ה אֲשֶׁ֥ר תִּהְיֶ֖ינָה לָהֶ֑ם וּמִֽנַּחֲלַת֙ מַטֵּ֣ה אֲבֹתֵ֔ינוּ יִגָּרַ֖ע נַחֲלָתָֽן׃ ",
        "versenonikud": "ואם יהיה היבל לבני ישראל ונוספה נחלתן על נחלת המטה אשר תהיינה להם ומנחלת מטה אבתינו יגרע נחלתן "
    },
    {
        "bookchapter": "במדבר",
        "chapter": "לו",
        "versechapter": "ה",
        "bookseder": "במדבר",
        "seder": "לב",
        "verseseder": "לא",
        "parasha": "מסעי",
        "versenikud": "וַיְצַ֤ו מֹשֶׁה֙ אֶת־ בְּנֵ֣י יִשְׂרָאֵ֔ל עַל־ פִּ֥י יְהוָ֖ה לֵאמֹ֑ר כֵּ֛ן מַטֵּ֥ה בְנֵֽי־ יוֹסֵ֖ף דֹּבְרִֽים׃ ",
        "versenonikud": "ויצו משה את בני ישראל על פי יהוה לאמר כן מטה בני יוסף דברים "
    },
    {
        "bookchapter": "במדבר",
        "chapter": "לו",
        "versechapter": "ו",
        "bookseder": "במדבר",
        "seder": "לב",
        "verseseder": "לב",
        "parasha": "מסעי",
        "versenikud": "זֶ֣ה הַדָּבָ֞ר אֲשֶׁר־ צִוָּ֣ה יְהוָ֗ה לִבְנ֤וֹת צְלָפְחָד֙ לֵאמֹ֔ר לַטּ֥וֹב בְּעֵינֵיהֶ֖ם תִּהְיֶ֣ינָה לְנָשִׁ֑ים אַ֗ךְ לְמִשְׁפַּ֛חַת מַטֵּ֥ה אֲבִיהֶ֖ם תִּהְיֶ֥ינָה לְנָשִֽׁים׃ ",
        "versenonikud": "זה הדבר אשר צוה יהוה לבנות צלפחד לאמר לטוב בעיניהם תהיינה לנשים אך למשפחת מטה אביהם תהיינה לנשים "
    },
    {
        "bookchapter": "במדבר",
        "chapter": "לו",
        "versechapter": "ז",
        "bookseder": "במדבר",
        "seder": "לב",
        "verseseder": "לג",
        "parasha": "מסעי",
        "versenikud": "וְלֹֽא־ תִסֹּ֤ב נַחֲלָה֙ לִבְנֵ֣י יִשְׂרָאֵ֔ל מִמַּטֶּ֖ה אֶל־ מַטֶּ֑ה כִּ֣י אִ֗ישׁ בְּנַחֲלַת֙ מַטֵּ֣ה אֲבֹתָ֔יו יִדְבְּק֖וּ בְּנֵ֥י יִשְׂרָאֵֽל׃ ",
        "versenonikud": "ולא תסב נחלה לבני ישראל ממטה אל מטה כי איש בנחלת מטה אבתיו ידבקו בני ישראל "
    },
    {
        "bookchapter": "במדבר",
        "chapter": "לו",
        "versechapter": "ח",
        "bookseder": "במדבר",
        "seder": "לב",
        "verseseder": "לד",
        "parasha": "מסעי",
        "versenikud": "וְכָל־ בַּ֞ת יֹרֶ֣שֶׁת נַחֲלָ֗ה מִמַּטּוֹת֮ בְּנֵ֣י יִשְׂרָאֵל֒ לְאֶחָ֗ד מִמִּשְׁפַּ֛חַת מַטֵּ֥ה אָבִ֖יהָ תִּהְיֶ֣ה לְאִשָּׁ֑ה לְמַ֗עַן יִֽירְשׁוּ֙ בְּנֵ֣י יִשְׂרָאֵ֔ל אִ֖ישׁ נַחֲלַ֥ת אֲבֹתָֽיו׃ ",
        "versenonikud": "וכל בת ירשת נחלה ממטות בני ישראל לאחד ממשפחת מטה אביה תהיה לאשה למען יירשו בני ישראל איש נחלת אבתיו "
    },
    {
        "bookchapter": "במדבר",
        "chapter": "לו",
        "versechapter": "ט",
        "bookseder": "במדבר",
        "seder": "לב",
        "verseseder": "לה",
        "parasha": "מסעי",
        "versenikud": "וְלֹֽא־ תִסֹּ֧ב נַחֲלָ֛ה מִמַּטֶּ֖ה לְמַטֶּ֣ה אַחֵ֑ר כִּי־ אִישׁ֙ בְּנַ֣חֲלָת֔וֹ יִדְבְּק֕וּ מַטּ֖וֹת בְּנֵ֥י יִשְׂרָאֵֽל׃ ",
        "versenonikud": "ולא תסב נחלה ממטה למטה אחר כי איש בנחלתו ידבקו מטות בני ישראל "
    },
    {
        "bookchapter": "במדבר",
        "chapter": "לו",
        "versechapter": "י",
        "bookseder": "במדבר",
        "seder": "לב",
        "verseseder": "לו",
        "parasha": "מסעי",
        "versenikud": "כַּאֲשֶׁ֛ר צִוָּ֥ה יְהוָ֖ה אֶת־ מֹשֶׁ֑ה כֵּ֥ן עָשׂ֖וּ בְּנ֥וֹת צְלָפְחָֽד׃ ",
        "versenonikud": "כאשר צוה יהוה את משה כן עשו בנות צלפחד "
    },
    {
        "bookchapter": "במדבר",
        "chapter": "לו",
        "versechapter": "יא",
        "bookseder": "במדבר",
        "seder": "לב",
        "verseseder": "לז",
        "parasha": "מסעי",
        "versenikud": "וַתִּהְיֶ֜ינָה מַחְלָ֣ה תִרְצָ֗ה וְחָגְלָ֧ה וּמִלְכָּ֛ה וְנֹעָ֖ה בְּנ֣וֹת צְלָפְחָ֑ד לִבְנֵ֥י דֹדֵיהֶ֖ן לְנָשִֽׁים׃ ",
        "versenonikud": "ותהיינה מחלה תרצה וחגלה ומלכה ונעה בנות צלפחד לבני דדיהן לנשים "
    },
    {
        "bookchapter": "במדבר",
        "chapter": "לו",
        "versechapter": "יב",
        "bookseder": "במדבר",
        "seder": "לב",
        "verseseder": "לח",
        "parasha": "מסעי",
        "versenikud": "מִֽמִּשְׁפְּחֹ֛ת בְּנֵֽי־ מְנַשֶּׁ֥ה בֶן־ יוֹסֵ֖ף הָי֣וּ לְנָשִׁ֑ים וַתְּהִי֙ נַחֲלָתָ֔ן עַל־ מַטֵּ֖ה מִשְׁפַּ֥חַת אֲבִיהֶֽן׃ ",
        "versenonikud": "ממשפחת בני מנשה בן יוסף היו לנשים ותהי נחלתן על מטה משפחת אביהן "
    },
    {
        "bookchapter": "במדבר",
        "chapter": "לו",
        "versechapter": "יג",
        "bookseder": "במדבר",
        "seder": "לב",
        "verseseder": "לט",
        "parasha": "מסעי",
        "versenikud": "אֵ֣לֶּה הַמִּצְוֺ֞ת וְהַמִּשְׁפָּטִ֗ים אֲשֶׁ֨ר צִוָּ֧ה יְהוָ֛ה בְּיַד־ מֹשֶׁ֖ה אֶל־ בְּנֵ֣י יִשְׂרָאֵ֑ל בְּעַֽרְבֹ֣ת מוֹאָ֔ב עַ֖ל יַרְדֵּ֥ן יְרֵחֽוֹ׃ ",
        "versenonikud": "אלה המצות והמשפטים אשר צוה יהוה ביד משה אל בני ישראל בערבת מואב על ירדן ירחו "
    }
]