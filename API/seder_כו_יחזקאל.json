[
    {
        "bookchapter": "יחזקאל",
        "chapter": "מב",
        "versechapter": "יג",
        "bookseder": "יחזקאל",
        "seder": "כו",
        "verseseder": "א",
        "versenikud": "וַיֹּ֣אמֶר אֵלַ֗י לִֽשְׁכ֨וֹת הַצָּפ֜וֹן לִֽשְׁכ֣וֹת הַדָּרוֹם֮ אֲשֶׁ֣ר אֶל־ פְּנֵ֣י הַגִּזְרָה֒ הֵ֣נָּה ׀ לִֽשְׁכ֣וֹת הַקֹּ֗דֶשׁ אֲשֶׁ֨ר יֹאכְלוּ־ שָׁ֧ם הַכֹּהֲנִ֛ים אֲשֶׁר־ קְרוֹבִ֥ים לַֽיהוָ֖ה קָדְשֵׁ֣י הַקֳּדָשִׁ֑ים שָׁ֞ם יַנִּ֣יחוּ ׀ קָדְשֵׁ֣י הַקֳּדָשִׁ֗ים וְהַמִּנְחָה֙ וְהַחַטָּ֣את וְהָאָשָׁ֔ם כִּ֥י הַמָּק֖וֹם קָדֹֽשׁ׃ ",
        "versenonikud": "ויאמר אלי לשכות הצפון לשכות הדרום אשר אל פני הגזרה הנה  לשכות הקדש אשר יאכלו שם הכהנים אשר קרובים ליהוה קדשי הקדשים שם יניחו  קדשי הקדשים והמנחה והחטאת והאשם כי המקום קדש "
    },
    {
        "bookchapter": "יחזקאל",
        "chapter": "מב",
        "versechapter": "יד",
        "bookseder": "יחזקאל",
        "seder": "כו",
        "verseseder": "ב",
        "versenikud": "בְּבֹאָ֣ם הַכֹּהֲנִ֗ים וְלֹֽא־ יֵצְא֤וּ מֵהַקֹּ֙דֶשׁ֙ אֶל־ הֶחָצֵ֣ר הַחִיצוֹנָ֔ה וְשָׁ֞ם יַנִּ֧יחוּ בִגְדֵיהֶ֛ם אֲשֶׁר־ יְשָׁרְת֥וּ בָהֶ֖ן כִּֽי־ קֹ֣דֶשׁ הֵ֑נָּה ילבשו וְלָבְשׁוּ֙ בְּגָדִ֣ים אֲחֵרִ֔ים וְקָרְב֖וּ אֶל־ אֲשֶׁ֥ר לָעָֽם׃ ",
        "versenonikud": "בבאם הכהנים ולא יצאו מהקדש אל החצר החיצונה ושם יניחו בגדיהם אשר ישרתו בהן כי קדש הנה ילבשו ולבשו בגדים אחרים וקרבו אל אשר לעם "
    },
    {
        "bookchapter": "יחזקאל",
        "chapter": "מב",
        "versechapter": "טו",
        "bookseder": "יחזקאל",
        "seder": "כו",
        "verseseder": "ג",
        "versenikud": "וְכִלָּ֗ה אֶת־ מִדּוֹת֙ הַבַּ֣יִת הַפְּנִימִ֔י וְהוֹצִיאַ֙נִי֙ דֶּ֣רֶךְ הַשַּׁ֔עַר אֲשֶׁ֥ר פָּנָ֖יו דֶּ֣רֶךְ הַקָּדִ֑ים וּמְדָד֖וֹ סָבִ֥יב ׀ סָבִֽיב׃ ",
        "versenonikud": "וכלה את מדות הבית הפנימי והוציאני דרך השער אשר פניו דרך הקדים ומדדו סביב  סביב "
    },
    {
        "bookchapter": "יחזקאל",
        "chapter": "מב",
        "versechapter": "טז",
        "bookseder": "יחזקאל",
        "seder": "כו",
        "verseseder": "ד",
        "versenikud": "מָדַ֛ד ר֥וּחַ הַקָּדִ֖ים בִּקְנֵ֣ה הַמִּדָּ֑ה חֲמֵשׁ־ אמות מֵא֥וֹת קָנִ֛ים בִּקְנֵ֥ה הַמִּדָּ֖ה סָבִֽיב׃ ",
        "versenonikud": "מדד רוח הקדים בקנה המדה חמש אמות מאות קנים בקנה המדה סביב "
    },
    {
        "bookchapter": "יחזקאל",
        "chapter": "מב",
        "versechapter": "יז",
        "bookseder": "יחזקאל",
        "seder": "כו",
        "verseseder": "ה",
        "versenikud": "מָדַ֖ד ר֣וּחַ הַצָּפ֑וֹן חֲמֵשׁ־ מֵא֥וֹת קָנִ֛ים בִּקְנֵ֥ה הַמִּדָּ֖ה סָבִֽיב׃ ",
        "versenonikud": "מדד רוח הצפון חמש מאות קנים בקנה המדה סביב "
    },
    {
        "bookchapter": "יחזקאל",
        "chapter": "מב",
        "versechapter": "יח",
        "bookseder": "יחזקאל",
        "seder": "כו",
        "verseseder": "ו",
        "versenikud": "אֵ֛ת ר֥וּחַ הַדָּר֖וֹם מָדָ֑ד חֲמֵשׁ־ מֵא֥וֹת קָנִ֖ים בִּקְנֵ֥ה הַמִּדָּֽה׃ ",
        "versenonikud": "את רוח הדרום מדד חמש מאות קנים בקנה המדה "
    },
    {
        "bookchapter": "יחזקאל",
        "chapter": "מב",
        "versechapter": "יט",
        "bookseder": "יחזקאל",
        "seder": "כו",
        "verseseder": "ז",
        "versenikud": "סָבַ֖ב אֶל־ ר֣וּחַ הַיָּ֑ם מָדַ֛ד חֲמֵשׁ־ מֵא֥וֹת קָנִ֖ים בִּקְנֵ֥ה הַמִּדָּֽה׃ ",
        "versenonikud": "סבב אל רוח הים מדד חמש מאות קנים בקנה המדה "
    },
    {
        "bookchapter": "יחזקאל",
        "chapter": "מב",
        "versechapter": "כ",
        "bookseder": "יחזקאל",
        "seder": "כו",
        "verseseder": "ח",
        "versenikud": "לְאַרְבַּ֨ע רוּח֜וֹת מְדָד֗וֹ ח֤וֹמָה לוֹ֙ סָבִ֣יב ׀ סָבִ֔יב אֹ֚רֶךְ חֲמֵ֣שׁ מֵא֔וֹת וְרֹ֖חַב חֲמֵ֣שׁ מֵא֑וֹת לְהַבְדִּ֕יל בֵּ֥ין הַקֹּ֖דֶשׁ לְחֹֽל׃ ",
        "versenonikud": "לארבע רוחות מדדו חומה לו סביב  סביב ארך חמש מאות ורחב חמש מאות להבדיל בין הקדש לחל "
    },
    {
        "bookchapter": "יחזקאל",
        "chapter": "מג",
        "versechapter": "א",
        "bookseder": "יחזקאל",
        "seder": "כו",
        "verseseder": "ט",
        "versenikud": "וַיּוֹלִכֵ֖נִי אֶל־ הַשָּׁ֑עַר שַׁ֕עַר אֲשֶׁ֥ר פֹּנֶ֖ה דֶּ֥רֶךְ הַקָּדִֽים׃ ",
        "versenonikud": "ויולכני אל השער שער אשר פנה דרך הקדים "
    },
    {
        "bookchapter": "יחזקאל",
        "chapter": "מג",
        "versechapter": "ב",
        "bookseder": "יחזקאל",
        "seder": "כו",
        "verseseder": "י",
        "versenikud": "וְהִנֵּ֗ה כְּבוֹד֙ אֱלֹהֵ֣י יִשְׂרָאֵ֔ל בָּ֖א מִדֶּ֣רֶךְ הַקָּדִ֑ים וְקוֹל֗וֹ כְּקוֹל֙ מַ֣יִם רַבִּ֔ים וְהָאָ֖רֶץ הֵאִ֥ירָה מִכְּבֹדֽוֹ׃ ",
        "versenonikud": "והנה כבוד אלהי ישראל בא מדרך הקדים וקולו כקול מים רבים והארץ האירה מכבדו "
    },
    {
        "bookchapter": "יחזקאל",
        "chapter": "מג",
        "versechapter": "ג",
        "bookseder": "יחזקאל",
        "seder": "כו",
        "verseseder": "יא",
        "versenikud": "וּכְמַרְאֵ֨ה הַמַּרְאֶ֜ה אֲשֶׁ֣ר רָאִ֗יתִי כַּמַּרְאֶ֤ה אֲשֶׁר־ רָאִ֙יתִי֙ בְּבֹאִי֙ לְשַׁחֵ֣ת אֶת־ הָעִ֔יר וּמַרְא֕וֹת כַּמַּרְאֶ֕ה אֲשֶׁ֥ר רָאִ֖יתִי אֶל־ נְהַר־ כְּבָ֑ר וָאֶפֹּ֖ל אֶל־ פָּנָֽי׃ ",
        "versenonikud": "וכמראה המראה אשר ראיתי כמראה אשר ראיתי בבאי לשחת את העיר ומראות כמראה אשר ראיתי אל נהר כבר ואפל אל פני "
    },
    {
        "bookchapter": "יחזקאל",
        "chapter": "מג",
        "versechapter": "ד",
        "bookseder": "יחזקאל",
        "seder": "כו",
        "verseseder": "יב",
        "versenikud": "וּכְב֥וֹד יְהוָ֖ה בָּ֣א אֶל־ הַבָּ֑יִת דֶּ֣רֶךְ שַׁ֔עַר אֲשֶׁ֥ר פָּנָ֖יו דֶּ֥רֶךְ הַקָּדִֽים׃ ",
        "versenonikud": "וכבוד יהוה בא אל הבית דרך שער אשר פניו דרך הקדים "
    },
    {
        "bookchapter": "יחזקאל",
        "chapter": "מג",
        "versechapter": "ה",
        "bookseder": "יחזקאל",
        "seder": "כו",
        "verseseder": "יג",
        "versenikud": "וַתִּשָּׂאֵ֣נִי ר֔וּחַ וַתְּבִיאֵ֕נִי אֶל־ הֶֽחָצֵ֖ר הַפְּנִימִ֑י וְהִנֵּ֛ה מָלֵ֥א כְבוֹד־ יְהוָ֖ה הַבָּֽיִת׃ ",
        "versenonikud": "ותשאני רוח ותביאני אל החצר הפנימי והנה מלא כבוד יהוה הבית "
    },
    {
        "bookchapter": "יחזקאל",
        "chapter": "מג",
        "versechapter": "ו",
        "bookseder": "יחזקאל",
        "seder": "כו",
        "verseseder": "יד",
        "versenikud": "וָאֶשְׁמַ֛ע מִדַּבֵּ֥ר אֵלַ֖י מֵהַבָּ֑יִת וְאִ֕ישׁ הָיָ֥ה עֹמֵ֖ד אֶצְלִֽי׃ ",
        "versenonikud": "ואשמע מדבר אלי מהבית ואיש היה עמד אצלי "
    },
    {
        "bookchapter": "יחזקאל",
        "chapter": "מג",
        "versechapter": "ז",
        "bookseder": "יחזקאל",
        "seder": "כו",
        "verseseder": "טו",
        "versenikud": "וַיֹּ֣אמֶר אֵלַ֗י בֶּן־ אָדָם֙ אֶת־ מְק֣וֹם כִּסְאִ֗י וְאֶת־ מְקוֹם֙ כַּפּ֣וֹת רַגְלַ֔י אֲשֶׁ֧ר אֶשְׁכָּן־ שָׁ֛ם בְּת֥וֹךְ בְּנֵֽי־ יִשְׂרָאֵ֖ל לְעוֹלָ֑ם וְלֹ֣א יְטַמְּא֣וּ ע֣וֹד בֵּֽית־ יִ֠שְׂרָאֵל שֵׁ֣ם קָדְשִׁ֞י הֵ֤מָּה וּמַלְכֵיהֶם֙ בִּזְנוּתָ֔ם וּבְפִגְרֵ֥י מַלְכֵיהֶ֖ם בָּמוֹתָֽם׃ ",
        "versenonikud": "ויאמר אלי בן אדם את מקום כסאי ואת מקום כפות רגלי אשר אשכן שם בתוך בני ישראל לעולם ולא יטמאו עוד בית ישראל שם קדשי המה ומלכיהם בזנותם ובפגרי מלכיהם במותם "
    },
    {
        "bookchapter": "יחזקאל",
        "chapter": "מג",
        "versechapter": "ח",
        "bookseder": "יחזקאל",
        "seder": "כו",
        "verseseder": "טז",
        "versenikud": "בְּתִתָּ֨ם סִפָּ֜ם אֶת־ סִפִּ֗י וּמְזֽוּזָתָם֙ אֵ֣צֶל מְזוּזָתִ֔י וְהַקִּ֖יר בֵּינִ֣י וּבֵֽינֵיהֶ֑ם וְטִמְּא֣וּ ׀ אֶת־ שֵׁ֣ם קָדְשִׁ֗י בְּתֽוֹעֲבוֹתָם֙ אֲשֶׁ֣ר עָשׂ֔וּ וָאֲכַ֥ל אֹתָ֖ם בְּאַפִּֽי׃ ",
        "versenonikud": "בתתם ספם את ספי ומזוזתם אצל מזוזתי והקיר ביני וביניהם וטמאו  את שם קדשי בתועבותם אשר עשו ואכל אתם באפי "
    },
    {
        "bookchapter": "יחזקאל",
        "chapter": "מג",
        "versechapter": "ט",
        "bookseder": "יחזקאל",
        "seder": "כו",
        "verseseder": "יז",
        "versenikud": "עַתָּ֞ה יְרַחֲק֧וּ אֶת־ זְנוּתָ֛ם וּפִגְרֵ֥י מַלְכֵיהֶ֖ם מִמֶּ֑נִּי וְשָׁכַנְתִּ֥י בְתוֹכָ֖ם לְעוֹלָֽם׃ ",
        "versenonikud": "עתה ירחקו את זנותם ופגרי מלכיהם ממני ושכנתי בתוכם לעולם "
    },
    {
        "bookchapter": "יחזקאל",
        "chapter": "מג",
        "versechapter": "י",
        "bookseder": "יחזקאל",
        "seder": "כו",
        "verseseder": "יח",
        "versenikud": "אַתָּ֣ה בֶן־ אָדָ֗ם הַגֵּ֤ד אֶת־ בֵּֽית־ יִשְׂרָאֵל֙ אֶת־ הַבַּ֔יִת וְיִכָּלְמ֖וּ מֵעֲוֺנֽוֹתֵיהֶ֑ם וּמָדְד֖וּ אֶת־ תָּכְנִֽית׃ ",
        "versenonikud": "אתה בן אדם הגד את בית ישראל את הבית ויכלמו מעונותיהם ומדדו את תכנית "
    },
    {
        "bookchapter": "יחזקאל",
        "chapter": "מג",
        "versechapter": "יא",
        "bookseder": "יחזקאל",
        "seder": "כו",
        "verseseder": "יט",
        "versenikud": "וְאִֽם־ נִכְלְמ֞וּ מִכֹּ֣ל אֲשֶׁר־ עָשׂ֗וּ צוּרַ֣ת הַבַּ֡יִת וּתְכוּנָת֡וֹ וּמוֹצָאָ֡יו וּמוֹבָאָ֣יו וְֽכָל־ צֽוּרֹתָ֡ו וְאֵ֣ת כָּל־ חֻקֹּתָיו֩ וְכָל־ צורתי צ֨וּרֹתָ֤יו וְכָל־ תורתו תּוֹרֹתָיו֙ הוֹדַ֣ע אוֹתָ֔ם וּכְתֹ֖ב לְעֵֽינֵיהֶ֑ם וְיִשְׁמְר֞וּ אֶת־ כָּל־ צוּרָת֛וֹ וְאֶת־ כָּל־ חֻקֹּתָ֖יו וְעָשׂ֥וּ אוֹתָֽם׃ ",
        "versenonikud": "ואם נכלמו מכל אשר עשו צורת הבית ותכונתו ומוצאיו ומובאיו וכל צורתו ואת כל חקתיו וכל צורתי צורתיו וכל תורתו תורתיו הודע אותם וכתב לעיניהם וישמרו את כל צורתו ואת כל חקתיו ועשו אותם "
    },
    {
        "bookchapter": "יחזקאל",
        "chapter": "מג",
        "versechapter": "יב",
        "bookseder": "יחזקאל",
        "seder": "כו",
        "verseseder": "כ",
        "versenikud": "זֹ֖את תּוֹרַ֣ת הַבָּ֑יִת עַל־ רֹ֣אשׁ הָ֠הָר כָּל־ גְּבֻל֞וֹ סָבִ֤יב ׀ סָבִיב֙ קֹ֣דֶשׁ קָדָשִׁ֔ים הִנֵּה־ זֹ֖את תּוֹרַ֥ת הַבָּֽיִת׃ ",
        "versenonikud": "זאת תורת הבית על ראש ההר כל גבלו סביב  סביב קדש קדשים הנה זאת תורת הבית "
    },
    {
        "bookchapter": "יחזקאל",
        "chapter": "מג",
        "versechapter": "יג",
        "bookseder": "יחזקאל",
        "seder": "כו",
        "verseseder": "כא",
        "versenikud": "וְאֵ֨לֶּה מִדּ֤וֹת הַמִּזְבֵּ֙חַ֙ בָּֽאַמּ֔וֹת אַמָּ֥ה אַמָּ֖ה וָטֹ֑פַח וְחֵ֨יק הָאַמָּ֜ה וְאַמָּה־ רֹ֗חַב וּגְבוּלָ֨הּ אֶל־ שְׂפָתָ֤הּ סָבִיב֙ זֶ֣רֶת הָאֶחָ֔ד וְזֶ֖ה גַּ֥ב הַמִּזְבֵּֽחַ׃ ",
        "versenonikud": "ואלה מדות המזבח באמות אמה אמה וטפח וחיק האמה ואמה רחב וגבולה אל שפתה סביב זרת האחד וזה גב המזבח "
    },
    {
        "bookchapter": "יחזקאל",
        "chapter": "מג",
        "versechapter": "יד",
        "bookseder": "יחזקאל",
        "seder": "כו",
        "verseseder": "כב",
        "versenikud": "וּמֵחֵ֨יק הָאָ֜רֶץ עַד־ הָעֲזָרָ֤ה הַתַּחְתּוֹנָה֙ שְׁתַּ֣יִם אַמּ֔וֹת וְרֹ֖חַב אַמָּ֣ה אֶחָ֑ת וּמֵהֳעֲזָרָ֨ה הַקְּטַנָּ֜ה עַד־ הָעֲזָרָ֤ה הַגְּדוֹלָה֙ אַרְבַּ֣ע אַמּ֔וֹת וְרֹ֖חַב הָאַמָּֽה׃ ",
        "versenonikud": "ומחיק הארץ עד העזרה התחתונה שתים אמות ורחב אמה אחת ומהעזרה הקטנה עד העזרה הגדולה ארבע אמות ורחב האמה "
    },
    {
        "bookchapter": "יחזקאל",
        "chapter": "מג",
        "versechapter": "טו",
        "bookseder": "יחזקאל",
        "seder": "כו",
        "verseseder": "כג",
        "versenikud": "וְהַֽהַרְאֵ֖ל אַרְבַּ֣ע אַמּ֑וֹת וּמֵהָאֲרִאֵ֣יל וּלְמַ֔עְלָה הַקְּרָנ֖וֹת אַרְבַּֽע׃ ",
        "versenonikud": "וההראל ארבע אמות ומהאראיל ולמעלה הקרנות ארבע "
    },
    {
        "bookchapter": "יחזקאל",
        "chapter": "מג",
        "versechapter": "טז",
        "bookseder": "יחזקאל",
        "seder": "כו",
        "verseseder": "כד",
        "versenikud": "והאראיל וְהָאֲרִיאֵ֗ל שְׁתֵּ֤ים עֶשְׂרֵה֙ אֹ֔רֶךְ בִּשְׁתֵּ֥ים עֶשְׂרֵ֖ה רֹ֑חַב רָב֕וּעַ אֶ֖ל אַרְבַּ֥עַת רְבָעָֽיו׃ ",
        "versenonikud": "והאראיל והאריאל שתים עשרה ארך בשתים עשרה רחב רבוע אל ארבעת רבעיו "
    },
    {
        "bookchapter": "יחזקאל",
        "chapter": "מג",
        "versechapter": "יז",
        "bookseder": "יחזקאל",
        "seder": "כו",
        "verseseder": "כה",
        "versenikud": "וְהָעֲזָרָ֞ה אַרְבַּ֧ע עֶשְׂרֵ֣ה אֹ֗רֶךְ בְּאַרְבַּ֤ע עֶשְׂרֵה֙ רֹ֔חַב אֶ֖ל אַרְבַּ֣עַת רְבָעֶ֑יהָ וְהַגְּבוּל סָבִ֨יב אוֹתָ֜הּ חֲצִ֣י הָאַמָּ֗ה וְהַֽחֵיק־ לָ֤הּ אַמָּה֙ סָבִ֔יב וּמַעֲלֹתֵ֖הוּ פְּנ֥וֹת קָדִֽים׃ ",
        "versenonikud": "והעזרה ארבע עשרה ארך בארבע עשרה רחב אל ארבעת רבעיה והגבול סביב אותה חצי האמה והחיק לה אמה סביב ומעלתהו פנות קדים "
    },
    {
        "bookchapter": "יחזקאל",
        "chapter": "מג",
        "versechapter": "יח",
        "bookseder": "יחזקאל",
        "seder": "כו",
        "verseseder": "כו",
        "versenikud": "וַיֹּ֣אמֶר אֵלַ֗י בֶּן־ אָדָם֙ כֹּ֤ה אָמַר֙ אֲדֹנָ֣י יְהוִ֔ה אֵ֚לֶּה חֻקּ֣וֹת הַמִּזְבֵּ֔חַ בְּי֖וֹם הֵעָֽשׂוֹת֑וֹ לְהַעֲל֤וֹת עָלָיו֙ עוֹלָ֔ה וְלִזְרֹ֥ק עָלָ֖יו דָּֽם׃ ",
        "versenonikud": "ויאמר אלי בן אדם כה אמר אדני יהוה אלה חקות המזבח ביום העשותו להעלות עליו עולה ולזרק עליו דם "
    },
    {
        "bookchapter": "יחזקאל",
        "chapter": "מג",
        "versechapter": "יט",
        "bookseder": "יחזקאל",
        "seder": "כו",
        "verseseder": "כז",
        "versenikud": "וְנָתַתָּ֣ה אֶל־ הַכֹּהֲנִ֣ים הַלְוִיִּ֡ם אֲשֶׁ֣ר הֵם֩ מִזֶּ֨רַע צָד֜וֹק הַקְּרֹבִ֣ים אֵלַ֗י נְאֻ֛ם אֲדֹנָ֥י יְהוִ֖ה לְשָֽׁרְתֵ֑נִי פַּ֥ר בֶּן־ בָּקָ֖ר לְחַטָּֽאת׃ ",
        "versenonikud": "ונתתה אל הכהנים הלוים אשר הם מזרע צדוק הקרבים אלי נאם אדני יהוה לשרתני פר בן בקר לחטאת "
    },
    {
        "bookchapter": "יחזקאל",
        "chapter": "מג",
        "versechapter": "כ",
        "bookseder": "יחזקאל",
        "seder": "כו",
        "verseseder": "כח",
        "versenikud": "וְלָקַחְתָּ֣ מִדָּמ֗וֹ וְנָ֨תַתָּ֜ה עַל־ אַרְבַּ֤ע קַרְנֹתָיו֙ וְאֶל־ אַרְבַּע֙ פִּנּ֣וֹת הָעֲזָרָ֔ה וְאֶֽל־ הַגְּב֖וּל סָבִ֑יב וְחִטֵּאתָ֥ אוֹת֖וֹ וְכִפַּרְתָּֽהוּ׃ ",
        "versenonikud": "ולקחת מדמו ונתתה על ארבע קרנתיו ואל ארבע פנות העזרה ואל הגבול סביב וחטאת אותו וכפרתהו "
    },
    {
        "bookchapter": "יחזקאל",
        "chapter": "מג",
        "versechapter": "כא",
        "bookseder": "יחזקאל",
        "seder": "כו",
        "verseseder": "כט",
        "versenikud": "וְלָ֣קַחְתָּ֔ אֵ֖ת הַפָּ֣ר הַֽחַטָּ֑את וּשְׂרָפוֹ֙ בְּמִפְקַ֣ד הַבַּ֔יִת מִח֖וּץ לַמִּקְדָּֽשׁ׃ ",
        "versenonikud": "ולקחת את הפר החטאת ושרפו במפקד הבית מחוץ למקדש "
    },
    {
        "bookchapter": "יחזקאל",
        "chapter": "מג",
        "versechapter": "כב",
        "bookseder": "יחזקאל",
        "seder": "כו",
        "verseseder": "ל",
        "versenikud": "וּבַיּוֹם֙ הַשֵּׁנִ֔י תַּקְרִ֛יב שְׂעִיר־ עִזִּ֥ים תָּמִ֖ים לְחַטָּ֑את וְחִטְּאוּ֙ אֶת־ הַמִּזְבֵּ֔חַ כַּאֲשֶׁ֥ר חִטְּא֖וּ בַּפָּֽר׃ ",
        "versenonikud": "וביום השני תקריב שעיר עזים תמים לחטאת וחטאו את המזבח כאשר חטאו בפר "
    },
    {
        "bookchapter": "יחזקאל",
        "chapter": "מג",
        "versechapter": "כג",
        "bookseder": "יחזקאל",
        "seder": "כו",
        "verseseder": "לא",
        "versenikud": "בְּכַלּוֹתְךָ֖ מֵֽחַטֵּ֑א תַּקְרִיב֙ פַּ֣ר בֶּן־ בָּקָ֣ר תָּמִ֔ים וְאַ֥יִל מִן־ הַצֹּ֖אן תָּמִֽים׃ ",
        "versenonikud": "בכלותך מחטא תקריב פר בן בקר תמים ואיל מן הצאן תמים "
    },
    {
        "bookchapter": "יחזקאל",
        "chapter": "מג",
        "versechapter": "כד",
        "bookseder": "יחזקאל",
        "seder": "כו",
        "verseseder": "לב",
        "versenikud": "וְהִקְרַבְתָּ֖ם לִפְנֵ֣י יְהוָ֑ה וְהִשְׁלִ֨יכוּ הַכֹּהֲנִ֤ים עֲלֵיהֶם֙ מֶ֔לַח וְהֶעֱל֥וּ אוֹתָ֛ם עֹלָ֖ה לַֽיהוָֽה׃ ",
        "versenonikud": "והקרבתם לפני יהוה והשליכו הכהנים עליהם מלח והעלו אותם עלה ליהוה "
    },
    {
        "bookchapter": "יחזקאל",
        "chapter": "מג",
        "versechapter": "כה",
        "bookseder": "יחזקאל",
        "seder": "כו",
        "verseseder": "לג",
        "versenikud": "שִׁבְעַ֣ת יָמִ֔ים תַּעֲשֶׂ֥ה שְׂעִיר־ חַטָּ֖את לַיּ֑וֹם וּפַ֧ר בֶּן־ בָּקָ֛ר וְאַ֥יִל מִן־ הַצֹּ֖אן תְּמִימִ֥ים יַעֲשֽׂוּ׃ ",
        "versenonikud": "שבעת ימים תעשה שעיר חטאת ליום ופר בן בקר ואיל מן הצאן תמימים יעשו "
    },
    {
        "bookchapter": "יחזקאל",
        "chapter": "מג",
        "versechapter": "כו",
        "bookseder": "יחזקאל",
        "seder": "כו",
        "verseseder": "לד",
        "versenikud": "שִׁבְעַ֣ת יָמִ֗ים יְכַפְּרוּ֙ אֶת־ הַמִּזְבֵּ֔חַ וְטִֽהֲר֖וּ אֹת֑וֹ וּמִלְא֖וּ ידו יָדָֽיו׃ ",
        "versenonikud": "שבעת ימים יכפרו את המזבח וטהרו אתו ומלאו ידו ידיו "
    }
]