[
    {
        "bookchapter": "בראשית",
        "chapter": "לה",
        "versechapter": "א",
        "bookseder": "בראשית",
        "seder": "לא",
        "verseseder": "לה",
        "parasha": "וישלח",
        "versenikud": "וַיֹּ֤אמֶר אֱלֹהִים֙ אֶֽל־ יַעֲקֹ֔ב ק֛וּם עֲלֵ֥ה בֵֽית־ אֵ֖ל וְשֶׁב־ שָׁ֑ם וַעֲשֵׂה־ שָׁ֣ם מִזְבֵּ֔חַ לָאֵל֙ הַנִּרְאֶ֣ה אֵלֶ֔יךָ בְּבָרְחֲךָ֔ מִפְּנֵ֖י עֵשָׂ֥ו אָחִֽיךָ׃ ",
        "versenonikud": "ויאמר אלהים אל יעקב קום עלה בית אל ושב שם ועשה שם מזבח לאל הנראה אליך בברחך מפני עשו אחיך "
    },
    {
        "bookchapter": "בראשית",
        "chapter": "לה",
        "versechapter": "ב",
        "bookseder": "בראשית",
        "seder": "לא",
        "verseseder": "לו",
        "parasha": "וישלח",
        "versenikud": "וַיֹּ֤אמֶר יַעֲקֹב֙ אֶל־ בֵּית֔וֹ וְאֶ֖ל כָּל־ אֲשֶׁ֣ר עִמּ֑וֹ הָסִ֜רוּ אֶת־ אֱלֹהֵ֤י הַנֵּכָר֙ אֲשֶׁ֣ר בְּתֹכְכֶ֔ם וְהִֽטַּהֲר֔וּ וְהַחֲלִ֖יפוּ שִׂמְלֹתֵיכֶֽם׃ ",
        "versenonikud": "ויאמר יעקב אל ביתו ואל כל אשר עמו הסרו את אלהי הנכר אשר בתככם והטהרו והחליפו שמלתיכם "
    },
    {
        "bookchapter": "בראשית",
        "chapter": "לה",
        "versechapter": "ג",
        "bookseder": "בראשית",
        "seder": "לא",
        "verseseder": "לז",
        "parasha": "וישלח",
        "versenikud": "וְנָק֥וּמָה וְנַעֲלֶ֖ה בֵּֽית־ אֵ֑ל וְאֶֽעֱשֶׂה־ שָּׁ֣ם מִזְבֵּ֗חַ לָאֵ֞ל הָעֹנֶ֤ה אֹתִי֙ בְּי֣וֹם צָֽרָתִ֔י וַיְהִי֙ עִמָּדִ֔י בַּדֶּ֖רֶךְ אֲשֶׁ֥ר הָלָֽכְתִּי׃ ",
        "versenonikud": "ונקומה ונעלה בית אל ואעשה שם מזבח לאל הענה אתי ביום צרתי ויהי עמדי בדרך אשר הלכתי "
    },
    {
        "bookchapter": "בראשית",
        "chapter": "לה",
        "versechapter": "ד",
        "bookseder": "בראשית",
        "seder": "לא",
        "verseseder": "לח",
        "parasha": "וישלח",
        "versenikud": "וַיִּתְּנ֣וּ אֶֽל־ יַעֲקֹ֗ב אֵ֣ת כָּל־ אֱלֹהֵ֤י הַנֵּכָר֙ אֲשֶׁ֣ר בְּיָדָ֔ם וְאֶת־ הַנְּזָמִ֖ים אֲשֶׁ֣ר בְּאָזְנֵיהֶ֑ם וַיִּטְמֹ֤ן אֹתָם֙ יַעֲקֹ֔ב תַּ֥חַת הָאֵלָ֖ה אֲשֶׁ֥ר עִם־ שְׁכֶֽם׃ ",
        "versenonikud": "ויתנו אל יעקב את כל אלהי הנכר אשר בידם ואת הנזמים אשר באזניהם ויטמן אתם יעקב תחת האלה אשר עם שכם "
    },
    {
        "bookchapter": "בראשית",
        "chapter": "לה",
        "versechapter": "ה",
        "bookseder": "בראשית",
        "seder": "לא",
        "verseseder": "לט",
        "parasha": "וישלח",
        "versenikud": "וַיִּסָּ֑עוּ וַיְהִ֣י ׀ חִתַּ֣ת אֱלֹהִ֗ים עַל־ הֶֽעָרִים֙ אֲשֶׁר֙ סְבִיבֹ֣תֵיהֶ֔ם וְלֹ֣א רָֽדְפ֔וּ אַחֲרֵ֖י בְּנֵ֥י יַעֲקֹֽב׃ ",
        "versenonikud": "ויסעו ויהי  חתת אלהים על הערים אשר סביבתיהם ולא רדפו אחרי בני יעקב "
    },
    {
        "bookchapter": "בראשית",
        "chapter": "לה",
        "versechapter": "ו",
        "bookseder": "בראשית",
        "seder": "לא",
        "verseseder": "מ",
        "parasha": "וישלח",
        "versenikud": "וַיָּבֹ֨א יַעֲקֹ֜ב ל֗וּזָה אֲשֶׁר֙ בְּאֶ֣רֶץ כְּנַ֔עַן הִ֖וא בֵּֽית־ אֵ֑ל ה֖וּא וְכָל־ הָעָ֥ם אֲשֶׁר־ עִמּֽוֹ׃ ",
        "versenonikud": "ויבא יעקב לוזה אשר בארץ כנען הוא בית אל הוא וכל העם אשר עמו "
    },
    {
        "bookchapter": "בראשית",
        "chapter": "לה",
        "versechapter": "ז",
        "bookseder": "בראשית",
        "seder": "לא",
        "verseseder": "מא",
        "parasha": "וישלח",
        "versenikud": "וַיִּ֤בֶן שָׁם֙ מִזְבֵּ֔חַ וַיִּקְרָא֙ לַמָּק֔וֹם אֵ֖ל בֵּֽית־ אֵ֑ל כִּ֣י שָׁ֗ם נִגְל֤וּ אֵלָיו֙ הָֽאֱלֹהִ֔ים בְּבָרְח֖וֹ מִפְּנֵ֥י אָחִֽיו׃ ",
        "versenonikud": "ויבן שם מזבח ויקרא למקום אל בית אל כי שם נגלו אליו האלהים בברחו מפני אחיו "
    },
    {
        "bookchapter": "בראשית",
        "chapter": "לה",
        "versechapter": "ח",
        "bookseder": "בראשית",
        "seder": "לא",
        "verseseder": "מב",
        "parasha": "וישלח",
        "versenikud": "וַתָּ֤מָת דְּבֹרָה֙ מֵינֶ֣קֶת רִבְקָ֔ה וַתִּקָּבֵ֛ר מִתַּ֥חַת לְבֵֽית־ אֵ֖ל תַּ֣חַת הָֽאַלּ֑וֹן וַיִּקְרָ֥א שְׁמ֖וֹ אַלּ֥וֹן בָּכֽוּת׃ {פ}",
        "versenonikud": "ותמת דברה מינקת רבקה ותקבר מתחת לבית אל תחת האלון ויקרא שמו אלון בכות "
    },
    {
        "bookchapter": "בראשית",
        "chapter": "לה",
        "versechapter": "ט",
        "bookseder": "בראשית",
        "seder": "לב",
        "verseseder": "א",
        "parasha": "וישלח",
        "versenikud": "וַיֵּרָ֨א אֱלֹהִ֤ים אֶֽל־ יַעֲקֹב֙ ע֔וֹד בְּבֹא֖וֹ מִפַּדַּ֣ן אֲרָ֑ם וַיְבָ֖רֶךְ אֹתֽוֹ׃ ",
        "versenonikud": "וירא אלהים אל יעקב עוד בבאו מפדן ארם ויברך אתו "
    },
    {
        "bookchapter": "בראשית",
        "chapter": "לה",
        "versechapter": "י",
        "bookseder": "בראשית",
        "seder": "לב",
        "verseseder": "ב",
        "parasha": "וישלח",
        "versenikud": "וַיֹּֽאמֶר־ ל֥וֹ אֱלֹהִ֖ים שִׁמְךָ֣ יַעֲקֹ֑ב לֹֽא־ יִקָּרֵא֩ שִׁמְךָ֨ ע֜וֹד יַעֲקֹ֗ב כִּ֤י אִם־ יִשְׂרָאֵל֙ יִהְיֶ֣ה שְׁמֶ֔ךָ וַיִּקְרָ֥א אֶת־ שְׁמ֖וֹ יִשְׂרָאֵֽל׃ ",
        "versenonikud": "ויאמר לו אלהים שמך יעקב לא יקרא שמך עוד יעקב כי אם ישראל יהיה שמך ויקרא את שמו ישראל "
    },
    {
        "bookchapter": "בראשית",
        "chapter": "לה",
        "versechapter": "יא",
        "bookseder": "בראשית",
        "seder": "לב",
        "verseseder": "ג",
        "parasha": "וישלח",
        "versenikud": "וַיֹּאמֶר֩ ל֨וֹ אֱלֹהִ֜ים אֲנִ֨י אֵ֤ל שַׁדַּי֙ פְּרֵ֣ה וּרְבֵ֔ה גּ֛וֹי וּקְהַ֥ל גּוֹיִ֖ם יִהְיֶ֣ה מִמֶּ֑ךָּ וּמְלָכִ֖ים מֵחֲלָצֶ֥יךָ יֵצֵֽאוּ׃ ",
        "versenonikud": "ויאמר לו אלהים אני אל שדי פרה ורבה גוי וקהל גוים יהיה ממך ומלכים מחלציך יצאו "
    },
    {
        "bookchapter": "בראשית",
        "chapter": "לה",
        "versechapter": "יב",
        "bookseder": "בראשית",
        "seder": "לב",
        "verseseder": "ד",
        "parasha": "וישלח",
        "versenikud": "וְאֶת־ הָאָ֗רֶץ אֲשֶׁ֥ר נָתַ֛תִּי לְאַבְרָהָ֥ם וּלְיִצְחָ֖ק לְךָ֣ אֶתְּנֶ֑נָּה וּֽלְזַרְעֲךָ֥ אַחֲרֶ֖יךָ אֶתֵּ֥ן אֶת־ הָאָֽרֶץ׃ ",
        "versenonikud": "ואת הארץ אשר נתתי לאברהם וליצחק לך אתננה ולזרעך אחריך אתן את הארץ "
    },
    {
        "bookchapter": "בראשית",
        "chapter": "לה",
        "versechapter": "יג",
        "bookseder": "בראשית",
        "seder": "לב",
        "verseseder": "ה",
        "parasha": "וישלח",
        "versenikud": "וַיַּ֥עַל מֵעָלָ֖יו אֱלֹהִ֑ים בַּמָּק֖וֹם אֲשֶׁר־ דִּבֶּ֥ר אִתּֽוֹ׃ ",
        "versenonikud": "ויעל מעליו אלהים במקום אשר דבר אתו "
    },
    {
        "bookchapter": "בראשית",
        "chapter": "לה",
        "versechapter": "יד",
        "bookseder": "בראשית",
        "seder": "לב",
        "verseseder": "ו",
        "parasha": "וישלח",
        "versenikud": "וַיַּצֵּ֨ב יַעֲקֹ֜ב מַצֵּבָ֗ה בַּמָּק֛וֹם אֲשֶׁר־ דִּבֶּ֥ר אִתּ֖וֹ מַצֶּ֣בֶת אָ֑בֶן וַיַּסֵּ֤ךְ עָלֶ֙יהָ֙ נֶ֔סֶךְ וַיִּצֹ֥ק עָלֶ֖יהָ שָֽׁמֶן׃ ",
        "versenonikud": "ויצב יעקב מצבה במקום אשר דבר אתו מצבת אבן ויסך עליה נסך ויצק עליה שמן "
    },
    {
        "bookchapter": "בראשית",
        "chapter": "לה",
        "versechapter": "טו",
        "bookseder": "בראשית",
        "seder": "לב",
        "verseseder": "ז",
        "parasha": "וישלח",
        "versenikud": "וַיִּקְרָ֨א יַעֲקֹ֜ב אֶת־ שֵׁ֣ם הַמָּק֗וֹם אֲשֶׁר֩ דִּבֶּ֨ר אִתּ֥וֹ שָׁ֛ם אֱלֹהִ֖ים בֵּֽית־ אֵֽל׃ ",
        "versenonikud": "ויקרא יעקב את שם המקום אשר דבר אתו שם אלהים בית אל "
    },
    {
        "bookchapter": "בראשית",
        "chapter": "לה",
        "versechapter": "טז",
        "bookseder": "בראשית",
        "seder": "לב",
        "verseseder": "ח",
        "parasha": "וישלח",
        "versenikud": "וַיִּסְעוּ֙ מִבֵּ֣ית אֵ֔ל וַֽיְהִי־ ע֥וֹד כִּבְרַת־ הָאָ֖רֶץ לָב֣וֹא אֶפְרָ֑תָה וַתֵּ֥לֶד רָחֵ֖ל וַתְּקַ֥שׁ בְּלִדְתָּֽהּ׃ ",
        "versenonikud": "ויסעו מבית אל ויהי עוד כברת הארץ לבוא אפרתה ותלד רחל ותקש בלדתה "
    },
    {
        "bookchapter": "בראשית",
        "chapter": "לה",
        "versechapter": "יז",
        "bookseder": "בראשית",
        "seder": "לב",
        "verseseder": "ט",
        "parasha": "וישלח",
        "versenikud": "וַיְהִ֥י בְהַקְשֹׁתָ֖הּ בְּלִדְתָּ֑הּ וַתֹּ֨אמֶר לָ֤הּ הַמְיַלֶּ֙דֶת֙ אַל־ תִּ֣ירְאִ֔י כִּֽי־ גַם־ זֶ֥ה לָ֖ךְ בֵּֽן׃ ",
        "versenonikud": "ויהי בהקשתה בלדתה ותאמר לה המילדת אל תיראי כי גם זה לך בן "
    },
    {
        "bookchapter": "בראשית",
        "chapter": "לה",
        "versechapter": "יח",
        "bookseder": "בראשית",
        "seder": "לב",
        "verseseder": "י",
        "parasha": "וישלח",
        "versenikud": "וַיְהִ֞י בְּצֵ֤את נַפְשָׁהּ֙ כִּ֣י מֵ֔תָה וַתִּקְרָ֥א שְׁמ֖וֹ בֶּן־ אוֹנִ֑י וְאָבִ֖יו קָֽרָא־ ל֥וֹ בִנְיָמִֽין׃ ",
        "versenonikud": "ויהי בצאת נפשה כי מתה ותקרא שמו בן אוני ואביו קרא לו בנימין "
    },
    {
        "bookchapter": "בראשית",
        "chapter": "לה",
        "versechapter": "יט",
        "bookseder": "בראשית",
        "seder": "לב",
        "verseseder": "יא",
        "parasha": "וישלח",
        "versenikud": "וַתָּ֖מָת רָחֵ֑ל וַתִּקָּבֵר֙ בְּדֶ֣רֶךְ אֶפְרָ֔תָה הִ֖וא בֵּ֥ית לָֽחֶם׃ ",
        "versenonikud": "ותמת רחל ותקבר בדרך אפרתה הוא בית לחם "
    },
    {
        "bookchapter": "בראשית",
        "chapter": "לה",
        "versechapter": "כ",
        "bookseder": "בראשית",
        "seder": "לב",
        "verseseder": "יב",
        "parasha": "וישלח",
        "versenikud": "וַיַּצֵּ֧ב יַעֲקֹ֛ב מַצֵּבָ֖ה עַל־ קְבֻרָתָ֑הּ הִ֛וא מַצֶּ֥בֶת קְבֻֽרַת־ רָחֵ֖ל עַד־ הַיּֽוֹם׃ ",
        "versenonikud": "ויצב יעקב מצבה על קברתה הוא מצבת קברת רחל עד היום "
    },
    {
        "bookchapter": "בראשית",
        "chapter": "לה",
        "versechapter": "כא",
        "bookseder": "בראשית",
        "seder": "לב",
        "verseseder": "יג",
        "parasha": "וישלח",
        "versenikud": "וַיִּסַּ֖ע יִשְׂרָאֵ֑ל וַיֵּ֣ט אָֽהֳלֹ֔ה מֵהָ֖לְאָה לְמִגְדַּל־ עֵֽדֶר׃ ",
        "versenonikud": "ויסע ישראל ויט אהלה מהלאה למגדל עדר "
    },
    {
        "bookchapter": "בראשית",
        "chapter": "לה",
        "versechapter": "כב",
        "bookseder": "בראשית",
        "seder": "לב",
        "verseseder": "יד",
        "parasha": "וישלח",
        "versenikud": "וַיְהִ֗י בִּשְׁכֹּ֤ן יִשְׂרָאֵל֙ בָּאָ֣רֶץ הַהִ֔וא וַיֵּ֣לֶךְ רְאוּבֵ֔ן וַיִּשְׁכַּ֕ב֙ אֶת־ בִּלְהָ֖ה֙ פִּילֶ֣גֶשׁ אָבִ֑֔יו וַיִּשְׁמַ֖ע יִשְׂרָאֵֽ֑ל {פ} וַיִּֽהְי֥וּ בְנֵֽי־ יַעֲקֹ֖ב שְׁנֵ֥ים עָשָֽׂר׃ ",
        "versenonikud": "ויהי בשכן ישראל בארץ ההוא וילך ראובן וישכב את בלהה פילגש אביו וישמע ישראל ויהיו בני יעקב שנים עשר "
    },
    {
        "bookchapter": "בראשית",
        "chapter": "לה",
        "versechapter": "כג",
        "bookseder": "בראשית",
        "seder": "לב",
        "verseseder": "טו",
        "parasha": "וישלח",
        "versenikud": "בְּנֵ֣י לֵאָ֔ה בְּכ֥וֹר יַעֲקֹ֖ב רְאוּבֵ֑ן וְשִׁמְעוֹן֙ וְלֵוִ֣י וִֽיהוּדָ֔ה וְיִשָּׂשכָ֖ר וּזְבוּלֻֽן׃ ",
        "versenonikud": "בני לאה בכור יעקב ראובן ושמעון ולוי ויהודה ויששכר וזבולן "
    },
    {
        "bookchapter": "בראשית",
        "chapter": "לה",
        "versechapter": "כד",
        "bookseder": "בראשית",
        "seder": "לב",
        "verseseder": "טז",
        "parasha": "וישלח",
        "versenikud": "בְּנֵ֣י רָחֵ֔ל יוֹסֵ֖ף וּבִנְיָמִֽן׃ ",
        "versenonikud": "בני רחל יוסף ובנימן "
    },
    {
        "bookchapter": "בראשית",
        "chapter": "לה",
        "versechapter": "כה",
        "bookseder": "בראשית",
        "seder": "לב",
        "verseseder": "יז",
        "parasha": "וישלח",
        "versenikud": "וּבְנֵ֤י בִלְהָה֙ שִׁפְחַ֣ת רָחֵ֔ל דָּ֖ן וְנַפְתָּלִֽי׃ ",
        "versenonikud": "ובני בלהה שפחת רחל דן ונפתלי "
    },
    {
        "bookchapter": "בראשית",
        "chapter": "לה",
        "versechapter": "כו",
        "bookseder": "בראשית",
        "seder": "לב",
        "verseseder": "יח",
        "parasha": "וישלח",
        "versenikud": "וּבְנֵ֥י זִלְפָּ֛ה שִׁפְחַ֥ת לֵאָ֖ה גָּ֣ד וְאָשֵׁ֑ר אֵ֚לֶּה בְּנֵ֣י יַעֲקֹ֔ב אֲשֶׁ֥ר יֻלַּד־ ל֖וֹ בְּפַדַּ֥ן אֲרָֽם׃ ",
        "versenonikud": "ובני זלפה שפחת לאה גד ואשר אלה בני יעקב אשר ילד לו בפדן ארם "
    },
    {
        "bookchapter": "בראשית",
        "chapter": "לה",
        "versechapter": "כז",
        "bookseder": "בראשית",
        "seder": "לב",
        "verseseder": "יט",
        "parasha": "וישלח",
        "versenikud": "וַיָּבֹ֤א יַעֲקֹב֙ אֶל־ יִצְחָ֣ק אָבִ֔יו מַמְרֵ֖א קִרְיַ֣ת הָֽאַרְבַּ֑ע הִ֣וא חֶבְר֔וֹן אֲשֶׁר־ גָּֽר־ שָׁ֥ם אַבְרָהָ֖ם וְיִצְחָֽק׃ ",
        "versenonikud": "ויבא יעקב אל יצחק אביו ממרא קרית הארבע הוא חברון אשר גר שם אברהם ויצחק "
    },
    {
        "bookchapter": "בראשית",
        "chapter": "לה",
        "versechapter": "כח",
        "bookseder": "בראשית",
        "seder": "לב",
        "verseseder": "כ",
        "parasha": "וישלח",
        "versenikud": "וַיִּֽהְי֖וּ יְמֵ֣י יִצְחָ֑ק מְאַ֥ת שָׁנָ֖ה וּשְׁמֹנִ֥ים שָׁנָֽה׃ ",
        "versenonikud": "ויהיו ימי יצחק מאת שנה ושמנים שנה "
    },
    {
        "bookchapter": "בראשית",
        "chapter": "לה",
        "versechapter": "כט",
        "bookseder": "בראשית",
        "seder": "לב",
        "verseseder": "כא",
        "parasha": "וישלח",
        "versenikud": "וַיִּגְוַ֨ע יִצְחָ֤ק וַיָּ֙מָת֙ וַיֵּאָ֣סֶף אֶל־ עַמָּ֔יו זָקֵ֖ן וּשְׂבַ֣ע יָמִ֑ים וַיִּקְבְּר֣וּ אֹת֔וֹ עֵשָׂ֥ו וְיַעֲקֹ֖ב בָּנָֽיו׃ {ס}",
        "versenonikud": "ויגוע יצחק וימת ויאסף אל עמיו זקן ושבע ימים ויקברו אתו עשו ויעקב בניו "
    }
]