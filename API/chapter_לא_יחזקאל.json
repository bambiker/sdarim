[
    {
        "bookchapter": "יחזקאל",
        "chapter": "לא",
        "versechapter": "א",
        "bookseder": "יחזקאל",
        "seder": "יח",
        "verseseder": "כח",
        "versenikud": "וַיְהִ֗י בְּאַחַ֤ת עֶשְׂרֵה֙ שָׁנָ֔ה בַּשְּׁלִישִׁ֖י בְּאֶחָ֣ד לַחֹ֑דֶשׁ הָיָ֥ה דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי באחת עשרה שנה בשלישי באחד לחדש היה דבר יהוה אלי לאמר "
    },
    {
        "bookchapter": "יחזקאל",
        "chapter": "לא",
        "versechapter": "ב",
        "bookseder": "יחזקאל",
        "seder": "יח",
        "verseseder": "כט",
        "versenikud": "בֶּן־ אָדָ֕ם אֱמֹ֛ר אֶל־ פַּרְעֹ֥ה מֶֽלֶךְ־ מִצְרַ֖יִם וְאֶל־ הֲמוֹנ֑וֹ אֶל־ מִ֖י דָּמִ֥יתָ בְגָדְלֶֽךָ׃ ",
        "versenonikud": "בן אדם אמר אל פרעה מלך מצרים ואל המונו אל מי דמית בגדלך "
    },
    {
        "bookchapter": "יחזקאל",
        "chapter": "לא",
        "versechapter": "ג",
        "bookseder": "יחזקאל",
        "seder": "יח",
        "verseseder": "ל",
        "versenikud": "הִנֵּ֨ה אַשּׁ֜וּר אֶ֣רֶז בַּלְּבָנ֗וֹן יְפֵ֥ה עָנָ֛ף וְחֹ֥רֶשׁ מֵצַ֖ל וּגְבַ֣הּ קוֹמָ֑ה וּבֵ֣ין עֲבֹתִ֔ים הָיְתָ֖ה צַמַּרְתּֽוֹ׃ ",
        "versenonikud": "הנה אשור ארז בלבנון יפה ענף וחרש מצל וגבה קומה ובין עבתים היתה צמרתו "
    },
    {
        "bookchapter": "יחזקאל",
        "chapter": "לא",
        "versechapter": "ד",
        "bookseder": "יחזקאל",
        "seder": "יח",
        "verseseder": "לא",
        "versenikud": "מַ֣יִם גִּדְּל֔וּהוּ תְּה֖וֹם רֹֽמְמָ֑תְהוּ אֶת־ נַהֲרֹתֶ֗יהָ הֹלֵךְ֙ סְבִיב֣וֹת מַטָּעָ֔הּ וְאֶת־ תְּעָלֹתֶ֣יהָ שִׁלְחָ֔ה אֶ֖ל כָּל־ עֲצֵ֥י הַשָּׂדֶֽה׃ ",
        "versenonikud": "מים גדלוהו תהום רממתהו את נהרתיה הלך סביבות מטעה ואת תעלתיה שלחה אל כל עצי השדה "
    },
    {
        "bookchapter": "יחזקאל",
        "chapter": "לא",
        "versechapter": "ה",
        "bookseder": "יחזקאל",
        "seder": "יח",
        "verseseder": "לב",
        "versenikud": "עַל־ כֵּן֙ גָּבְהָ֣א קֹמָת֔וֹ מִכֹּ֖ל עֲצֵ֣י הַשָּׂדֶ֑ה וַתִּרְבֶּ֨ינָה סַֽרְעַפֹּתָ֜יו וַתֶּאֱרַ֧כְנָה פארתו פֹארֹתָ֛יו מִמַּ֥יִם רַבִּ֖ים בְּשַׁלְּחֽוֹ׃ ",
        "versenonikud": "על כן גבהא קמתו מכל עצי השדה ותרבינה סרעפתיו ותארכנה פארתו פארתיו ממים רבים בשלחו "
    },
    {
        "bookchapter": "יחזקאל",
        "chapter": "לא",
        "versechapter": "ו",
        "bookseder": "יחזקאל",
        "seder": "יח",
        "verseseder": "לג",
        "versenikud": "בִּסְעַפֹּתָ֤יו קִֽנְנוּ֙ כָּל־ ע֣וֹף הַשָּׁמַ֔יִם וְתַ֤חַת פֹּֽארֹתָיו֙ יָֽלְד֔וּ כֹּ֖ל חַיַּ֣ת הַשָּׂדֶ֑ה וּבְצִלּוֹ֙ יֵֽשְׁב֔וּ כֹּ֖ל גּוֹיִ֥ם רַבִּֽים׃ ",
        "versenonikud": "בסעפתיו קננו כל עוף השמים ותחת פארתיו ילדו כל חית השדה ובצלו ישבו כל גוים רבים "
    },
    {
        "bookchapter": "יחזקאל",
        "chapter": "לא",
        "versechapter": "ז",
        "bookseder": "יחזקאל",
        "seder": "יח",
        "verseseder": "לד",
        "versenikud": "וַיְּיִ֣ף בְּגָדְל֔וֹ בְּאֹ֖רֶךְ דָּֽלִיּוֹתָ֑יו כִּֽי־ הָיָ֥ה שָׁרְשׁ֖וֹ אֶל־ מַ֥יִם רַבִּֽים׃ ",
        "versenonikud": "וייף בגדלו בארך דליותיו כי היה שרשו אל מים רבים "
    },
    {
        "bookchapter": "יחזקאל",
        "chapter": "לא",
        "versechapter": "ח",
        "bookseder": "יחזקאל",
        "seder": "יח",
        "verseseder": "לה",
        "versenikud": "אֲרָזִ֣ים לֹֽא־ עֲמָמֻהוּ֮ בְּגַן־ אֱלֹהִים֒ בְּרוֹשִׁ֗ים לֹ֤א דָמוּ֙ אֶל־ סְעַפֹּתָ֔יו וְעַרְמֹנִ֥ים לֹֽא־ הָי֖וּ כְּפֹֽארֹתָ֑יו כָּל־ עֵץ֙ בְּגַן־ אֱלֹהִ֔ים לֹא־ דָמָ֥ה אֵלָ֖יו בְּיָפְיֽוֹ׃ ",
        "versenonikud": "ארזים לא עממהו בגן אלהים ברושים לא דמו אל סעפתיו וערמנים לא היו כפארתיו כל עץ בגן אלהים לא דמה אליו ביפיו "
    },
    {
        "bookchapter": "יחזקאל",
        "chapter": "לא",
        "versechapter": "ט",
        "bookseder": "יחזקאל",
        "seder": "יח",
        "verseseder": "לו",
        "versenikud": "יָפֶ֣ה עֲשִׂיתִ֔יו בְּרֹ֖ב דָּֽלִיּוֹתָ֑יו וַיְקַנְאֻ֙הוּ֙ כָּל־ עֲצֵי־ עֵ֔דֶן אֲשֶׁ֖ר בְּגַ֥ן הָאֱלֹהִֽים׃ ",
        "versenonikud": "יפה עשיתיו ברב דליותיו ויקנאהו כל עצי עדן אשר בגן האלהים "
    },
    {
        "bookchapter": "יחזקאל",
        "chapter": "לא",
        "versechapter": "י",
        "bookseder": "יחזקאל",
        "seder": "יח",
        "verseseder": "לז",
        "versenikud": "לָכֵ֗ן כֹּ֤ה אָמַר֙ אֲדֹנָ֣י יְהוִ֔ה יַ֕עַן אֲשֶׁ֥ר גָּבַ֖הְתָּ בְּקוֹמָ֑ה וַיִּתֵּ֤ן צַמַּרְתּוֹ֙ אֶל־ בֵּ֣ין עֲבוֹתִ֔ים וְרָ֥ם לְבָב֖וֹ בְּגָבְהֽוֹ׃ ",
        "versenonikud": "לכן כה אמר אדני יהוה יען אשר גבהת בקומה ויתן צמרתו אל בין עבותים ורם לבבו בגבהו "
    },
    {
        "bookchapter": "יחזקאל",
        "chapter": "לא",
        "versechapter": "יא",
        "bookseder": "יחזקאל",
        "seder": "יח",
        "verseseder": "לח",
        "versenikud": "וְאֶ֨תְּנֵ֔הוּ בְּיַ֖ד אֵ֣יל גּוֹיִ֑ם עָשׂ֤וֹ יַֽעֲשֶׂה֙ ל֔וֹ כְּרִשְׁע֖וֹ גֵּרַשְׁתִּֽהוּ׃ ",
        "versenonikud": "ואתנהו ביד איל גוים עשו יעשה לו כרשעו גרשתהו "
    },
    {
        "bookchapter": "יחזקאל",
        "chapter": "לא",
        "versechapter": "יב",
        "bookseder": "יחזקאל",
        "seder": "יח",
        "verseseder": "לט",
        "versenikud": "וַיִּכְרְתֻ֧הוּ זָרִ֛ים עָרִיצֵ֥י גוֹיִ֖ם וַֽיִּטְּשֻׁ֑הוּ אֶל־ הֶ֠הָרִים וּבְכָל־ גֵּ֨אָי֜וֹת נָפְל֣וּ דָלִיּוֹתָ֗יו וַתִּשָּׁבַ֤רְנָה פֹֽארֹתָיו֙ בְּכֹל֙ אֲפִיקֵ֣י הָאָ֔רֶץ וַיֵּרְד֧וּ מִצִּלּ֛וֹ כָּל־ עַמֵּ֥י הָאָ֖רֶץ וַֽיִּטְּשֻֽׁהוּ׃ ",
        "versenonikud": "ויכרתהו זרים עריצי גוים ויטשהו אל ההרים ובכל גאיות נפלו דליותיו ותשברנה פארתיו בכל אפיקי הארץ וירדו מצלו כל עמי הארץ ויטשהו "
    },
    {
        "bookchapter": "יחזקאל",
        "chapter": "לא",
        "versechapter": "יג",
        "bookseder": "יחזקאל",
        "seder": "יח",
        "verseseder": "מ",
        "versenikud": "עַל־ מַפַּלְתּ֥וֹ יִשְׁכְּנ֖וּ כָּל־ ע֣וֹף הַשָּׁמָ֑יִם וְאֶל־ פֹּארֹתָ֣יו הָי֔וּ כֹּ֖ל חַיַּ֥ת הַשָּׂדֶֽה׃ ",
        "versenonikud": "על מפלתו ישכנו כל עוף השמים ואל פארתיו היו כל חית השדה "
    },
    {
        "bookchapter": "יחזקאל",
        "chapter": "לא",
        "versechapter": "יד",
        "bookseder": "יחזקאל",
        "seder": "יח",
        "verseseder": "מא",
        "versenikud": "לְמַ֡עַן אֲשֶׁר֩ לֹא־ יִגְבְּה֨וּ בְקוֹמָתָ֜ם כָּל־ עֲצֵי־ מַ֗יִם וְלֹֽא־ יִתְּנ֤וּ אֶת־ צַמַּרְתָּם֙ אֶל־ בֵּ֣ין עֲבֹתִ֔ים וְלֹֽא־ יַעַמְד֧וּ אֵלֵיהֶ֛ם בְּגָבְהָ֖ם כָּל־ שֹׁ֣תֵי מָ֑יִם כִּֽי־ כֻלָּם֩ נִתְּנ֨וּ לַמָּ֜וֶת אֶל־ אֶ֣רֶץ תַּחְתִּ֗ית בְּת֛וֹךְ בְּנֵ֥י אָדָ֖ם אֶל־ י֥וֹרְדֵי בֽוֹר׃ ",
        "versenonikud": "למען אשר לא יגבהו בקומתם כל עצי מים ולא יתנו את צמרתם אל בין עבתים ולא יעמדו אליהם בגבהם כל שתי מים כי כלם נתנו למות אל ארץ תחתית בתוך בני אדם אל יורדי בור "
    },
    {
        "bookchapter": "יחזקאל",
        "chapter": "לא",
        "versechapter": "טו",
        "bookseder": "יחזקאל",
        "seder": "יח",
        "verseseder": "מב",
        "versenikud": "כֹּֽה־ אָמַ֞ר אֲדֹנָ֣י יְהוִ֗ה בְּי֨וֹם רִדְתּ֤וֹ שְׁא֙וֹלָה֙ הֶאֱבַ֜לְתִּי כִּסֵּ֤תִי עָלָיו֙ אֶת־ תְּה֔וֹם וָֽאֶמְנַע֙ נַהֲרוֹתֶ֔יהָ וַיִּכָּלְא֖וּ מַ֣יִם רַבִּ֑ים וָאַקְדִּ֤ר עָלָיו֙ לְבָנ֔וֹן וְכָל־ עֲצֵ֥י הַשָּׂדֶ֖ה עָלָ֥יו עֻלְפֶּֽה׃ ",
        "versenonikud": "כה אמר אדני יהוה ביום רדתו שאולה האבלתי כסתי עליו את תהום ואמנע נהרותיה ויכלאו מים רבים ואקדר עליו לבנון וכל עצי השדה עליו עלפה "
    },
    {
        "bookchapter": "יחזקאל",
        "chapter": "לא",
        "versechapter": "טז",
        "bookseder": "יחזקאל",
        "seder": "יח",
        "verseseder": "מג",
        "versenikud": "מִקּ֤וֹל מַפַּלְתּוֹ֙ הִרְעַ֣שְׁתִּי גוֹיִ֔ם בְּהוֹרִדִ֥י אֹת֛וֹ שְׁא֖וֹלָה אֶת־ י֣וֹרְדֵי ב֑וֹר וַיִּנָּ֨חֲמ֜וּ בְּאֶ֤רֶץ תַּחְתִּית֙ כָּל־ עֲצֵי־ עֵ֔דֶן מִבְחַ֥ר וְטוֹב־ לְבָנ֖וֹן כָּל־ שֹׁ֥תֵי מָֽיִם׃ ",
        "versenonikud": "מקול מפלתו הרעשתי גוים בהורדי אתו שאולה את יורדי בור וינחמו בארץ תחתית כל עצי עדן מבחר וטוב לבנון כל שתי מים "
    },
    {
        "bookchapter": "יחזקאל",
        "chapter": "לא",
        "versechapter": "יז",
        "bookseder": "יחזקאל",
        "seder": "יח",
        "verseseder": "מד",
        "versenikud": "גַּם־ הֵ֗ם אִתּ֛וֹ יָרְד֥וּ שְׁא֖וֹלָה אֶל־ חַלְלֵי־ חָ֑רֶב וּזְרֹע֛וֹ יָשְׁב֥וּ בְצִלּ֖וֹ בְּת֥וֹךְ גּוֹיִֽם׃ ",
        "versenonikud": "גם הם אתו ירדו שאולה אל חללי חרב וזרעו ישבו בצלו בתוך גוים "
    },
    {
        "bookchapter": "יחזקאל",
        "chapter": "לא",
        "versechapter": "יח",
        "bookseder": "יחזקאל",
        "seder": "יח",
        "verseseder": "מה",
        "versenikud": "אֶל־ מִ֨י דָמִ֥יתָ כָּ֛כָה בְּכָב֥וֹד וּבְגֹ֖דֶל בַּעֲצֵי־ עֵ֑דֶן וְהוּרַדְתָּ֨ אֶת־ עֲצֵי־ עֵ֜דֶן אֶל־ אֶ֣רֶץ תַּחְתִּ֗ית בְּת֨וֹךְ עֲרֵלִ֤ים תִּשְׁכַּב֙ אֶת־ חַלְלֵי־ חֶ֔רֶב ה֤וּא פַרְעֹה֙ וְכָל־ הֲמוֹנֹ֔ה נְאֻ֖ם אֲדֹנָ֥י יְהוִֽה׃ ",
        "versenonikud": "אל מי דמית ככה בכבוד ובגדל בעצי עדן והורדת את עצי עדן אל ארץ תחתית בתוך ערלים תשכב את חללי חרב הוא פרעה וכל המונה נאם אדני יהוה "
    }
]