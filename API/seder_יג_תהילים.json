[
    {
        "bookchapter": "תהילים",
        "chapter": "צ",
        "versechapter": "יז",
        "bookseder": "תהילים",
        "seder": "יג",
        "verseseder": "א",
        "versenikud": "וִיהִ֤י ׀ נֹ֤עַם אֲדֹנָ֥י אֱלֹהֵ֗ינוּ עָ֫לֵ֥ינוּ וּמַעֲשֵׂ֣ה יָ֭דֵינוּ כּוֹנְנָ֥ה עָלֵ֑ינוּ וּֽמַעֲשֵׂ֥ה יָ֝דֵ֗ינוּ כּוֹנְנֵֽהוּ׃ ",
        "versenonikud": "ויהי  נעם אדני אלהינו עלינו ומעשה ידינו כוננה עלינו ומעשה ידינו כוננהו "
    },
    {
        "bookchapter": "תהילים",
        "chapter": "צא",
        "versechapter": "א",
        "bookseder": "תהילים",
        "seder": "יג",
        "verseseder": "ב",
        "versenikud": "יֹ֭שֵׁב בְּסֵ֣תֶר עֶלְי֑וֹן בְּצֵ֥ל שַׁ֝דַּ֗י יִתְלוֹנָֽן׃ ",
        "versenonikud": "ישב בסתר עליון בצל שדי יתלונן "
    },
    {
        "bookchapter": "תהילים",
        "chapter": "צא",
        "versechapter": "ב",
        "bookseder": "תהילים",
        "seder": "יג",
        "verseseder": "ג",
        "versenikud": "אֹמַ֗ר לַֽ֭יהוָה מַחְסִ֣י וּמְצוּדָתִ֑י אֱ֝לֹהַ֗י אֶבְטַח־ בּֽוֹ׃ ",
        "versenonikud": "אמר ליהוה מחסי ומצודתי אלהי אבטח בו "
    },
    {
        "bookchapter": "תהילים",
        "chapter": "צא",
        "versechapter": "ג",
        "bookseder": "תהילים",
        "seder": "יג",
        "verseseder": "ד",
        "versenikud": "כִּ֤י ה֣וּא יַ֭צִּֽילְךָ מִפַּ֥ח יָק֗וּשׁ מִדֶּ֥בֶר הַוּֽוֹת׃ ",
        "versenonikud": "כי הוא יצילך מפח יקוש מדבר הוות "
    },
    {
        "bookchapter": "תהילים",
        "chapter": "צא",
        "versechapter": "ד",
        "bookseder": "תהילים",
        "seder": "יג",
        "verseseder": "ה",
        "versenikud": "בְּאֶבְרָת֨וֹ ׀ יָ֣סֶךְ לָ֭ךְ וְתַֽחַת־ כְּנָפָ֣יו תֶּחְסֶ֑ה צִנָּ֖ה וְֽסֹחֵרָ֣ה אֲמִתּֽוֹ׃ ",
        "versenonikud": "באברתו  יסך לך ותחת כנפיו תחסה צנה וסחרה אמתו "
    },
    {
        "bookchapter": "תהילים",
        "chapter": "צא",
        "versechapter": "ה",
        "bookseder": "תהילים",
        "seder": "יג",
        "verseseder": "ו",
        "versenikud": "לֹא־ תִ֭ירָא מִפַּ֣חַד לָ֑יְלָה מֵ֝חֵ֗ץ יָע֥וּף יוֹמָֽם׃ ",
        "versenonikud": "לא תירא מפחד לילה מחץ יעוף יומם "
    },
    {
        "bookchapter": "תהילים",
        "chapter": "צא",
        "versechapter": "ו",
        "bookseder": "תהילים",
        "seder": "יג",
        "verseseder": "ז",
        "versenikud": "מִ֭דֶּבֶר בָּאֹ֣פֶל יַהֲלֹ֑ךְ מִ֝קֶּ֗טֶב יָשׁ֥וּד צָהֳרָֽיִם׃ ",
        "versenonikud": "מדבר באפל יהלך מקטב ישוד צהרים "
    },
    {
        "bookchapter": "תהילים",
        "chapter": "צא",
        "versechapter": "ז",
        "bookseder": "תהילים",
        "seder": "יג",
        "verseseder": "ח",
        "versenikud": "יִפֹּ֤ל מִצִּדְּךָ֨ ׀ אֶ֗לֶף וּרְבָבָ֥ה מִימִינֶ֑ךָ אֵ֝לֶ֗יךָ לֹ֣א יִגָּֽשׁ׃ ",
        "versenonikud": "יפל מצדך  אלף ורבבה מימינך אליך לא יגש "
    },
    {
        "bookchapter": "תהילים",
        "chapter": "צא",
        "versechapter": "ח",
        "bookseder": "תהילים",
        "seder": "יג",
        "verseseder": "ט",
        "versenikud": "רַ֭ק בְּעֵינֶ֣יךָ תַבִּ֑יט וְשִׁלֻּמַ֖ת רְשָׁעִ֣ים תִּרְאֶֽה׃ ",
        "versenonikud": "רק בעיניך תביט ושלמת רשעים תראה "
    },
    {
        "bookchapter": "תהילים",
        "chapter": "צא",
        "versechapter": "ט",
        "bookseder": "תהילים",
        "seder": "יג",
        "verseseder": "י",
        "versenikud": "כִּֽי־ אַתָּ֣ה יְהוָ֣ה מַחְסִ֑י עֶ֝לְי֗וֹן שַׂ֣מְתָּ מְעוֹנֶֽךָ׃ ",
        "versenonikud": "כי אתה יהוה מחסי עליון שמת מעונך "
    },
    {
        "bookchapter": "תהילים",
        "chapter": "צא",
        "versechapter": "י",
        "bookseder": "תהילים",
        "seder": "יג",
        "verseseder": "יא",
        "versenikud": "לֹֽא־ תְאֻנֶּ֣ה אֵלֶ֣יךָ רָעָ֑ה וְ֝נֶ֗גַע לֹא־ יִקְרַ֥ב בְּאָהֳלֶֽךָ׃ ",
        "versenonikud": "לא תאנה אליך רעה ונגע לא יקרב באהלך "
    },
    {
        "bookchapter": "תהילים",
        "chapter": "צא",
        "versechapter": "יא",
        "bookseder": "תהילים",
        "seder": "יג",
        "verseseder": "יב",
        "versenikud": "כִּ֣י מַ֭לְאָכָיו יְצַוֶּה־ לָּ֑ךְ לִ֝שְׁמָרְךָ֗ בְּכָל־ דְּרָכֶֽיךָ׃ ",
        "versenonikud": "כי מלאכיו יצוה לך לשמרך בכל דרכיך "
    },
    {
        "bookchapter": "תהילים",
        "chapter": "צא",
        "versechapter": "יב",
        "bookseder": "תהילים",
        "seder": "יג",
        "verseseder": "יג",
        "versenikud": "עַל־ כַּפַּ֥יִם יִשָּׂא֑וּנְךָ פֶּן־ תִּגֹּ֖ף בָּאֶ֣בֶן רַגְלֶֽךָ׃ ",
        "versenonikud": "על כפים ישאונך פן תגף באבן רגלך "
    },
    {
        "bookchapter": "תהילים",
        "chapter": "צא",
        "versechapter": "יג",
        "bookseder": "תהילים",
        "seder": "יג",
        "verseseder": "יד",
        "versenikud": "עַל־ שַׁ֣חַל וָפֶ֣תֶן תִּדְרֹ֑ךְ תִּרְמֹ֖ס כְּפִ֣יר וְתַנִּֽין׃ ",
        "versenonikud": "על שחל ופתן תדרך תרמס כפיר ותנין "
    },
    {
        "bookchapter": "תהילים",
        "chapter": "צא",
        "versechapter": "יד",
        "bookseder": "תהילים",
        "seder": "יג",
        "verseseder": "טו",
        "versenikud": "כִּ֤י בִ֣י חָ֭שַׁק וַאֲפַלְּטֵ֑הוּ אֲ֝שַׂגְּבֵ֗הוּ כִּֽי־ יָדַ֥ע שְׁמִֽי׃ ",
        "versenonikud": "כי בי חשק ואפלטהו אשגבהו כי ידע שמי "
    },
    {
        "bookchapter": "תהילים",
        "chapter": "צא",
        "versechapter": "טו",
        "bookseder": "תהילים",
        "seder": "יג",
        "verseseder": "טז",
        "versenikud": "יִקְרָאֵ֨נִי ׀ וְֽאֶעֱנֵ֗הוּ עִמּֽוֹ־ אָנֹכִ֥י בְצָרָ֑ה אֲ֝חַלְּצֵ֗הוּ וַֽאֲכַבְּדֵֽהוּ׃ ",
        "versenonikud": "יקראני  ואענהו עמו אנכי בצרה אחלצהו ואכבדהו "
    },
    {
        "bookchapter": "תהילים",
        "chapter": "צא",
        "versechapter": "טז",
        "bookseder": "תהילים",
        "seder": "יג",
        "verseseder": "יז",
        "versenikud": "אֹ֣רֶךְ יָ֭מִים אַשְׂבִּיעֵ֑הוּ וְ֝אַרְאֵ֗הוּ בִּֽישׁוּעָתִֽי׃ ",
        "versenonikud": "ארך ימים אשביעהו ואראהו בישועתי "
    },
    {
        "bookchapter": "תהילים",
        "chapter": "צב",
        "versechapter": "א",
        "bookseder": "תהילים",
        "seder": "יג",
        "verseseder": "יח",
        "versenikud": "מִזְמ֥וֹר שִׁ֗יר לְי֣וֹם הַשַּׁבָּֽת׃ ",
        "versenonikud": "מזמור שיר ליום השבת "
    },
    {
        "bookchapter": "תהילים",
        "chapter": "צב",
        "versechapter": "ב",
        "bookseder": "תהילים",
        "seder": "יג",
        "verseseder": "יט",
        "versenikud": "ט֗וֹב לְהֹד֥וֹת לַיהוָ֑ה וּלְזַמֵּ֖ר לְשִׁמְךָ֣ עֶלְיֽוֹן׃ ",
        "versenonikud": "טוב להדות ליהוה ולזמר לשמך עליון "
    },
    {
        "bookchapter": "תהילים",
        "chapter": "צב",
        "versechapter": "ג",
        "bookseder": "תהילים",
        "seder": "יג",
        "verseseder": "כ",
        "versenikud": "לְהַגִּ֣יד בַּבֹּ֣קֶר חַסְֽדֶּ֑ךָ וֶ֝אֱמֽוּנָתְךָ֗ בַּלֵּילֽוֹת׃ ",
        "versenonikud": "להגיד בבקר חסדך ואמונתך בלילות "
    },
    {
        "bookchapter": "תהילים",
        "chapter": "צב",
        "versechapter": "ד",
        "bookseder": "תהילים",
        "seder": "יג",
        "verseseder": "כא",
        "versenikud": "עֲ‍ֽלֵי־ עָ֭שׂוֹר וַעֲלֵי־ נָ֑בֶל עֲלֵ֖י הִגָּי֣וֹן בְּכִנּֽוֹר׃ ",
        "versenonikud": "עלי עשור ועלי נבל עלי הגיון בכנור "
    },
    {
        "bookchapter": "תהילים",
        "chapter": "צב",
        "versechapter": "ה",
        "bookseder": "תהילים",
        "seder": "יג",
        "verseseder": "כב",
        "versenikud": "כִּ֤י שִׂמַּחְתַּ֣נִי יְהוָ֣ה בְּפָעֳלֶ֑ךָ בְּֽמַעֲשֵׂ֖י יָדֶ֣יךָ אֲרַנֵּֽן׃ ",
        "versenonikud": "כי שמחתני יהוה בפעלך במעשי ידיך ארנן "
    },
    {
        "bookchapter": "תהילים",
        "chapter": "צב",
        "versechapter": "ו",
        "bookseder": "תהילים",
        "seder": "יג",
        "verseseder": "כג",
        "versenikud": "מַה־ גָּדְל֣וּ מַעֲשֶׂ֣יךָ יְהוָ֑ה מְ֝אֹ֗ד עָמְק֥וּ מַחְשְׁבֹתֶֽיךָ׃ ",
        "versenonikud": "מה גדלו מעשיך יהוה מאד עמקו מחשבתיך "
    },
    {
        "bookchapter": "תהילים",
        "chapter": "צב",
        "versechapter": "ז",
        "bookseder": "תהילים",
        "seder": "יג",
        "verseseder": "כד",
        "versenikud": "אִֽישׁ־ בַּ֭עַר לֹ֣א יֵדָ֑ע וּ֝כְסִ֗יל לֹא־ יָבִ֥ין אֶת־ זֹֽאת׃ ",
        "versenonikud": "איש בער לא ידע וכסיל לא יבין את זאת "
    },
    {
        "bookchapter": "תהילים",
        "chapter": "צב",
        "versechapter": "ח",
        "bookseder": "תהילים",
        "seder": "יג",
        "verseseder": "כה",
        "versenikud": "בִּפְרֹ֤חַ רְשָׁעִ֨ים ׀ כְּמ֥וֹ עֵ֗שֶׂב וַ֭יָּצִיצוּ כָּל־ פֹּ֣עֲלֵי אָ֑וֶן לְהִשָּֽׁמְדָ֥ם עֲדֵי־ עַֽד׃ ",
        "versenonikud": "בפרח רשעים  כמו עשב ויציצו כל פעלי און להשמדם עדי עד "
    },
    {
        "bookchapter": "תהילים",
        "chapter": "צב",
        "versechapter": "ט",
        "bookseder": "תהילים",
        "seder": "יג",
        "verseseder": "כו",
        "versenikud": "וְאַתָּ֥ה מָר֗וֹם לְעֹלָ֥ם יְהוָֽה׃ ",
        "versenonikud": "ואתה מרום לעלם יהוה "
    },
    {
        "bookchapter": "תהילים",
        "chapter": "צב",
        "versechapter": "י",
        "bookseder": "תהילים",
        "seder": "יג",
        "verseseder": "כז",
        "versenikud": "כִּ֤י הִנֵּ֪ה אֹיְבֶ֡יךָ ׀ יְֽהוָ֗ה כִּֽי־ הִנֵּ֣ה אֹיְבֶ֣יךָ יֹאבֵ֑דוּ יִ֝תְפָּרְד֗וּ כָּל־ פֹּ֥עֲלֵי אָֽוֶן׃ ",
        "versenonikud": "כי הנה איביך  יהוה כי הנה איביך יאבדו יתפרדו כל פעלי און "
    },
    {
        "bookchapter": "תהילים",
        "chapter": "צב",
        "versechapter": "יא",
        "bookseder": "תהילים",
        "seder": "יג",
        "verseseder": "כח",
        "versenikud": "וַתָּ֣רֶם כִּרְאֵ֣ים קַרְנִ֑י בַּ֝לֹּתִ֗י בְּשֶׁ֣מֶן רַעֲנָֽן׃ ",
        "versenonikud": "ותרם כראים קרני בלתי בשמן רענן "
    },
    {
        "bookchapter": "תהילים",
        "chapter": "צב",
        "versechapter": "יב",
        "bookseder": "תהילים",
        "seder": "יג",
        "verseseder": "כט",
        "versenikud": "וַתַּבֵּ֥ט עֵינִ֗י בְּשׁ֫וּרָ֥י בַּקָּמִ֖ים עָלַ֥י מְרֵעִ֗ים תִּשְׁמַ֥עְנָה אָזְנָֽי׃ ",
        "versenonikud": "ותבט עיני בשורי בקמים עלי מרעים תשמענה אזני "
    },
    {
        "bookchapter": "תהילים",
        "chapter": "צב",
        "versechapter": "יג",
        "bookseder": "תהילים",
        "seder": "יג",
        "verseseder": "ל",
        "versenikud": "צַ֭דִּיק כַּתָּמָ֣ר יִפְרָ֑ח כְּאֶ֖רֶז בַּלְּבָנ֣וֹן יִשְׂגֶּֽה׃ ",
        "versenonikud": "צדיק כתמר יפרח כארז בלבנון ישגה "
    },
    {
        "bookchapter": "תהילים",
        "chapter": "צב",
        "versechapter": "יד",
        "bookseder": "תהילים",
        "seder": "יג",
        "verseseder": "לא",
        "versenikud": "שְׁ֭תוּלִים בְּבֵ֣ית יְהוָ֑ה בְּחַצְר֖וֹת אֱלֹהֵ֣ינוּ יַפְרִֽיחוּ׃ ",
        "versenonikud": "שתולים בבית יהוה בחצרות אלהינו יפריחו "
    },
    {
        "bookchapter": "תהילים",
        "chapter": "צב",
        "versechapter": "טו",
        "bookseder": "תהילים",
        "seder": "יג",
        "verseseder": "לב",
        "versenikud": "ע֭וֹד יְנוּב֣וּן בְּשֵׂיבָ֑ה דְּשֵׁנִ֖ים וְרַֽעֲנַנִּ֣ים יִהְיֽוּ׃ ",
        "versenonikud": "עוד ינובון בשיבה דשנים ורעננים יהיו "
    },
    {
        "bookchapter": "תהילים",
        "chapter": "צב",
        "versechapter": "טז",
        "bookseder": "תהילים",
        "seder": "יג",
        "verseseder": "לג",
        "versenikud": "לְ֭הַגִּיד כִּֽי־ יָשָׁ֣ר יְהוָ֑ה צ֝וּרִ֗י וְֽלֹא־ עלתה עַוְלָ֥תָה בּֽוֹ׃ ",
        "versenonikud": "להגיד כי ישר יהוה צורי ולא עלתה עולתה בו "
    },
    {
        "bookchapter": "תהילים",
        "chapter": "צג",
        "versechapter": "א",
        "bookseder": "תהילים",
        "seder": "יג",
        "verseseder": "לד",
        "versenikud": "יְהוָ֣ה מָלָךְ֮ גֵּא֪וּת לָ֫בֵ֥שׁ לָבֵ֣שׁ יְ֭הוָה עֹ֣ז הִתְאַזָּ֑ר אַף־ תִּכּ֥וֹן תֵּ֝בֵ֗ל בַּל־ תִּמּֽוֹט׃ ",
        "versenonikud": "יהוה מלך גאות לבש לבש יהוה עז התאזר אף תכון תבל בל תמוט "
    },
    {
        "bookchapter": "תהילים",
        "chapter": "צג",
        "versechapter": "ב",
        "bookseder": "תהילים",
        "seder": "יג",
        "verseseder": "לה",
        "versenikud": "נָכ֣וֹן כִּסְאֲךָ֣ מֵאָ֑ז מֵֽעוֹלָ֣ם אָֽתָּה׃ ",
        "versenonikud": "נכון כסאך מאז מעולם אתה "
    },
    {
        "bookchapter": "תהילים",
        "chapter": "צג",
        "versechapter": "ג",
        "bookseder": "תהילים",
        "seder": "יג",
        "verseseder": "לו",
        "versenikud": "נָשְׂא֤וּ נְהָר֨וֹת ׀ יְֽהוָ֗ה נָשְׂא֣וּ נְהָר֣וֹת קוֹלָ֑ם יִשְׂא֖וּ נְהָר֣וֹת דָּכְיָֽם׃ ",
        "versenonikud": "נשאו נהרות  יהוה נשאו נהרות קולם ישאו נהרות דכים "
    },
    {
        "bookchapter": "תהילים",
        "chapter": "צג",
        "versechapter": "ד",
        "bookseder": "תהילים",
        "seder": "יג",
        "verseseder": "לז",
        "versenikud": "מִקֹּל֨וֹת ׀ מַ֤יִם רַבִּ֗ים אַדִּירִ֣ים מִשְׁבְּרֵי־ יָ֑ם אַדִּ֖יר בַּמָּר֣וֹם יְהוָֽה׃ ",
        "versenonikud": "מקלות  מים רבים אדירים משברי ים אדיר במרום יהוה "
    },
    {
        "bookchapter": "תהילים",
        "chapter": "צג",
        "versechapter": "ה",
        "bookseder": "תהילים",
        "seder": "יג",
        "verseseder": "לח",
        "versenikud": "עֵֽדֹתֶ֨יךָ ׀ נֶאֶמְנ֬וּ מְאֹ֗ד לְבֵיתְךָ֥ נַאֲוָה־ קֹ֑דֶשׁ יְ֝הוָ֗ה לְאֹ֣רֶךְ יָמִֽים׃ ",
        "versenonikud": "עדתיך  נאמנו מאד לביתך נאוה קדש יהוה לארך ימים "
    },
    {
        "bookchapter": "תהילים",
        "chapter": "צד",
        "versechapter": "א",
        "bookseder": "תהילים",
        "seder": "יג",
        "verseseder": "לט",
        "versenikud": "אֵל־ נְקָמ֥וֹת יְהוָ֑ה אֵ֖ל נְקָמ֣וֹת הוֹפִֽיַע׃ ",
        "versenonikud": "אל נקמות יהוה אל נקמות הופיע "
    },
    {
        "bookchapter": "תהילים",
        "chapter": "צד",
        "versechapter": "ב",
        "bookseder": "תהילים",
        "seder": "יג",
        "verseseder": "מ",
        "versenikud": "הִ֭נָּשֵׂא שֹׁפֵ֣ט הָאָ֑רֶץ הָשֵׁ֥ב גְּ֝מ֗וּל עַל־ גֵּאִֽים׃ ",
        "versenonikud": "הנשא שפט הארץ השב גמול על גאים "
    },
    {
        "bookchapter": "תהילים",
        "chapter": "צד",
        "versechapter": "ג",
        "bookseder": "תהילים",
        "seder": "יג",
        "verseseder": "מא",
        "versenikud": "עַד־ מָתַ֖י רְשָׁעִ֥ים ׀ יְהוָ֑ה עַד־ מָ֝תַ֗י רְשָׁעִ֥ים יַעֲלֹֽזוּ׃ ",
        "versenonikud": "עד מתי רשעים  יהוה עד מתי רשעים יעלזו "
    },
    {
        "bookchapter": "תהילים",
        "chapter": "צד",
        "versechapter": "ד",
        "bookseder": "תהילים",
        "seder": "יג",
        "verseseder": "מב",
        "versenikud": "יַבִּ֣יעוּ יְדַבְּר֣וּ עָתָ֑ק יִֽ֝תְאַמְּר֗וּ כָּל־ פֹּ֥עֲלֵי אָֽוֶן׃ ",
        "versenonikud": "יביעו ידברו עתק יתאמרו כל פעלי און "
    },
    {
        "bookchapter": "תהילים",
        "chapter": "צד",
        "versechapter": "ה",
        "bookseder": "תהילים",
        "seder": "יג",
        "verseseder": "מג",
        "versenikud": "עַמְּךָ֣ יְהוָ֣ה יְדַכְּא֑וּ וְֽנַחֲלָתְךָ֥ יְעַנּֽוּ׃ ",
        "versenonikud": "עמך יהוה ידכאו ונחלתך יענו "
    },
    {
        "bookchapter": "תהילים",
        "chapter": "צד",
        "versechapter": "ו",
        "bookseder": "תהילים",
        "seder": "יג",
        "verseseder": "מד",
        "versenikud": "אַ֭לְמָנָה וְגֵ֣ר יַהֲרֹ֑גוּ וִֽיתוֹמִ֣ים יְרַצֵּֽחוּ׃ ",
        "versenonikud": "אלמנה וגר יהרגו ויתומים ירצחו "
    },
    {
        "bookchapter": "תהילים",
        "chapter": "צד",
        "versechapter": "ז",
        "bookseder": "תהילים",
        "seder": "יג",
        "verseseder": "מה",
        "versenikud": "וַ֭יֹּ֣אמְרוּ לֹ֣א יִרְאֶה־ יָּ֑הּ וְלֹא־ יָ֝בִ֗ין אֱלֹהֵ֥י יַעֲקֹֽב׃ ",
        "versenonikud": "ויאמרו לא יראה יה ולא יבין אלהי יעקב "
    },
    {
        "bookchapter": "תהילים",
        "chapter": "צד",
        "versechapter": "ח",
        "bookseder": "תהילים",
        "seder": "יג",
        "verseseder": "מו",
        "versenikud": "בִּ֭ינוּ בֹּעֲרִ֣ים בָּעָ֑ם וּ֝כְסִילִ֗ים מָתַ֥י תַּשְׂכִּֽילוּ׃ ",
        "versenonikud": "בינו בערים בעם וכסילים מתי תשכילו "
    },
    {
        "bookchapter": "תהילים",
        "chapter": "צד",
        "versechapter": "ט",
        "bookseder": "תהילים",
        "seder": "יג",
        "verseseder": "מז",
        "versenikud": "הֲנֹ֣טַֽע אֹ֭זֶן הֲלֹ֣א יִשְׁמָ֑ע אִֽם־ יֹ֥צֵֽר עַ֝֗יִן הֲלֹ֣א יַבִּֽיט׃ ",
        "versenonikud": "הנטע אזן הלא ישמע אם יצר עין הלא יביט "
    },
    {
        "bookchapter": "תהילים",
        "chapter": "צד",
        "versechapter": "י",
        "bookseder": "תהילים",
        "seder": "יג",
        "verseseder": "מח",
        "versenikud": "הֲיֹסֵ֣ר גּ֭וֹיִם הֲלֹ֣א יוֹכִ֑יחַ הַֽמְלַמֵּ֖ד אָדָ֣ם דָּֽעַת׃ ",
        "versenonikud": "היסר גוים הלא יוכיח המלמד אדם דעת "
    },
    {
        "bookchapter": "תהילים",
        "chapter": "צד",
        "versechapter": "יא",
        "bookseder": "תהילים",
        "seder": "יג",
        "verseseder": "מט",
        "versenikud": "יְֽהוָ֗ה יֹ֭דֵעַ מַחְשְׁב֣וֹת אָדָ֑ם כִּי־ הֵ֥מָּה הָֽבֶל׃ ",
        "versenonikud": "יהוה ידע מחשבות אדם כי המה הבל "
    },
    {
        "bookchapter": "תהילים",
        "chapter": "צד",
        "versechapter": "יב",
        "bookseder": "תהילים",
        "seder": "יג",
        "verseseder": "נ",
        "versenikud": "אַשְׁרֵ֤י ׀ הַגֶּ֣בֶר אֲשֶׁר־ תְּיַסְּרֶ֣נּוּ יָּ֑הּ וּֽמִתּוֹרָתְךָ֥ תְלַמְּדֶֽנּוּ׃ ",
        "versenonikud": "אשרי  הגבר אשר תיסרנו יה ומתורתך תלמדנו "
    },
    {
        "bookchapter": "תהילים",
        "chapter": "צד",
        "versechapter": "יג",
        "bookseder": "תהילים",
        "seder": "יג",
        "verseseder": "נא",
        "versenikud": "לְהַשְׁקִ֣יט ל֭וֹ מִ֣ימֵי רָ֑ע עַ֤ד יִכָּרֶ֖ה לָרָשָׁ֣ע שָֽׁחַת׃ ",
        "versenonikud": "להשקיט לו מימי רע עד יכרה לרשע שחת "
    },
    {
        "bookchapter": "תהילים",
        "chapter": "צד",
        "versechapter": "יד",
        "bookseder": "תהילים",
        "seder": "יג",
        "verseseder": "נב",
        "versenikud": "כִּ֤י ׀ לֹא־ יִטֹּ֣שׁ יְהוָ֣ה עַמּ֑וֹ וְ֝נַחֲלָת֗וֹ לֹ֣א יַעֲזֹֽב׃ ",
        "versenonikud": "כי  לא יטש יהוה עמו ונחלתו לא יעזב "
    },
    {
        "bookchapter": "תהילים",
        "chapter": "צד",
        "versechapter": "טו",
        "bookseder": "תהילים",
        "seder": "יג",
        "verseseder": "נג",
        "versenikud": "כִּֽי־ עַד־ צֶ֭דֶק יָשׁ֣וּב מִשְׁפָּ֑ט וְ֝אַחֲרָ֗יו כָּל־ יִשְׁרֵי־ לֵֽב׃ ",
        "versenonikud": "כי עד צדק ישוב משפט ואחריו כל ישרי לב "
    },
    {
        "bookchapter": "תהילים",
        "chapter": "צד",
        "versechapter": "טז",
        "bookseder": "תהילים",
        "seder": "יג",
        "verseseder": "נד",
        "versenikud": "מִֽי־ יָק֣וּם לִ֭י עִם־ מְרֵעִ֑ים מִֽי־ יִתְיַצֵּ֥ב לִ֝י עִם־ פֹּ֥עֲלֵי אָֽוֶן׃ ",
        "versenonikud": "מי יקום לי עם מרעים מי יתיצב לי עם פעלי און "
    },
    {
        "bookchapter": "תהילים",
        "chapter": "צד",
        "versechapter": "יז",
        "bookseder": "תהילים",
        "seder": "יג",
        "verseseder": "נה",
        "versenikud": "לוּלֵ֣י יְ֭הוָה עֶזְרָ֣תָה לִּ֑י כִּמְעַ֓ט ׀ שָֽׁכְנָ֖ה דוּמָ֣ה נַפְשִֽׁי׃ ",
        "versenonikud": "לולי יהוה עזרתה לי כמעט  שכנה דומה נפשי "
    },
    {
        "bookchapter": "תהילים",
        "chapter": "צד",
        "versechapter": "יח",
        "bookseder": "תהילים",
        "seder": "יג",
        "verseseder": "נו",
        "versenikud": "אִם־ אָ֭מַרְתִּי מָ֣טָה רַגְלִ֑י חַסְדְּךָ֥ יְ֝הוָ֗ה יִסְעָדֵֽנִי׃ ",
        "versenonikud": "אם אמרתי מטה רגלי חסדך יהוה יסעדני "
    },
    {
        "bookchapter": "תהילים",
        "chapter": "צד",
        "versechapter": "יט",
        "bookseder": "תהילים",
        "seder": "יג",
        "verseseder": "נז",
        "versenikud": "בְּרֹ֣ב שַׂרְעַפַּ֣י בְּקִרְבִּ֑י תַּ֝נְחוּמֶ֗יךָ יְֽשַׁעַשְׁע֥וּ נַפְשִֽׁי׃ ",
        "versenonikud": "ברב שרעפי בקרבי תנחומיך ישעשעו נפשי "
    },
    {
        "bookchapter": "תהילים",
        "chapter": "צד",
        "versechapter": "כ",
        "bookseder": "תהילים",
        "seder": "יג",
        "verseseder": "נח",
        "versenikud": "הַֽ֭יְחָבְרְךָ כִּסֵּ֣א הַוּ֑וֹת יֹצֵ֖ר עָמָ֣ל עֲלֵי־ חֹֽק׃ ",
        "versenonikud": "היחברך כסא הוות יצר עמל עלי חק "
    },
    {
        "bookchapter": "תהילים",
        "chapter": "צד",
        "versechapter": "כא",
        "bookseder": "תהילים",
        "seder": "יג",
        "verseseder": "נט",
        "versenikud": "יָ֭גוֹדּוּ עַל־ נֶ֣פֶשׁ צַדִּ֑יק וְדָ֖ם נָקִ֣י יַרְשִֽׁיעוּ׃ ",
        "versenonikud": "יגודו על נפש צדיק ודם נקי ירשיעו "
    },
    {
        "bookchapter": "תהילים",
        "chapter": "צד",
        "versechapter": "כב",
        "bookseder": "תהילים",
        "seder": "יג",
        "verseseder": "ס",
        "versenikud": "וַיְהִ֬י יְהוָ֣ה לִ֣י לְמִשְׂגָּ֑ב וֵ֝אלֹהַ֗י לְצ֣וּר מַחְסִֽי׃ ",
        "versenonikud": "ויהי יהוה לי למשגב ואלהי לצור מחסי "
    },
    {
        "bookchapter": "תהילים",
        "chapter": "צד",
        "versechapter": "כג",
        "bookseder": "תהילים",
        "seder": "יג",
        "verseseder": "סא",
        "versenikud": "וַיָּ֤שֶׁב עֲלֵיהֶ֨ם ׀ אֶת־ אוֹנָ֗ם וּבְרָעָתָ֥ם יַצְמִיתֵ֑ם יַ֝צְמִיתֵ֗ם יְהוָ֥ה אֱלֹהֵֽינוּ׃ ",
        "versenonikud": "וישב עליהם  את אונם וברעתם יצמיתם יצמיתם יהוה אלהינו "
    },
    {
        "bookchapter": "תהילים",
        "chapter": "צה",
        "versechapter": "א",
        "bookseder": "תהילים",
        "seder": "יג",
        "verseseder": "סב",
        "versenikud": "לְ֭כוּ נְרַנְּנָ֣ה לַיהוָ֑ה נָ֝רִ֗יעָה לְצ֣וּר יִשְׁעֵֽנוּ׃ ",
        "versenonikud": "לכו נרננה ליהוה נריעה לצור ישענו "
    },
    {
        "bookchapter": "תהילים",
        "chapter": "צה",
        "versechapter": "ב",
        "bookseder": "תהילים",
        "seder": "יג",
        "verseseder": "סג",
        "versenikud": "נְקַדְּמָ֣ה פָנָ֣יו בְּתוֹדָ֑ה בִּ֝זְמִר֗וֹת נָרִ֥יעַֽ לֽוֹ׃ ",
        "versenonikud": "נקדמה פניו בתודה בזמרות נריע לו "
    },
    {
        "bookchapter": "תהילים",
        "chapter": "צה",
        "versechapter": "ג",
        "bookseder": "תהילים",
        "seder": "יג",
        "verseseder": "סד",
        "versenikud": "כִּ֤י אֵ֣ל גָּד֣וֹל יְהוָ֑ה וּמֶ֥לֶךְ גָּ֝ד֗וֹל עַל־ כָּל־ אֱלֹהִֽים׃ ",
        "versenonikud": "כי אל גדול יהוה ומלך גדול על כל אלהים "
    },
    {
        "bookchapter": "תהילים",
        "chapter": "צה",
        "versechapter": "ד",
        "bookseder": "תהילים",
        "seder": "יג",
        "verseseder": "סה",
        "versenikud": "אֲשֶׁ֣ר בְּ֭יָדוֹ מֶחְקְרֵי־ אָ֑רֶץ וְתוֹעֲפ֖וֹת הָרִ֣ים לֽוֹ׃ ",
        "versenonikud": "אשר בידו מחקרי ארץ ותועפות הרים לו "
    },
    {
        "bookchapter": "תהילים",
        "chapter": "צה",
        "versechapter": "ה",
        "bookseder": "תהילים",
        "seder": "יג",
        "verseseder": "סו",
        "versenikud": "אֲשֶׁר־ ל֣וֹ הַ֭יָּם וְה֣וּא עָשָׂ֑הוּ וְ֝יַבֶּ֗שֶׁת יָדָ֥יו יָצָֽרוּ׃ ",
        "versenonikud": "אשר לו הים והוא עשהו ויבשת ידיו יצרו "
    },
    {
        "bookchapter": "תהילים",
        "chapter": "צה",
        "versechapter": "ו",
        "bookseder": "תהילים",
        "seder": "יג",
        "verseseder": "סז",
        "versenikud": "בֹּ֭אוּ נִשְׁתַּחֲוֶ֣ה וְנִכְרָ֑עָה נִ֝בְרְכָ֗ה לִֽפְנֵי־ יְהוָ֥ה עֹשֵֽׂנוּ׃ ",
        "versenonikud": "באו נשתחוה ונכרעה נברכה לפני יהוה עשנו "
    },
    {
        "bookchapter": "תהילים",
        "chapter": "צה",
        "versechapter": "ז",
        "bookseder": "תהילים",
        "seder": "יג",
        "verseseder": "סח",
        "versenikud": "כִּ֘י ה֤וּא אֱלֹהֵ֗ינוּ וַאֲנַ֤חְנוּ עַ֣ם מַ֭רְעִיתוֹ וְצֹ֣אן יָד֑וֹ הַ֝יּ֗וֹם אִֽם־ בְּקֹל֥וֹ תִשְׁמָֽעוּ׃ ",
        "versenonikud": "כי הוא אלהינו ואנחנו עם מרעיתו וצאן ידו היום אם בקלו תשמעו "
    },
    {
        "bookchapter": "תהילים",
        "chapter": "צה",
        "versechapter": "ח",
        "bookseder": "תהילים",
        "seder": "יג",
        "verseseder": "סט",
        "versenikud": "אַל־ תַּקְשׁ֣וּ לְ֭בַבְכֶם כִּמְרִיבָ֑ה כְּי֥וֹם מַ֝סָּ֗ה בַּמִּדְבָּֽר׃ ",
        "versenonikud": "אל תקשו לבבכם כמריבה כיום מסה במדבר "
    },
    {
        "bookchapter": "תהילים",
        "chapter": "צה",
        "versechapter": "ט",
        "bookseder": "תהילים",
        "seder": "יג",
        "verseseder": "ע",
        "versenikud": "אֲשֶׁ֣ר נִ֭סּוּנִי אֲבוֹתֵיכֶ֑ם בְּ֝חָנ֗וּנִי גַּם־ רָא֥וּ פָעֳלִֽי׃ ",
        "versenonikud": "אשר נסוני אבותיכם בחנוני גם ראו פעלי "
    },
    {
        "bookchapter": "תהילים",
        "chapter": "צה",
        "versechapter": "י",
        "bookseder": "תהילים",
        "seder": "יג",
        "verseseder": "עא",
        "versenikud": "אַרְבָּ֘עִ֤ים שָׁנָ֨ה ׀ אָ֘ק֤וּט בְּד֗וֹר וָאֹמַ֗ר עַ֤ם תֹּעֵ֣י לֵבָ֣ב הֵ֑ם וְ֝הֵ֗ם לֹא־ יָדְע֥וּ דְרָכָֽי׃ ",
        "versenonikud": "ארבעים שנה  אקוט בדור ואמר עם תעי לבב הם והם לא ידעו דרכי "
    },
    {
        "bookchapter": "תהילים",
        "chapter": "צה",
        "versechapter": "יא",
        "bookseder": "תהילים",
        "seder": "יג",
        "verseseder": "עב",
        "versenikud": "אֲשֶׁר־ נִשְׁבַּ֥עְתִּי בְאַפִּ֑י אִם־ יְ֝בֹא֗וּן אֶל־ מְנוּחָתִֽי׃ ",
        "versenonikud": "אשר נשבעתי באפי אם יבאון אל מנוחתי "
    },
    {
        "bookchapter": "תהילים",
        "chapter": "צו",
        "versechapter": "א",
        "bookseder": "תהילים",
        "seder": "יג",
        "verseseder": "עג",
        "versenikud": "שִׁ֣ירוּ לַ֭יהוָה שִׁ֣יר חָדָ֑שׁ שִׁ֥ירוּ לַ֝יהוָ֗ה כָּל־ הָאָֽרֶץ׃ ",
        "versenonikud": "שירו ליהוה שיר חדש שירו ליהוה כל הארץ "
    },
    {
        "bookchapter": "תהילים",
        "chapter": "צו",
        "versechapter": "ב",
        "bookseder": "תהילים",
        "seder": "יג",
        "verseseder": "עד",
        "versenikud": "שִׁ֣ירוּ לַ֭יהוָה בָּרֲכ֣וּ שְׁמ֑וֹ בַּשְּׂר֥וּ מִיּֽוֹם־ לְ֝י֗וֹם יְשׁוּעָתֽוֹ׃ ",
        "versenonikud": "שירו ליהוה ברכו שמו בשרו מיום ליום ישועתו "
    },
    {
        "bookchapter": "תהילים",
        "chapter": "צו",
        "versechapter": "ג",
        "bookseder": "תהילים",
        "seder": "יג",
        "verseseder": "עה",
        "versenikud": "סַפְּר֣וּ בַגּוֹיִ֣ם כְּבוֹד֑וֹ בְּכָל־ הָֽ֝עַמִּ֗ים נִפְלְאוֹתָֽיו׃ ",
        "versenonikud": "ספרו בגוים כבודו בכל העמים נפלאותיו "
    },
    {
        "bookchapter": "תהילים",
        "chapter": "צו",
        "versechapter": "ד",
        "bookseder": "תהילים",
        "seder": "יג",
        "verseseder": "עו",
        "versenikud": "כִּ֥י גָ֘ד֤וֹל יְהוָ֣ה וּמְהֻלָּ֣ל מְאֹ֑ד נוֹרָ֥א ה֝֗וּא עַל־ כָּל־ אֱלֹהִֽים׃ ",
        "versenonikud": "כי גדול יהוה ומהלל מאד נורא הוא על כל אלהים "
    },
    {
        "bookchapter": "תהילים",
        "chapter": "צו",
        "versechapter": "ה",
        "bookseder": "תהילים",
        "seder": "יג",
        "verseseder": "עז",
        "versenikud": "כִּ֤י ׀ כָּל־ אֱלֹהֵ֣י הָעַמִּ֣ים אֱלִילִ֑ים וַֽ֝יהוָ֗ה שָׁמַ֥יִם עָשָֽׂה׃ ",
        "versenonikud": "כי  כל אלהי העמים אלילים ויהוה שמים עשה "
    },
    {
        "bookchapter": "תהילים",
        "chapter": "צו",
        "versechapter": "ו",
        "bookseder": "תהילים",
        "seder": "יג",
        "verseseder": "עח",
        "versenikud": "הוֹד־ וְהָדָ֥ר לְפָנָ֑יו עֹ֥ז וְ֝תִפְאֶ֗רֶת בְּמִקְדָּשֽׁוֹ׃ ",
        "versenonikud": "הוד והדר לפניו עז ותפארת במקדשו "
    },
    {
        "bookchapter": "תהילים",
        "chapter": "צו",
        "versechapter": "ז",
        "bookseder": "תהילים",
        "seder": "יג",
        "verseseder": "עט",
        "versenikud": "הָב֣וּ לַ֭יהוָה מִשְׁפְּח֣וֹת עַמִּ֑ים הָב֥וּ לַ֝יהוָ֗ה כָּב֥וֹד וָעֹֽז׃ ",
        "versenonikud": "הבו ליהוה משפחות עמים הבו ליהוה כבוד ועז "
    },
    {
        "bookchapter": "תהילים",
        "chapter": "צו",
        "versechapter": "ח",
        "bookseder": "תהילים",
        "seder": "יג",
        "verseseder": "פ",
        "versenikud": "הָב֣וּ לַ֭יהוָה כְּב֣וֹד שְׁמ֑וֹ שְׂאֽוּ־ מִ֝נְחָ֗ה וּבֹ֥אוּ לְחַצְרוֹתָֽיו׃ ",
        "versenonikud": "הבו ליהוה כבוד שמו שאו מנחה ובאו לחצרותיו "
    },
    {
        "bookchapter": "תהילים",
        "chapter": "צו",
        "versechapter": "ט",
        "bookseder": "תהילים",
        "seder": "יג",
        "verseseder": "פא",
        "versenikud": "הִשְׁתַּחֲו֣וּ לַ֭יהוָה בְּהַדְרַת־ קֹ֑דֶשׁ חִ֥ילוּ מִ֝פָּנָ֗יו כָּל־ הָאָֽרֶץ׃ ",
        "versenonikud": "השתחוו ליהוה בהדרת קדש חילו מפניו כל הארץ "
    },
    {
        "bookchapter": "תהילים",
        "chapter": "צו",
        "versechapter": "י",
        "bookseder": "תהילים",
        "seder": "יג",
        "verseseder": "פב",
        "versenikud": "אִמְר֤וּ בַגּוֹיִ֨ם ׀ יְה֘וָ֤ה מָלָ֗ךְ אַף־ תִּכּ֣וֹן תֵּ֭בֵל בַּל־ תִּמּ֑וֹט יָדִ֥ין עַ֝מִּ֗ים בְּמֵישָׁרִֽים׃ ",
        "versenonikud": "אמרו בגוים  יהוה מלך אף תכון תבל בל תמוט ידין עמים במישרים "
    },
    {
        "bookchapter": "תהילים",
        "chapter": "צו",
        "versechapter": "יא",
        "bookseder": "תהילים",
        "seder": "יג",
        "verseseder": "פג",
        "versenikud": "יִשְׂמְח֣וּ הַ֭שָּׁמַיִם וְתָגֵ֣ל הָאָ֑רֶץ יִֽרְעַ֥ם הַ֝יָּ֗ם וּמְלֹאֽוֹ׃ ",
        "versenonikud": "ישמחו השמים ותגל הארץ ירעם הים ומלאו "
    },
    {
        "bookchapter": "תהילים",
        "chapter": "צו",
        "versechapter": "יב",
        "bookseder": "תהילים",
        "seder": "יג",
        "verseseder": "פד",
        "versenikud": "יַעֲלֹ֣ז שָׂ֭דַי וְכָל־ אֲשֶׁר־ בּ֑וֹ אָ֥ז יְ֝רַנְּנ֗וּ כָּל־ עֲצֵי־ יָֽעַר׃ ",
        "versenonikud": "יעלז שדי וכל אשר בו אז ירננו כל עצי יער "
    },
    {
        "bookchapter": "תהילים",
        "chapter": "צו",
        "versechapter": "יג",
        "bookseder": "תהילים",
        "seder": "יג",
        "verseseder": "פה",
        "versenikud": "לִפְנֵ֤י יְהוָ֨ה ׀ כִּ֬י בָ֗א כִּ֥י בָא֮ לִשְׁפֹּ֪ט הָ֫אָ֥רֶץ יִשְׁפֹּֽט־ תֵּבֵ֥ל בְּצֶ֑דֶק וְ֝עַמִּ֗ים בֶּאֱמוּנָתֽוֹ׃ ",
        "versenonikud": "לפני יהוה  כי בא כי בא לשפט הארץ ישפט תבל בצדק ועמים באמונתו "
    },
    {
        "bookchapter": "תהילים",
        "chapter": "צז",
        "versechapter": "א",
        "bookseder": "תהילים",
        "seder": "יג",
        "verseseder": "פו",
        "versenikud": "יְהוָ֣ה מָ֭לָךְ תָּגֵ֣ל הָאָ֑רֶץ יִ֝שְׂמְח֗וּ אִיִּ֥ים רַבִּֽים׃ ",
        "versenonikud": "יהוה מלך תגל הארץ ישמחו איים רבים "
    },
    {
        "bookchapter": "תהילים",
        "chapter": "צז",
        "versechapter": "ב",
        "bookseder": "תהילים",
        "seder": "יג",
        "verseseder": "פז",
        "versenikud": "עָנָ֣ן וַעֲרָפֶ֣ל סְבִיבָ֑יו צֶ֥דֶק וּ֝מִשְׁפָּ֗ט מְכ֣וֹן כִּסְאֽוֹ׃ ",
        "versenonikud": "ענן וערפל סביביו צדק ומשפט מכון כסאו "
    },
    {
        "bookchapter": "תהילים",
        "chapter": "צז",
        "versechapter": "ג",
        "bookseder": "תהילים",
        "seder": "יג",
        "verseseder": "פח",
        "versenikud": "אֵ֭שׁ לְפָנָ֣יו תֵּלֵ֑ךְ וּתְלַהֵ֖ט סָבִ֣יב צָרָֽיו׃ ",
        "versenonikud": "אש לפניו תלך ותלהט סביב צריו "
    },
    {
        "bookchapter": "תהילים",
        "chapter": "צז",
        "versechapter": "ד",
        "bookseder": "תהילים",
        "seder": "יג",
        "verseseder": "פט",
        "versenikud": "הֵאִ֣ירוּ בְרָקָ֣יו תֵּבֵ֑ל רָאֲתָ֖ה וַתָּחֵ֣ל הָאָֽרֶץ׃ ",
        "versenonikud": "האירו ברקיו תבל ראתה ותחל הארץ "
    },
    {
        "bookchapter": "תהילים",
        "chapter": "צז",
        "versechapter": "ה",
        "bookseder": "תהילים",
        "seder": "יג",
        "verseseder": "צ",
        "versenikud": "הָרִ֗ים כַּדּוֹנַ֗ג נָ֭מַסּוּ מִלִּפְנֵ֣י יְהוָ֑ה מִ֝לִּפְנֵ֗י אֲד֣וֹן כָּל־ הָאָֽרֶץ׃ ",
        "versenonikud": "הרים כדונג נמסו מלפני יהוה מלפני אדון כל הארץ "
    },
    {
        "bookchapter": "תהילים",
        "chapter": "צז",
        "versechapter": "ו",
        "bookseder": "תהילים",
        "seder": "יג",
        "verseseder": "צא",
        "versenikud": "הִגִּ֣ידוּ הַשָּׁמַ֣יִם צִדְק֑וֹ וְרָא֖וּ כָל־ הָעַמִּ֣ים כְּבוֹדֽוֹ׃ ",
        "versenonikud": "הגידו השמים צדקו וראו כל העמים כבודו "
    },
    {
        "bookchapter": "תהילים",
        "chapter": "צז",
        "versechapter": "ז",
        "bookseder": "תהילים",
        "seder": "יג",
        "verseseder": "צב",
        "versenikud": "יֵבֹ֤שׁוּ ׀ כָּל־ עֹ֬בְדֵי פֶ֗סֶל הַמִּֽתְהַלְלִ֥ים בָּאֱלִילִ֑ים הִשְׁתַּחֲווּ־ ל֝וֹ כָּל־ אֱלֹהִֽים׃ ",
        "versenonikud": "יבשו  כל עבדי פסל המתהללים באלילים השתחוו לו כל אלהים "
    },
    {
        "bookchapter": "תהילים",
        "chapter": "צז",
        "versechapter": "ח",
        "bookseder": "תהילים",
        "seder": "יג",
        "verseseder": "צג",
        "versenikud": "שָׁמְעָ֬ה וַתִּשְׂמַ֨ח ׀ צִיּ֗וֹן וַ֭תָּגֵלְנָה בְּנ֣וֹת יְהוּדָ֑ה לְמַ֖עַן מִשְׁפָּטֶ֣יךָ יְהוָֽה׃ ",
        "versenonikud": "שמעה ותשמח  ציון ותגלנה בנות יהודה למען משפטיך יהוה "
    },
    {
        "bookchapter": "תהילים",
        "chapter": "צז",
        "versechapter": "ט",
        "bookseder": "תהילים",
        "seder": "יג",
        "verseseder": "צד",
        "versenikud": "כִּֽי־ אַתָּ֤ה יְהוָ֗ה עֶלְי֥וֹן עַל־ כָּל־ הָאָ֑רֶץ מְאֹ֥ד נַ֝עֲלֵ֗יתָ עַל־ כָּל־ אֱלֹהִֽים׃ ",
        "versenonikud": "כי אתה יהוה עליון על כל הארץ מאד נעלית על כל אלהים "
    },
    {
        "bookchapter": "תהילים",
        "chapter": "צז",
        "versechapter": "י",
        "bookseder": "תהילים",
        "seder": "יג",
        "verseseder": "צה",
        "versenikud": "אֹהֲבֵ֥י יְהוָ֗ה שִׂנְא֫וּ רָ֥ע שֹׁ֭מֵר נַפְשׁ֣וֹת חֲסִידָ֑יו מִיַּ֥ד רְ֝שָׁעִ֗ים יַצִּילֵֽם׃ ",
        "versenonikud": "אהבי יהוה שנאו רע שמר נפשות חסידיו מיד רשעים יצילם "
    },
    {
        "bookchapter": "תהילים",
        "chapter": "צז",
        "versechapter": "יא",
        "bookseder": "תהילים",
        "seder": "יג",
        "verseseder": "צו",
        "versenikud": "א֭וֹר זָרֻ֣עַ לַצַּדִּ֑יק וּֽלְיִשְׁרֵי־ לֵ֥ב שִׂמְחָֽה׃ ",
        "versenonikud": "אור זרע לצדיק ולישרי לב שמחה "
    },
    {
        "bookchapter": "תהילים",
        "chapter": "צז",
        "versechapter": "יב",
        "bookseder": "תהילים",
        "seder": "יג",
        "verseseder": "צז",
        "versenikud": "שִׂמְח֣וּ צַ֭דִּיקִים בַּֽיהוָ֑ה וְ֝הוֹד֗וּ לְזֵ֣כֶר קָדְשֽׁוֹ׃ ",
        "versenonikud": "שמחו צדיקים ביהוה והודו לזכר קדשו "
    },
    {
        "bookchapter": "תהילים",
        "chapter": "צח",
        "versechapter": "א",
        "bookseder": "תהילים",
        "seder": "יג",
        "verseseder": "צח",
        "versenikud": "מִזְמ֡וֹר שִׁ֤ירוּ לַֽיהוָ֨ה ׀ שִׁ֣יר חָ֭דָשׁ כִּֽי־ נִפְלָא֣וֹת עָשָׂ֑ה הוֹשִֽׁיעָה־ לּ֥וֹ יְ֝מִינ֗וֹ וּזְר֥וֹעַ קָדְשֽׁוֹ׃ ",
        "versenonikud": "מזמור שירו ליהוה  שיר חדש כי נפלאות עשה הושיעה לו ימינו וזרוע קדשו "
    },
    {
        "bookchapter": "תהילים",
        "chapter": "צח",
        "versechapter": "ב",
        "bookseder": "תהילים",
        "seder": "יג",
        "verseseder": "צט",
        "versenikud": "הוֹדִ֣יעַ יְ֭הוָה יְשׁוּעָת֑וֹ לְעֵינֵ֥י הַ֝גּוֹיִ֗ם גִּלָּ֥ה צִדְקָתֽוֹ׃ ",
        "versenonikud": "הודיע יהוה ישועתו לעיני הגוים גלה צדקתו "
    },
    {
        "bookchapter": "תהילים",
        "chapter": "צח",
        "versechapter": "ג",
        "bookseder": "תהילים",
        "seder": "יג",
        "verseseder": "ק",
        "versenikud": "זָ֘כַ֤ר חַסְדּ֨וֹ ׀ וֶֽאֱֽמוּנָתוֹ֮ לְבֵ֪ית יִשְׂרָ֫אֵ֥ל רָא֥וּ כָל־ אַפְסֵי־ אָ֑רֶץ אֵ֝֗ת יְשׁוּעַ֥ת אֱלֹהֵֽינוּ׃ ",
        "versenonikud": "זכר חסדו  ואמונתו לבית ישראל ראו כל אפסי ארץ את ישועת אלהינו "
    },
    {
        "bookchapter": "תהילים",
        "chapter": "צח",
        "versechapter": "ד",
        "bookseder": "תהילים",
        "seder": "יג",
        "verseseder": "קא",
        "versenikud": "הָרִ֣יעוּ לַֽ֭יהוָה כָּל־ הָאָ֑רֶץ פִּצְח֖וּ וְרַנְּנ֣וּ וְזַמֵּֽרוּ׃ ",
        "versenonikud": "הריעו ליהוה כל הארץ פצחו ורננו וזמרו "
    },
    {
        "bookchapter": "תהילים",
        "chapter": "צח",
        "versechapter": "ה",
        "bookseder": "תהילים",
        "seder": "יג",
        "verseseder": "קב",
        "versenikud": "זַמְּר֣וּ לַיהוָ֣ה בְּכִנּ֑וֹר בְּ֝כִנּ֗וֹר וְק֣וֹל זִמְרָֽה׃ ",
        "versenonikud": "זמרו ליהוה בכנור בכנור וקול זמרה "
    },
    {
        "bookchapter": "תהילים",
        "chapter": "צח",
        "versechapter": "ו",
        "bookseder": "תהילים",
        "seder": "יג",
        "verseseder": "קג",
        "versenikud": "בַּ֭חֲצֹ֣צְרוֹת וְק֣וֹל שׁוֹפָ֑ר הָ֝רִ֗יעוּ לִפְנֵ֤י ׀ הַמֶּ֬לֶךְ יְהוָֽה׃ ",
        "versenonikud": "בחצצרות וקול שופר הריעו לפני  המלך יהוה "
    },
    {
        "bookchapter": "תהילים",
        "chapter": "צח",
        "versechapter": "ז",
        "bookseder": "תהילים",
        "seder": "יג",
        "verseseder": "קד",
        "versenikud": "יִרְעַ֣ם הַ֭יָּם וּמְלֹא֑וֹ תֵּ֝בֵ֗ל וְיֹ֣שְׁבֵי בָֽהּ׃ ",
        "versenonikud": "ירעם הים ומלאו תבל וישבי בה "
    },
    {
        "bookchapter": "תהילים",
        "chapter": "צח",
        "versechapter": "ח",
        "bookseder": "תהילים",
        "seder": "יג",
        "verseseder": "קה",
        "versenikud": "נְהָר֥וֹת יִמְחֲאוּ־ כָ֑ף יַ֝֗חַד הָרִ֥ים יְרַנֵּֽנוּ׃ ",
        "versenonikud": "נהרות ימחאו כף יחד הרים ירננו "
    },
    {
        "bookchapter": "תהילים",
        "chapter": "צח",
        "versechapter": "ט",
        "bookseder": "תהילים",
        "seder": "יג",
        "verseseder": "קו",
        "versenikud": "לִֽפְֽנֵי־ יְהוָ֗ה כִּ֥י בָא֮ לִשְׁפֹּ֪ט הָ֫אָ֥רֶץ יִשְׁפֹּֽט־ תֵּבֵ֥ל בְּצֶ֑דֶק וְ֝עַמִּ֗ים בְּמֵישָׁרִֽים׃ ",
        "versenonikud": "לפני יהוה כי בא לשפט הארץ ישפט תבל בצדק ועמים במישרים "
    },
    {
        "bookchapter": "תהילים",
        "chapter": "צט",
        "versechapter": "א",
        "bookseder": "תהילים",
        "seder": "יג",
        "verseseder": "קז",
        "versenikud": "יְהוָ֣ה מָ֭לָךְ יִרְגְּז֣וּ עַמִּ֑ים יֹשֵׁ֥ב כְּ֝רוּבִ֗ים תָּנ֥וּט הָאָֽרֶץ׃ ",
        "versenonikud": "יהוה מלך ירגזו עמים ישב כרובים תנוט הארץ "
    },
    {
        "bookchapter": "תהילים",
        "chapter": "צט",
        "versechapter": "ב",
        "bookseder": "תהילים",
        "seder": "יג",
        "verseseder": "קח",
        "versenikud": "יְ֭הוָה בְּצִיּ֣וֹן גָּד֑וֹל וְרָ֥ם ה֝֗וּא עַל־ כָּל־ הָֽעַמִּֽים׃ ",
        "versenonikud": "יהוה בציון גדול ורם הוא על כל העמים "
    },
    {
        "bookchapter": "תהילים",
        "chapter": "צט",
        "versechapter": "ג",
        "bookseder": "תהילים",
        "seder": "יג",
        "verseseder": "קט",
        "versenikud": "יוֹד֣וּ שִׁ֭מְךָ גָּד֥וֹל וְנוֹרָ֗א קָד֥וֹשׁ הֽוּא׃ ",
        "versenonikud": "יודו שמך גדול ונורא קדוש הוא "
    },
    {
        "bookchapter": "תהילים",
        "chapter": "צט",
        "versechapter": "ד",
        "bookseder": "תהילים",
        "seder": "יג",
        "verseseder": "קי",
        "versenikud": "וְעֹ֥ז מֶלֶךְ֮ מִשְׁפָּ֪ט אָ֫הֵ֥ב אַ֭תָּה כּוֹנַ֣נְתָּ מֵישָׁרִ֑ים מִשְׁפָּ֥ט וּ֝צְדָקָ֗ה בְּיַעֲקֹ֤ב ׀ אַתָּ֬ה עָשִֽׂיתָ׃ ",
        "versenonikud": "ועז מלך משפט אהב אתה כוננת מישרים משפט וצדקה ביעקב  אתה עשית "
    },
    {
        "bookchapter": "תהילים",
        "chapter": "צט",
        "versechapter": "ה",
        "bookseder": "תהילים",
        "seder": "יג",
        "verseseder": "קיא",
        "versenikud": "רֽוֹמְמ֡וּ יְה֘וָ֤ה אֱלֹהֵ֗ינוּ וְֽ֭הִשְׁתַּחֲווּ לַהֲדֹ֥ם רַגְלָ֗יו קָד֥וֹשׁ הֽוּא׃ ",
        "versenonikud": "רוממו יהוה אלהינו והשתחוו להדם רגליו קדוש הוא "
    },
    {
        "bookchapter": "תהילים",
        "chapter": "צט",
        "versechapter": "ו",
        "bookseder": "תהילים",
        "seder": "יג",
        "verseseder": "קיב",
        "versenikud": "מֹ֘שֶׁ֤ה וְאַהֲרֹ֨ן ׀ בְּֽכֹהֲנָ֗יו וּ֭שְׁמוּאֵל בְּקֹרְאֵ֣י שְׁמ֑וֹ קֹרִ֥אים אֶל־ יְ֝הוָ֗ה וְה֣וּא יַעֲנֵֽם׃ ",
        "versenonikud": "משה ואהרן  בכהניו ושמואל בקראי שמו קראים אל יהוה והוא יענם "
    },
    {
        "bookchapter": "תהילים",
        "chapter": "צט",
        "versechapter": "ז",
        "bookseder": "תהילים",
        "seder": "יג",
        "verseseder": "קיג",
        "versenikud": "בְּעַמּ֣וּד עָ֭נָן יְדַבֵּ֣ר אֲלֵיהֶ֑ם שָׁמְר֥וּ עֵ֝דֹתָ֗יו וְחֹ֣ק נָֽתַן־ לָֽמוֹ׃ ",
        "versenonikud": "בעמוד ענן ידבר אליהם שמרו עדתיו וחק נתן למו "
    },
    {
        "bookchapter": "תהילים",
        "chapter": "צט",
        "versechapter": "ח",
        "bookseder": "תהילים",
        "seder": "יג",
        "verseseder": "קיד",
        "versenikud": "יְהוָ֣ה אֱלֹהֵינוּ֮ אַתָּ֪ה עֲנִ֫יתָ֥ם אֵ֣ל נֹ֭שֵׂא הָיִ֣יתָ לָהֶ֑ם וְ֝נֹקֵ֗ם עַל־ עֲלִילוֹתָֽם׃ ",
        "versenonikud": "יהוה אלהינו אתה עניתם אל נשא היית להם ונקם על עלילותם "
    },
    {
        "bookchapter": "תהילים",
        "chapter": "צט",
        "versechapter": "ט",
        "bookseder": "תהילים",
        "seder": "יג",
        "verseseder": "קטו",
        "versenikud": "רֽוֹמְמ֡וּ יְה֘וָ֤ה אֱלֹהֵ֗ינוּ וְ֭הִֽשְׁתַּחֲווּ לְהַ֣ר קָדְשׁ֑וֹ כִּֽי־ קָ֝ד֗וֹשׁ יְהוָ֥ה אֱלֹהֵֽינוּ׃ ",
        "versenonikud": "רוממו יהוה אלהינו והשתחוו להר קדשו כי קדוש יהוה אלהינו "
    },
    {
        "bookchapter": "תהילים",
        "chapter": "ק",
        "versechapter": "א",
        "bookseder": "תהילים",
        "seder": "יג",
        "verseseder": "קטז",
        "versenikud": "מִזְמ֥וֹר לְתוֹדָ֑ה הָרִ֥יעוּ לַ֝יהוָ֗ה כָּל־ הָאָֽרֶץ׃ ",
        "versenonikud": "מזמור לתודה הריעו ליהוה כל הארץ "
    },
    {
        "bookchapter": "תהילים",
        "chapter": "ק",
        "versechapter": "ב",
        "bookseder": "תהילים",
        "seder": "יג",
        "verseseder": "קיז",
        "versenikud": "עִבְד֣וּ אֶת־ יְהוָ֣ה בְּשִׂמְחָ֑ה בֹּ֥אוּ לְ֝פָנָ֗יו בִּרְנָנָֽה׃ ",
        "versenonikud": "עבדו את יהוה בשמחה באו לפניו ברננה "
    },
    {
        "bookchapter": "תהילים",
        "chapter": "ק",
        "versechapter": "ג",
        "bookseder": "תהילים",
        "seder": "יג",
        "verseseder": "קיח",
        "versenikud": "דְּע֗וּ כִּֽי־ יְהוָה֮ ה֤וּא אֱלֹ֫הִ֥ים הֽוּא־ עָ֭שָׂנוּ ולא וְל֣וֹ אֲנַ֑חְנוּ עַ֝מּ֗וֹ וְצֹ֣אן מַרְעִיתֽוֹ׃ ",
        "versenonikud": "דעו כי יהוה הוא אלהים הוא עשנו ולא ולו אנחנו עמו וצאן מרעיתו "
    },
    {
        "bookchapter": "תהילים",
        "chapter": "ק",
        "versechapter": "ד",
        "bookseder": "תהילים",
        "seder": "יג",
        "verseseder": "קיט",
        "versenikud": "בֹּ֤אוּ שְׁעָרָ֨יו ׀ בְּתוֹדָ֗ה חֲצֵרֹתָ֥יו בִּתְהִלָּ֑ה הֽוֹדוּ־ ל֝֗וֹ בָּרֲכ֥וּ שְׁמֽוֹ׃ ",
        "versenonikud": "באו שעריו  בתודה חצרתיו בתהלה הודו לו ברכו שמו "
    },
    {
        "bookchapter": "תהילים",
        "chapter": "ק",
        "versechapter": "ה",
        "bookseder": "תהילים",
        "seder": "יג",
        "verseseder": "קכ",
        "versenikud": "כִּי־ ט֣וֹב יְ֭הֹוָה לְעוֹלָ֣ם חַסְדּ֑וֹ וְעַד־ דֹּ֥ר וָ֝דֹ֗ר אֱמוּנָתֽוֹ׃ ",
        "versenonikud": "כי טוב יהוה לעולם חסדו ועד דר ודר אמונתו "
    }
]