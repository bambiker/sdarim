[
    {
        "bookchapter": "במדבר",
        "chapter": "כג",
        "versechapter": "י",
        "bookseder": "במדבר",
        "seder": "כ",
        "verseseder": "א",
        "parasha": "בלק",
        "versenikud": "מִ֤י מָנָה֙ עֲפַ֣ר יַעֲקֹ֔ב וּמִסְפָּ֖ר אֶת־ רֹ֣בַע יִשְׂרָאֵ֑ל תָּמֹ֤ת נַפְשִׁי֙ מ֣וֹת יְשָׁרִ֔ים וּתְהִ֥י אַחֲרִיתִ֖י כָּמֹֽהוּ׃ ",
        "versenonikud": "מי מנה עפר יעקב ומספר את רבע ישראל תמת נפשי מות ישרים ותהי אחריתי כמהו "
    },
    {
        "bookchapter": "במדבר",
        "chapter": "כג",
        "versechapter": "יא",
        "bookseder": "במדבר",
        "seder": "כ",
        "verseseder": "ב",
        "parasha": "בלק",
        "versenikud": "וַיֹּ֤אמֶר בָּלָק֙ אֶל־ בִּלְעָ֔ם מֶ֥ה עָשִׂ֖יתָ לִ֑י לָקֹ֤ב אֹיְבַי֙ לְקַחְתִּ֔יךָ וְהִנֵּ֖ה בֵּרַ֥כְתָּ בָרֵֽךְ׃ ",
        "versenonikud": "ויאמר בלק אל בלעם מה עשית לי לקב איבי לקחתיך והנה ברכת ברך "
    },
    {
        "bookchapter": "במדבר",
        "chapter": "כג",
        "versechapter": "יב",
        "bookseder": "במדבר",
        "seder": "כ",
        "verseseder": "ג",
        "parasha": "בלק",
        "versenikud": "וַיַּ֖עַן וַיֹּאמַ֑ר הֲלֹ֗א אֵת֩ אֲשֶׁ֨ר יָשִׂ֤ים יְהוָה֙ בְּפִ֔י אֹת֥וֹ אֶשְׁמֹ֖ר לְדַבֵּֽר׃ ",
        "versenonikud": "ויען ויאמר הלא את אשר ישים יהוה בפי אתו אשמר לדבר "
    },
    {
        "bookchapter": "במדבר",
        "chapter": "כג",
        "versechapter": "יג",
        "bookseder": "במדבר",
        "seder": "כ",
        "verseseder": "ד",
        "parasha": "בלק",
        "versenikud": "וַיֹּ֨אמֶר אֵלָ֜יו בָּלָ֗ק לך־ לְכָה־ נָּ֨א אִתִּ֜י אֶל־ מָק֤וֹם אַחֵר֙ אֲשֶׁ֣ר תִּרְאֶ֣נּוּ מִשָּׁ֔ם אֶ֚פֶס קָצֵ֣הוּ תִרְאֶ֔ה וְכֻלּ֖וֹ לֹ֣א תִרְאֶ֑ה וְקָבְנוֹ־ לִ֖י מִשָּֽׁם׃ ",
        "versenonikud": "ויאמר אליו בלק לך לכה נא אתי אל מקום אחר אשר תראנו משם אפס קצהו תראה וכלו לא תראה וקבנו לי משם "
    },
    {
        "bookchapter": "במדבר",
        "chapter": "כג",
        "versechapter": "יד",
        "bookseder": "במדבר",
        "seder": "כ",
        "verseseder": "ה",
        "parasha": "בלק",
        "versenikud": "וַיִּקָּחֵ֙הוּ֙ שְׂדֵ֣ה צֹפִ֔ים אֶל־ רֹ֖אשׁ הַפִּסְגָּ֑ה וַיִּ֙בֶן֙ שִׁבְעָ֣ה מִזְבְּחֹ֔ת וַיַּ֛עַל פָּ֥ר וָאַ֖יִל בַּמִּזְבֵּֽחַ׃ ",
        "versenonikud": "ויקחהו שדה צפים אל ראש הפסגה ויבן שבעה מזבחת ויעל פר ואיל במזבח "
    },
    {
        "bookchapter": "במדבר",
        "chapter": "כג",
        "versechapter": "טו",
        "bookseder": "במדבר",
        "seder": "כ",
        "verseseder": "ו",
        "parasha": "בלק",
        "versenikud": "וַיֹּ֙אמֶר֙ אֶל־ בָּלָ֔ק הִתְיַצֵּ֥ב כֹּ֖ה עַל־ עֹלָתֶ֑ךָ וְאָנֹכִ֖י אִקָּ֥רֶה כֹּֽה׃ ",
        "versenonikud": "ויאמר אל בלק התיצב כה על עלתך ואנכי אקרה כה "
    },
    {
        "bookchapter": "במדבר",
        "chapter": "כג",
        "versechapter": "טז",
        "bookseder": "במדבר",
        "seder": "כ",
        "verseseder": "ז",
        "parasha": "בלק",
        "versenikud": "וַיִּקָּ֤ר יְהוָה֙ אֶל־ בִּלְעָ֔ם וַיָּ֥שֶׂם דָּבָ֖ר בְּפִ֑יו וַיֹּ֛אמֶר שׁ֥וּב אֶל־ בָּלָ֖ק וְכֹ֥ה תְדַבֵּֽר׃ ",
        "versenonikud": "ויקר יהוה אל בלעם וישם דבר בפיו ויאמר שוב אל בלק וכה תדבר "
    },
    {
        "bookchapter": "במדבר",
        "chapter": "כג",
        "versechapter": "יז",
        "bookseder": "במדבר",
        "seder": "כ",
        "verseseder": "ח",
        "parasha": "בלק",
        "versenikud": "וַיָּבֹ֣א אֵלָ֗יו וְהִנּ֤וֹ נִצָּב֙ עַל־ עֹ֣לָת֔וֹ וְשָׂרֵ֥י מוֹאָ֖ב אִתּ֑וֹ וַיֹּ֤אמֶר לוֹ֙ בָּלָ֔ק מַה־ דִּבֶּ֖ר יְהוָֽה׃ ",
        "versenonikud": "ויבא אליו והנו נצב על עלתו ושרי מואב אתו ויאמר לו בלק מה דבר יהוה "
    },
    {
        "bookchapter": "במדבר",
        "chapter": "כג",
        "versechapter": "יח",
        "bookseder": "במדבר",
        "seder": "כ",
        "verseseder": "ט",
        "parasha": "בלק",
        "versenikud": "וַיִּשָּׂ֥א מְשָׁל֖וֹ וַיֹּאמַ֑ר ק֤וּם בָּלָק֙ וּֽשֲׁמָ֔ע הַאֲזִ֥ינָה עָדַ֖י בְּנ֥וֹ צִפֹּֽר׃ ",
        "versenonikud": "וישא משלו ויאמר קום בלק ושמע האזינה עדי בנו צפר "
    },
    {
        "bookchapter": "במדבר",
        "chapter": "כג",
        "versechapter": "יט",
        "bookseder": "במדבר",
        "seder": "כ",
        "verseseder": "י",
        "parasha": "בלק",
        "versenikud": "לֹ֣א אִ֥ישׁ אֵל֙ וִֽיכַזֵּ֔ב וּבֶן־ אָדָ֖ם וְיִתְנֶחָ֑ם הַה֤וּא אָמַר֙ וְלֹ֣א יַעֲשֶׂ֔ה וְדִבֶּ֖ר וְלֹ֥א יְקִימֶֽנָּה׃ ",
        "versenonikud": "לא איש אל ויכזב ובן אדם ויתנחם ההוא אמר ולא יעשה ודבר ולא יקימנה "
    },
    {
        "bookchapter": "במדבר",
        "chapter": "כג",
        "versechapter": "כ",
        "bookseder": "במדבר",
        "seder": "כ",
        "verseseder": "יא",
        "parasha": "בלק",
        "versenikud": "הִנֵּ֥ה בָרֵ֖ךְ לָקָ֑חְתִּי וּבֵרֵ֖ךְ וְלֹ֥א אֲשִׁיבֶֽנָּה׃ ",
        "versenonikud": "הנה ברך לקחתי וברך ולא אשיבנה "
    },
    {
        "bookchapter": "במדבר",
        "chapter": "כג",
        "versechapter": "כא",
        "bookseder": "במדבר",
        "seder": "כ",
        "verseseder": "יב",
        "parasha": "בלק",
        "versenikud": "לֹֽא־ הִבִּ֥יט אָ֙וֶן֙ בְּיַעֲקֹ֔ב וְלֹא־ רָאָ֥ה עָמָ֖ל בְּיִשְׂרָאֵ֑ל יְהוָ֤ה אֱלֹהָיו֙ עִמּ֔וֹ וּתְרוּעַ֥ת מֶ֖לֶךְ בּֽוֹ׃ ",
        "versenonikud": "לא הביט און ביעקב ולא ראה עמל בישראל יהוה אלהיו עמו ותרועת מלך בו "
    },
    {
        "bookchapter": "במדבר",
        "chapter": "כג",
        "versechapter": "כב",
        "bookseder": "במדבר",
        "seder": "כ",
        "verseseder": "יג",
        "parasha": "בלק",
        "versenikud": "אֵ֖ל מוֹצִיאָ֣ם מִמִּצְרָ֑יִם כְּתוֹעֲפֹ֥ת רְאֵ֖ם לֽוֹ׃ ",
        "versenonikud": "אל מוציאם ממצרים כתועפת ראם לו "
    },
    {
        "bookchapter": "במדבר",
        "chapter": "כג",
        "versechapter": "כג",
        "bookseder": "במדבר",
        "seder": "כ",
        "verseseder": "יד",
        "parasha": "בלק",
        "versenikud": "כִּ֤י לֹא־ נַ֙חַשׁ֙ בְּיַעֲקֹ֔ב וְלֹא־ קֶ֖סֶם בְּיִשְׂרָאֵ֑ל כָּעֵ֗ת יֵאָמֵ֤ר לְיַעֲקֹב֙ וּלְיִשְׂרָאֵ֔ל מַה־ פָּ֖עַל אֵֽל׃ ",
        "versenonikud": "כי לא נחש ביעקב ולא קסם בישראל כעת יאמר ליעקב ולישראל מה פעל אל "
    },
    {
        "bookchapter": "במדבר",
        "chapter": "כג",
        "versechapter": "כד",
        "bookseder": "במדבר",
        "seder": "כ",
        "verseseder": "טו",
        "parasha": "בלק",
        "versenikud": "הֶן־ עָם֙ כְּלָבִ֣יא יָק֔וּם וְכַאֲרִ֖י יִתְנַשָּׂ֑א לֹ֤א יִשְׁכַּב֙ עַד־ יֹ֣אכַל טֶ֔רֶף וְדַם־ חֲלָלִ֖ים יִשְׁתֶּֽה׃ ",
        "versenonikud": "הן עם כלביא יקום וכארי יתנשא לא ישכב עד יאכל טרף ודם חללים ישתה "
    },
    {
        "bookchapter": "במדבר",
        "chapter": "כג",
        "versechapter": "כה",
        "bookseder": "במדבר",
        "seder": "כ",
        "verseseder": "טז",
        "parasha": "בלק",
        "versenikud": "וַיֹּ֤אמֶר בָּלָק֙ אֶל־ בִּלְעָ֔ם גַּם־ קֹ֖ב לֹ֣א תִקֳּבֶ֑נּוּ גַּם־ בָּרֵ֖ךְ לֹ֥א תְבָרֲכֶֽנּוּ׃ ",
        "versenonikud": "ויאמר בלק אל בלעם גם קב לא תקבנו גם ברך לא תברכנו "
    },
    {
        "bookchapter": "במדבר",
        "chapter": "כג",
        "versechapter": "כו",
        "bookseder": "במדבר",
        "seder": "כ",
        "verseseder": "יז",
        "parasha": "בלק",
        "versenikud": "וַיַּ֣עַן בִּלְעָ֔ם וַיֹּ֖אמֶר אֶל־ בָּלָ֑ק הֲלֹ֗א דִּבַּ֤רְתִּי אֵלֶ֙יךָ֙ לֵאמֹ֔ר כֹּ֛ל אֲשֶׁר־ יְדַבֵּ֥ר יְהוָ֖ה אֹת֥וֹ אֶֽעֱשֶֽׂה׃ ",
        "versenonikud": "ויען בלעם ויאמר אל בלק הלא דברתי אליך לאמר כל אשר ידבר יהוה אתו אעשה "
    },
    {
        "bookchapter": "במדבר",
        "chapter": "כג",
        "versechapter": "כז",
        "bookseder": "במדבר",
        "seder": "כ",
        "verseseder": "יח",
        "parasha": "בלק",
        "versenikud": "וַיֹּ֤אמֶר בָּלָק֙ אֶל־ בִּלְעָ֔ם לְכָה־ נָּא֙ אֶקָּ֣חֲךָ֔ אֶל־ מָק֖וֹם אַחֵ֑ר אוּלַ֤י יִישַׁר֙ בְּעֵינֵ֣י הָאֱלֹהִ֔ים וְקַבֹּ֥תוֹ לִ֖י מִשָּֽׁם׃ ",
        "versenonikud": "ויאמר בלק אל בלעם לכה נא אקחך אל מקום אחר אולי יישר בעיני האלהים וקבתו לי משם "
    },
    {
        "bookchapter": "במדבר",
        "chapter": "כג",
        "versechapter": "כח",
        "bookseder": "במדבר",
        "seder": "כ",
        "verseseder": "יט",
        "parasha": "בלק",
        "versenikud": "וַיִּקַּ֥ח בָּלָ֖ק אֶת־ בִּלְעָ֑ם רֹ֣אשׁ הַפְּע֔וֹר הַנִּשְׁקָ֖ף עַל־ פְּנֵ֥י הַיְשִׁימֹֽן׃ ",
        "versenonikud": "ויקח בלק את בלעם ראש הפעור הנשקף על פני הישימן "
    },
    {
        "bookchapter": "במדבר",
        "chapter": "כג",
        "versechapter": "כט",
        "bookseder": "במדבר",
        "seder": "כ",
        "verseseder": "כ",
        "parasha": "בלק",
        "versenikud": "וַיֹּ֤אמֶר בִּלְעָם֙ אֶל־ בָּלָ֔ק בְּנֵה־ לִ֥י בָזֶ֖ה שִׁבְעָ֣ה מִזְבְּחֹ֑ת וְהָכֵ֥ן לִי֙ בָּזֶ֔ה שִׁבְעָ֥ה פָרִ֖ים וְשִׁבְעָ֥ה אֵילִֽים׃ ",
        "versenonikud": "ויאמר בלעם אל בלק בנה לי בזה שבעה מזבחת והכן לי בזה שבעה פרים ושבעה אילים "
    },
    {
        "bookchapter": "במדבר",
        "chapter": "כג",
        "versechapter": "ל",
        "bookseder": "במדבר",
        "seder": "כ",
        "verseseder": "כא",
        "parasha": "בלק",
        "versenikud": "וַיַּ֣עַשׂ בָּלָ֔ק כַּאֲשֶׁ֖ר אָמַ֣ר בִּלְעָ֑ם וַיַּ֛עַל פָּ֥ר וָאַ֖יִל בַּמִּזְבֵּֽחַ׃ ",
        "versenonikud": "ויעש בלק כאשר אמר בלעם ויעל פר ואיל במזבח "
    },
    {
        "bookchapter": "במדבר",
        "chapter": "כד",
        "versechapter": "א",
        "bookseder": "במדבר",
        "seder": "כ",
        "verseseder": "כב",
        "parasha": "בלק",
        "versenikud": "וַיַּ֣רְא בִּלְעָ֗ם כִּ֣י ט֞וֹב בְּעֵינֵ֤י יְהוָה֙ לְבָרֵ֣ךְ אֶת־ יִשְׂרָאֵ֔ל וְלֹא־ הָלַ֥ךְ כְּפַֽעַם־ בְּפַ֖עַם לִקְרַ֣את נְחָשִׁ֑ים וַיָּ֥שֶׁת אֶל־ הַמִּדְבָּ֖ר פָּנָֽיו׃ ",
        "versenonikud": "וירא בלעם כי טוב בעיני יהוה לברך את ישראל ולא הלך כפעם בפעם לקראת נחשים וישת אל המדבר פניו "
    },
    {
        "bookchapter": "במדבר",
        "chapter": "כד",
        "versechapter": "ב",
        "bookseder": "במדבר",
        "seder": "כ",
        "verseseder": "כג",
        "parasha": "בלק",
        "versenikud": "וַיִּשָּׂ֨א בִלְעָ֜ם אֶת־ עֵינָ֗יו וַיַּרְא֙ אֶת־ יִשְׂרָאֵ֔ל שֹׁכֵ֖ן לִשְׁבָטָ֑יו וַתְּהִ֥י עָלָ֖יו ר֥וּחַ אֱלֹהִֽים׃ ",
        "versenonikud": "וישא בלעם את עיניו וירא את ישראל שכן לשבטיו ותהי עליו רוח אלהים "
    },
    {
        "bookchapter": "במדבר",
        "chapter": "כד",
        "versechapter": "ג",
        "bookseder": "במדבר",
        "seder": "כ",
        "verseseder": "כד",
        "parasha": "בלק",
        "versenikud": "וַיִּשָּׂ֥א מְשָׁל֖וֹ וַיֹּאמַ֑ר נְאֻ֤ם בִּלְעָם֙ בְּנ֣וֹ בְעֹ֔ר וּנְאֻ֥ם הַגֶּ֖בֶר שְׁתֻ֥ם הָעָֽיִן׃ ",
        "versenonikud": "וישא משלו ויאמר נאם בלעם בנו בער ונאם הגבר שתם העין "
    },
    {
        "bookchapter": "במדבר",
        "chapter": "כד",
        "versechapter": "ד",
        "bookseder": "במדבר",
        "seder": "כ",
        "verseseder": "כה",
        "parasha": "בלק",
        "versenikud": "נְאֻ֕ם שֹׁמֵ֖עַ אִמְרֵי־ אֵ֑ל אֲשֶׁ֨ר מַחֲזֵ֤ה שַׁדַּי֙ יֶֽחֱזֶ֔ה נֹפֵ֖ל וּגְל֥וּי עֵינָֽיִם׃ ",
        "versenonikud": "נאם שמע אמרי אל אשר מחזה שדי יחזה נפל וגלוי עינים "
    },
    {
        "bookchapter": "במדבר",
        "chapter": "כד",
        "versechapter": "ה",
        "bookseder": "במדבר",
        "seder": "כ",
        "verseseder": "כו",
        "parasha": "בלק",
        "versenikud": "מַה־ טֹּ֥בוּ אֹהָלֶ֖יךָ יַעֲקֹ֑ב מִשְׁכְּנֹתֶ֖יךָ יִשְׂרָאֵֽל׃ ",
        "versenonikud": "מה טבו אהליך יעקב משכנתיך ישראל "
    },
    {
        "bookchapter": "במדבר",
        "chapter": "כד",
        "versechapter": "ו",
        "bookseder": "במדבר",
        "seder": "כ",
        "verseseder": "כז",
        "parasha": "בלק",
        "versenikud": "כִּנְחָלִ֣ים נִטָּ֔יוּ כְּגַנֹּ֖ת עֲלֵ֣י נָהָ֑ר כַּאֲהָלִים֙ נָטַ֣ע יְהוָ֔ה כַּאֲרָזִ֖ים עֲלֵי־ מָֽיִם׃ ",
        "versenonikud": "כנחלים נטיו כגנת עלי נהר כאהלים נטע יהוה כארזים עלי מים "
    },
    {
        "bookchapter": "במדבר",
        "chapter": "כד",
        "versechapter": "ז",
        "bookseder": "במדבר",
        "seder": "כ",
        "verseseder": "כח",
        "parasha": "בלק",
        "versenikud": "יִֽזַּל־ מַ֙יִם֙ מִדָּ֣לְיָ֔ו וְזַרְע֖וֹ בְּמַ֣יִם רַבִּ֑ים וְיָרֹ֤ם מֵֽאֲגַג֙ מַלְכּ֔וֹ וְתִנַּשֵּׂ֖א מַלְכֻתֽוֹ׃ ",
        "versenonikud": "יזל מים מדליו וזרעו במים רבים וירם מאגג מלכו ותנשא מלכתו "
    },
    {
        "bookchapter": "במדבר",
        "chapter": "כד",
        "versechapter": "ח",
        "bookseder": "במדבר",
        "seder": "כ",
        "verseseder": "כט",
        "parasha": "בלק",
        "versenikud": "אֵ֚ל מוֹצִיא֣וֹ מִמִּצְרַ֔יִם כְּתוֹעֲפֹ֥ת רְאֵ֖ם ל֑וֹ יֹאכַ֞ל גּוֹיִ֣ם צָרָ֗יו וְעַצְמֹתֵיהֶ֛ם יְגָרֵ֖ם וְחִצָּ֥יו יִמְחָֽץ׃ ",
        "versenonikud": "אל מוציאו ממצרים כתועפת ראם לו יאכל גוים צריו ועצמתיהם יגרם וחציו ימחץ "
    },
    {
        "bookchapter": "במדבר",
        "chapter": "כד",
        "versechapter": "ט",
        "bookseder": "במדבר",
        "seder": "כ",
        "verseseder": "ל",
        "parasha": "בלק",
        "versenikud": "כָּרַ֨ע שָׁכַ֧ב כַּאֲרִ֛י וּכְלָבִ֖יא מִ֣י יְקִימֶ֑נּוּ מְבָרֲכֶ֣יךָ בָר֔וּךְ וְאֹרְרֶ֖יךָ אָרֽוּר׃ ",
        "versenonikud": "כרע שכב כארי וכלביא מי יקימנו מברכיך ברוך וארריך ארור "
    },
    {
        "bookchapter": "במדבר",
        "chapter": "כד",
        "versechapter": "י",
        "bookseder": "במדבר",
        "seder": "כ",
        "verseseder": "לא",
        "parasha": "בלק",
        "versenikud": "וַיִּֽחַר־ אַ֤ף בָּלָק֙ אֶל־ בִּלְעָ֔ם וַיִּסְפֹּ֖ק אֶת־ כַּפָּ֑יו וַיֹּ֨אמֶר בָּלָ֜ק אֶל־ בִּלְעָ֗ם לָקֹ֤ב אֹֽיְבַי֙ קְרָאתִ֔יךָ וְהִנֵּה֙ בֵּרַ֣כְתָּ בָרֵ֔ךְ זֶ֖ה שָׁלֹ֥שׁ פְּעָמִֽים׃ ",
        "versenonikud": "ויחר אף בלק אל בלעם ויספק את כפיו ויאמר בלק אל בלעם לקב איבי קראתיך והנה ברכת ברך זה שלש פעמים "
    },
    {
        "bookchapter": "במדבר",
        "chapter": "כד",
        "versechapter": "יא",
        "bookseder": "במדבר",
        "seder": "כ",
        "verseseder": "לב",
        "parasha": "בלק",
        "versenikud": "וְעַתָּ֖ה בְּרַח־ לְךָ֣ אֶל־ מְקוֹמֶ֑ךָ אָמַ֙רְתִּי֙ כַּבֵּ֣ד אֲכַבֶּדְךָ֔ וְהִנֵּ֛ה מְנָעֲךָ֥ יְהוָ֖ה מִכָּבֽוֹד׃ ",
        "versenonikud": "ועתה ברח לך אל מקומך אמרתי כבד אכבדך והנה מנעך יהוה מכבוד "
    },
    {
        "bookchapter": "במדבר",
        "chapter": "כד",
        "versechapter": "יב",
        "bookseder": "במדבר",
        "seder": "כ",
        "verseseder": "לג",
        "parasha": "בלק",
        "versenikud": "וַיֹּ֥אמֶר בִּלְעָ֖ם אֶל־ בָּלָ֑ק הֲלֹ֗א גַּ֧ם אֶל־ מַלְאָכֶ֛יךָ אֲשֶׁר־ שָׁלַ֥חְתָּ אֵלַ֖י דִּבַּ֥רְתִּי לֵאמֹֽר׃ ",
        "versenonikud": "ויאמר בלעם אל בלק הלא גם אל מלאכיך אשר שלחת אלי דברתי לאמר "
    },
    {
        "bookchapter": "במדבר",
        "chapter": "כד",
        "versechapter": "יג",
        "bookseder": "במדבר",
        "seder": "כ",
        "verseseder": "לד",
        "parasha": "בלק",
        "versenikud": "אִם־ יִתֶּן־ לִ֨י בָלָ֜ק מְלֹ֣א בֵיתוֹ֮ כֶּ֣סֶף וְזָהָב֒ לֹ֣א אוּכַ֗ל לַעֲבֹר֙ אֶת־ פִּ֣י יְהוָ֔ה לַעֲשׂ֥וֹת טוֹבָ֛ה א֥וֹ רָעָ֖ה מִלִּבִּ֑י אֲשֶׁר־ יְדַבֵּ֥ר יְהוָ֖ה אֹת֥וֹ אֲדַבֵּֽר׃ ",
        "versenonikud": "אם יתן לי בלק מלא ביתו כסף וזהב לא אוכל לעבר את פי יהוה לעשות טובה או רעה מלבי אשר ידבר יהוה אתו אדבר "
    },
    {
        "bookchapter": "במדבר",
        "chapter": "כד",
        "versechapter": "יד",
        "bookseder": "במדבר",
        "seder": "כ",
        "verseseder": "לה",
        "parasha": "בלק",
        "versenikud": "וְעַתָּ֕ה הִנְנִ֥י הוֹלֵ֖ךְ לְעַמִּ֑י לְכָה֙ אִיעָ֣צְךָ֔ אֲשֶׁ֨ר יַעֲשֶׂ֜ה הָעָ֥ם הַזֶּ֛ה לְעַמְּךָ֖ בְּאַחֲרִ֥ית הַיָּמִֽים׃ ",
        "versenonikud": "ועתה הנני הולך לעמי לכה איעצך אשר יעשה העם הזה לעמך באחרית הימים "
    },
    {
        "bookchapter": "במדבר",
        "chapter": "כד",
        "versechapter": "טו",
        "bookseder": "במדבר",
        "seder": "כ",
        "verseseder": "לו",
        "parasha": "בלק",
        "versenikud": "וַיִּשָּׂ֥א מְשָׁל֖וֹ וַיֹּאמַ֑ר נְאֻ֤ם בִּלְעָם֙ בְּנ֣וֹ בְעֹ֔ר וּנְאֻ֥ם הַגֶּ֖בֶר שְׁתֻ֥ם הָעָֽיִן׃ ",
        "versenonikud": "וישא משלו ויאמר נאם בלעם בנו בער ונאם הגבר שתם העין "
    },
    {
        "bookchapter": "במדבר",
        "chapter": "כד",
        "versechapter": "טז",
        "bookseder": "במדבר",
        "seder": "כ",
        "verseseder": "לז",
        "parasha": "בלק",
        "versenikud": "נְאֻ֗ם שֹׁמֵ֙עַ֙ אִמְרֵי־ אֵ֔ל וְיֹדֵ֖עַ דַּ֣עַת עֶלְי֑וֹן מַחֲזֵ֤ה שַׁדַּי֙ יֶֽחֱזֶ֔ה נֹפֵ֖ל וּגְל֥וּי עֵינָֽיִם׃ ",
        "versenonikud": "נאם שמע אמרי אל וידע דעת עליון מחזה שדי יחזה נפל וגלוי עינים "
    },
    {
        "bookchapter": "במדבר",
        "chapter": "כד",
        "versechapter": "יז",
        "bookseder": "במדבר",
        "seder": "כ",
        "verseseder": "לח",
        "parasha": "בלק",
        "versenikud": "אֶרְאֶ֙נּוּ֙ וְלֹ֣א עַתָּ֔ה אֲשׁוּרֶ֖נּוּ וְלֹ֣א קָר֑וֹב דָּרַ֨ךְ כּוֹכָ֜ב מִֽיַּעֲקֹ֗ב וְקָ֥ם שֵׁ֙בֶט֙ מִיִּשְׂרָאֵ֔ל וּמָחַץ֙ פַּאֲתֵ֣י מוֹאָ֔ב וְקַרְקַ֖ר כָּל־ בְּנֵי־ שֵֽׁת׃ ",
        "versenonikud": "אראנו ולא עתה אשורנו ולא קרוב דרך כוכב מיעקב וקם שבט מישראל ומחץ פאתי מואב וקרקר כל בני שת "
    },
    {
        "bookchapter": "במדבר",
        "chapter": "כד",
        "versechapter": "יח",
        "bookseder": "במדבר",
        "seder": "כ",
        "verseseder": "לט",
        "parasha": "בלק",
        "versenikud": "וְהָיָ֨ה אֱד֜וֹם יְרֵשָׁ֗ה וְהָיָ֧ה יְרֵשָׁ֛ה שֵׂעִ֖יר אֹיְבָ֑יו וְיִשְׂרָאֵ֖ל עֹ֥שֶׂה חָֽיִל׃ ",
        "versenonikud": "והיה אדום ירשה והיה ירשה שעיר איביו וישראל עשה חיל "
    },
    {
        "bookchapter": "במדבר",
        "chapter": "כד",
        "versechapter": "יט",
        "bookseder": "במדבר",
        "seder": "כ",
        "verseseder": "מ",
        "parasha": "בלק",
        "versenikud": "וְיֵ֖רְדְּ מִֽיַּעֲקֹ֑ב וְהֶֽאֱבִ֥יד שָׂרִ֖יד מֵעִֽיר׃ ",
        "versenonikud": "וירד מיעקב והאביד שריד מעיר "
    },
    {
        "bookchapter": "במדבר",
        "chapter": "כד",
        "versechapter": "כ",
        "bookseder": "במדבר",
        "seder": "כ",
        "verseseder": "מא",
        "parasha": "בלק",
        "versenikud": "וַיַּרְא֙ אֶת־ עֲמָלֵ֔ק וַיִּשָּׂ֥א מְשָׁל֖וֹ וַיֹּאמַ֑ר רֵאשִׁ֤ית גּוֹיִם֙ עֲמָלֵ֔ק וְאַחֲרִית֖וֹ עֲדֵ֥י אֹבֵֽד׃ ",
        "versenonikud": "וירא את עמלק וישא משלו ויאמר ראשית גוים עמלק ואחריתו עדי אבד "
    },
    {
        "bookchapter": "במדבר",
        "chapter": "כד",
        "versechapter": "כא",
        "bookseder": "במדבר",
        "seder": "כ",
        "verseseder": "מב",
        "parasha": "בלק",
        "versenikud": "וַיַּרְא֙ אֶת־ הַקֵּינִ֔י וַיִּשָּׂ֥א מְשָׁל֖וֹ וַיֹּאמַ֑ר אֵיתָן֙ מֽוֹשָׁבֶ֔ךָ וְשִׂ֥ים בַּסֶּ֖לַע קִנֶּֽךָ׃ ",
        "versenonikud": "וירא את הקיני וישא משלו ויאמר איתן מושבך ושים בסלע קנך "
    },
    {
        "bookchapter": "במדבר",
        "chapter": "כד",
        "versechapter": "כב",
        "bookseder": "במדבר",
        "seder": "כ",
        "verseseder": "מג",
        "parasha": "בלק",
        "versenikud": "כִּ֥י אִם־ יִהְיֶ֖ה לְבָ֣עֵֽר קָ֑יִן עַד־ מָ֖ה אַשּׁ֥וּר תִּשְׁבֶּֽךָּ׃ ",
        "versenonikud": "כי אם יהיה לבער קין עד מה אשור תשבך "
    },
    {
        "bookchapter": "במדבר",
        "chapter": "כד",
        "versechapter": "כג",
        "bookseder": "במדבר",
        "seder": "כ",
        "verseseder": "מד",
        "parasha": "בלק",
        "versenikud": "וַיִּשָּׂ֥א מְשָׁל֖וֹ וַיֹּאמַ֑ר א֕וֹי מִ֥י יִחְיֶ֖ה מִשֻּׂמ֥וֹ אֵֽל׃ ",
        "versenonikud": "וישא משלו ויאמר אוי מי יחיה משמו אל "
    },
    {
        "bookchapter": "במדבר",
        "chapter": "כד",
        "versechapter": "כד",
        "bookseder": "במדבר",
        "seder": "כ",
        "verseseder": "מה",
        "parasha": "בלק",
        "versenikud": "וְצִים֙ מִיַּ֣ד כִּתִּ֔ים וְעִנּ֥וּ אַשּׁ֖וּר וְעִנּוּ־ עֵ֑בֶר וְגַם־ ה֖וּא עֲדֵ֥י אֹבֵֽד׃ ",
        "versenonikud": "וצים מיד כתים וענו אשור וענו עבר וגם הוא עדי אבד "
    },
    {
        "bookchapter": "במדבר",
        "chapter": "כד",
        "versechapter": "כה",
        "bookseder": "במדבר",
        "seder": "כ",
        "verseseder": "מו",
        "parasha": "בלק",
        "versenikud": "וַיָּ֣קָם בִּלְעָ֔ם וַיֵּ֖לֶךְ וַיָּ֣שָׁב לִמְקֹמ֑וֹ וְגַם־ בָּלָ֖ק הָלַ֥ךְ לְדַרְכּֽוֹ׃ ",
        "versenonikud": "ויקם בלעם וילך וישב למקמו וגם בלק הלך לדרכו "
    }
]