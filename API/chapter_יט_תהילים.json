[
    {
        "bookchapter": "תהילים",
        "chapter": "יט",
        "versechapter": "א",
        "bookseder": "תהילים",
        "seder": "ב",
        "verseseder": "קו",
        "versenikud": "לַמְנַצֵּ֗חַ מִזְמ֥וֹר לְדָוִֽד׃ ",
        "versenonikud": "למנצח מזמור לדוד "
    },
    {
        "bookchapter": "תהילים",
        "chapter": "יט",
        "versechapter": "ב",
        "bookseder": "תהילים",
        "seder": "ב",
        "verseseder": "קז",
        "versenikud": "הַשָּׁמַ֗יִם מְֽסַפְּרִ֥ים כְּבֽוֹד־ אֵ֑ל וּֽמַעֲשֵׂ֥ה יָ֝דָ֗יו מַגִּ֥יד הָרָקִֽיעַ׃ ",
        "versenonikud": "השמים מספרים כבוד אל ומעשה ידיו מגיד הרקיע "
    },
    {
        "bookchapter": "תהילים",
        "chapter": "יט",
        "versechapter": "ג",
        "bookseder": "תהילים",
        "seder": "ב",
        "verseseder": "קח",
        "versenikud": "י֣וֹם לְ֭יוֹם יַבִּ֣יעַֽ אֹ֑מֶר וְלַ֥יְלָה לְּ֝לַ֗יְלָה יְחַוֶּה־ דָּֽעַת׃ ",
        "versenonikud": "יום ליום יביע אמר ולילה ללילה יחוה דעת "
    },
    {
        "bookchapter": "תהילים",
        "chapter": "יט",
        "versechapter": "ד",
        "bookseder": "תהילים",
        "seder": "ב",
        "verseseder": "קט",
        "versenikud": "אֵֽין־ אֹ֭מֶר וְאֵ֣ין דְּבָרִ֑ים בְּ֝לִ֗י נִשְׁמָ֥ע קוֹלָֽם׃ ",
        "versenonikud": "אין אמר ואין דברים בלי נשמע קולם "
    },
    {
        "bookchapter": "תהילים",
        "chapter": "יט",
        "versechapter": "ה",
        "bookseder": "תהילים",
        "seder": "ב",
        "verseseder": "קי",
        "versenikud": "בְּכָל־ הָאָ֨רֶץ ׀ יָ֘צָ֤א קַוָּ֗ם וּבִקְצֵ֣ה תֵ֭בֵל מִלֵּיהֶ֑ם לַ֝שֶּׁ֗מֶשׁ שָֽׂם־ אֹ֥הֶל בָּהֶֽם׃ ",
        "versenonikud": "בכל הארץ  יצא קום ובקצה תבל מליהם לשמש שם אהל בהם "
    },
    {
        "bookchapter": "תהילים",
        "chapter": "יט",
        "versechapter": "ו",
        "bookseder": "תהילים",
        "seder": "ב",
        "verseseder": "קיא",
        "versenikud": "וְה֗וּא כְּ֭חָתָן יֹצֵ֣א מֵחֻפָּת֑וֹ יָשִׂ֥ישׂ כְּ֝גִבּ֗וֹר לָר֥וּץ אֹֽרַח׃ ",
        "versenonikud": "והוא כחתן יצא מחפתו ישיש כגבור לרוץ ארח "
    },
    {
        "bookchapter": "תהילים",
        "chapter": "יט",
        "versechapter": "ז",
        "bookseder": "תהילים",
        "seder": "ב",
        "verseseder": "קיב",
        "versenikud": "מִקְצֵ֤ה הַשָּׁמַ֨יִם ׀ מֽוֹצָא֗וֹ וּתְקוּפָת֥וֹ עַל־ קְצוֹתָ֑ם וְאֵ֥ין נִ֝סְתָּ֗ר מֵֽחַמָּתוֹ׃ ",
        "versenonikud": "מקצה השמים  מוצאו ותקופתו על קצותם ואין נסתר מחמתו "
    },
    {
        "bookchapter": "תהילים",
        "chapter": "יט",
        "versechapter": "ח",
        "bookseder": "תהילים",
        "seder": "ב",
        "verseseder": "קיג",
        "versenikud": "תּ֘וֹרַ֤ת יְהוָ֣ה תְּ֭מִימָה מְשִׁ֣יבַת נָ֑פֶשׁ עֵד֥וּת יְהוָ֥ה נֶ֝אֱמָנָ֗ה מַחְכִּ֥ימַת פֶּֽתִי׃ ",
        "versenonikud": "תורת יהוה תמימה משיבת נפש עדות יהוה נאמנה מחכימת פתי "
    },
    {
        "bookchapter": "תהילים",
        "chapter": "יט",
        "versechapter": "ט",
        "bookseder": "תהילים",
        "seder": "ב",
        "verseseder": "קיד",
        "versenikud": "פִּקּ֘וּדֵ֤י יְהוָ֣ה יְ֭שָׁרִים מְשַׂמְּחֵי־ לֵ֑ב מִצְוַ֥ת יְהוָ֥ה בָּ֝רָ֗ה מְאִירַ֥ת עֵינָֽיִם׃ ",
        "versenonikud": "פקודי יהוה ישרים משמחי לב מצות יהוה ברה מאירת עינים "
    },
    {
        "bookchapter": "תהילים",
        "chapter": "יט",
        "versechapter": "י",
        "bookseder": "תהילים",
        "seder": "ב",
        "verseseder": "קטו",
        "versenikud": "יִרְאַ֤ת יְהוָ֨ה ׀ טְהוֹרָה֮ עוֹמֶ֪דֶת לָ֫עַ֥ד מִֽשְׁפְּטֵי־ יְהוָ֥ה אֱמֶ֑ת צָֽדְק֥וּ יַחְדָּֽו׃ ",
        "versenonikud": "יראת יהוה  טהורה עומדת לעד משפטי יהוה אמת צדקו יחדו "
    },
    {
        "bookchapter": "תהילים",
        "chapter": "יט",
        "versechapter": "יא",
        "bookseder": "תהילים",
        "seder": "ב",
        "verseseder": "קטז",
        "versenikud": "הַֽנֶּחֱמָדִ֗ים מִ֭זָּהָב וּמִפַּ֣ז רָ֑ב וּמְתוּקִ֥ים מִ֝דְּבַ֗שׁ וְנֹ֣פֶת צוּפִֽים׃ ",
        "versenonikud": "הנחמדים מזהב ומפז רב ומתוקים מדבש ונפת צופים "
    },
    {
        "bookchapter": "תהילים",
        "chapter": "יט",
        "versechapter": "יב",
        "bookseder": "תהילים",
        "seder": "ב",
        "verseseder": "קיז",
        "versenikud": "גַּֽם־ עַ֭בְדְּךָ נִזְהָ֣ר בָּהֶ֑ם בְּ֝שָׁמְרָ֗ם עֵ֣קֶב רָֽב׃ ",
        "versenonikud": "גם עבדך נזהר בהם בשמרם עקב רב "
    },
    {
        "bookchapter": "תהילים",
        "chapter": "יט",
        "versechapter": "יג",
        "bookseder": "תהילים",
        "seder": "ב",
        "verseseder": "קיח",
        "versenikud": "שְׁגִיא֥וֹת מִֽי־ יָבִ֑ין מִֽנִּסְתָּר֥וֹת נַקֵּֽנִי׃ ",
        "versenonikud": "שגיאות מי יבין מנסתרות נקני "
    },
    {
        "bookchapter": "תהילים",
        "chapter": "יט",
        "versechapter": "יד",
        "bookseder": "תהילים",
        "seder": "ב",
        "verseseder": "קיט",
        "versenikud": "גַּ֤ם מִזֵּדִ֨ים ׀ חֲשֹׂ֬ךְ עַבְדֶּ֗ךָ אַֽל־ יִמְשְׁלוּ־ בִ֣י אָ֣ז אֵיתָ֑ם וְ֝נִקֵּ֗יתִי מִפֶּ֥שַֽׁע רָֽב׃ ",
        "versenonikud": "גם מזדים  חשך עבדך אל ימשלו בי אז איתם ונקיתי מפשע רב "
    },
    {
        "bookchapter": "תהילים",
        "chapter": "יט",
        "versechapter": "טו",
        "bookseder": "תהילים",
        "seder": "ב",
        "verseseder": "קכ",
        "versenikud": "יִֽהְי֥וּ לְרָצ֨וֹן ׀ אִמְרֵי־ פִ֡י וְהֶגְי֣וֹן לִבִּ֣י לְפָנֶ֑יךָ יְ֝הוָ֗ה צוּרִ֥י וְגֹאֲלִֽי׃ ",
        "versenonikud": "יהיו לרצון  אמרי פי והגיון לבי לפניך יהוה צורי וגאלי "
    }
]