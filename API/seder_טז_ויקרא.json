[
    {
        "bookchapter": "ויקרא",
        "chapter": "יט",
        "versechapter": "כג",
        "bookseder": "ויקרא",
        "seder": "טז",
        "verseseder": "א",
        "parasha": "קדשים",
        "versenikud": "וְכִי־ תָבֹ֣אוּ אֶל־ הָאָ֗רֶץ וּנְטַעְתֶּם֙ כָּל־ עֵ֣ץ מַאֲכָ֔ל וַעֲרַלְתֶּ֥ם עָרְלָת֖וֹ אֶת־ פִּרְי֑וֹ שָׁלֹ֣שׁ שָׁנִ֗ים יִהְיֶ֥ה לָכֶ֛ם עֲרֵלִ֖ים לֹ֥א יֵאָכֵֽל׃ ",
        "versenonikud": "וכי תבאו אל הארץ ונטעתם כל עץ מאכל וערלתם ערלתו את פריו שלש שנים יהיה לכם ערלים לא יאכל "
    },
    {
        "bookchapter": "ויקרא",
        "chapter": "יט",
        "versechapter": "כד",
        "bookseder": "ויקרא",
        "seder": "טז",
        "verseseder": "ב",
        "parasha": "קדשים",
        "versenikud": "וּבַשָּׁנָה֙ הָרְבִיעִ֔ת יִהְיֶ֖ה כָּל־ פִּרְי֑וֹ קֹ֥דֶשׁ הִלּוּלִ֖ים לַיהוָֽה׃ ",
        "versenonikud": "ובשנה הרביעת יהיה כל פריו קדש הלולים ליהוה "
    },
    {
        "bookchapter": "ויקרא",
        "chapter": "יט",
        "versechapter": "כה",
        "bookseder": "ויקרא",
        "seder": "טז",
        "verseseder": "ג",
        "parasha": "קדשים",
        "versenikud": "וּבַשָּׁנָ֣ה הַחֲמִישִׁ֗ת תֹּֽאכְלוּ֙ אֶת־ פִּרְי֔וֹ לְהוֹסִ֥יף לָכֶ֖ם תְּבוּאָת֑וֹ אֲנִ֖י יְהוָ֥ה אֱלֹהֵיכֶֽם׃ ",
        "versenonikud": "ובשנה החמישת תאכלו את פריו להוסיף לכם תבואתו אני יהוה אלהיכם "
    },
    {
        "bookchapter": "ויקרא",
        "chapter": "יט",
        "versechapter": "כו",
        "bookseder": "ויקרא",
        "seder": "טז",
        "verseseder": "ד",
        "parasha": "קדשים",
        "versenikud": "לֹ֥א תֹאכְל֖וּ עַל־ הַדָּ֑ם לֹ֥א תְנַחֲשׁ֖וּ וְלֹ֥א תְעוֹנֵֽנוּ׃ ",
        "versenonikud": "לא תאכלו על הדם לא תנחשו ולא תעוננו "
    },
    {
        "bookchapter": "ויקרא",
        "chapter": "יט",
        "versechapter": "כז",
        "bookseder": "ויקרא",
        "seder": "טז",
        "verseseder": "ה",
        "parasha": "קדשים",
        "versenikud": "לֹ֣א תַקִּ֔פוּ פְּאַ֖ת רֹאשְׁכֶ֑ם וְלֹ֣א תַשְׁחִ֔ית אֵ֖ת פְּאַ֥ת זְקָנֶֽךָ׃ ",
        "versenonikud": "לא תקפו פאת ראשכם ולא תשחית את פאת זקנך "
    },
    {
        "bookchapter": "ויקרא",
        "chapter": "יט",
        "versechapter": "כח",
        "bookseder": "ויקרא",
        "seder": "טז",
        "verseseder": "ו",
        "parasha": "קדשים",
        "versenikud": "וְשֶׂ֣רֶט לָנֶ֗פֶשׁ לֹ֤א תִתְּנוּ֙ בִּבְשַׂרְכֶ֔ם וּכְתֹ֣בֶת קַֽעֲקַ֔ע לֹ֥א תִתְּנ֖וּ בָּכֶ֑ם אֲנִ֖י יְהוָֽה׃ ",
        "versenonikud": "ושרט לנפש לא תתנו בבשרכם וכתבת קעקע לא תתנו בכם אני יהוה "
    },
    {
        "bookchapter": "ויקרא",
        "chapter": "יט",
        "versechapter": "כט",
        "bookseder": "ויקרא",
        "seder": "טז",
        "verseseder": "ז",
        "parasha": "קדשים",
        "versenikud": "אַל־ תְּחַלֵּ֥ל אֶֽת־ בִּתְּךָ֖ לְהַזְנוֹתָ֑הּ וְלֹא־ תִזְנֶ֣ה הָאָ֔רֶץ וּמָלְאָ֥ה הָאָ֖רֶץ זִמָּֽה׃ ",
        "versenonikud": "אל תחלל את בתך להזנותה ולא תזנה הארץ ומלאה הארץ זמה "
    },
    {
        "bookchapter": "ויקרא",
        "chapter": "יט",
        "versechapter": "ל",
        "bookseder": "ויקרא",
        "seder": "טז",
        "verseseder": "ח",
        "parasha": "קדשים",
        "versenikud": "אֶת־ שַׁבְּתֹתַ֣י תִּשְׁמֹ֔רוּ וּמִקְדָּשִׁ֖י תִּירָ֑אוּ אֲנִ֖י יְהוָֽה׃ ",
        "versenonikud": "את שבתתי תשמרו ומקדשי תיראו אני יהוה "
    },
    {
        "bookchapter": "ויקרא",
        "chapter": "יט",
        "versechapter": "לא",
        "bookseder": "ויקרא",
        "seder": "טז",
        "verseseder": "ט",
        "parasha": "קדשים",
        "versenikud": "אַל־ תִּפְנ֤וּ אֶל־ הָאֹבֹת֙ וְאֶל־ הַיִּדְּעֹנִ֔ים אַל־ תְּבַקְשׁ֖וּ לְטָמְאָ֣ה בָהֶ֑ם אֲנִ֖י יְהוָ֥ה אֱלֹהֵיכֶֽם׃ ",
        "versenonikud": "אל תפנו אל האבת ואל הידענים אל תבקשו לטמאה בהם אני יהוה אלהיכם "
    },
    {
        "bookchapter": "ויקרא",
        "chapter": "יט",
        "versechapter": "לב",
        "bookseder": "ויקרא",
        "seder": "טז",
        "verseseder": "י",
        "parasha": "קדשים",
        "versenikud": "מִפְּנֵ֤י שֵׂיבָה֙ תָּק֔וּם וְהָדַרְתָּ֖ פְּנֵ֣י זָקֵ֑ן וְיָרֵ֥אתָ מֵּאֱלֹהֶ֖יךָ אֲנִ֥י יְהוָֽה׃ ",
        "versenonikud": "מפני שיבה תקום והדרת פני זקן ויראת מאלהיך אני יהוה "
    },
    {
        "bookchapter": "ויקרא",
        "chapter": "יט",
        "versechapter": "לג",
        "bookseder": "ויקרא",
        "seder": "טז",
        "verseseder": "יא",
        "parasha": "קדשים",
        "versenikud": "וְכִֽי־ יָג֧וּר אִתְּךָ֛ גֵּ֖ר בְּאַרְצְכֶ֑ם לֹ֥א תוֹנ֖וּ אֹתֽוֹ׃ ",
        "versenonikud": "וכי יגור אתך גר בארצכם לא תונו אתו "
    },
    {
        "bookchapter": "ויקרא",
        "chapter": "יט",
        "versechapter": "לד",
        "bookseder": "ויקרא",
        "seder": "טז",
        "verseseder": "יב",
        "parasha": "קדשים",
        "versenikud": "כְּאֶזְרָ֣ח מִכֶּם֩ יִהְיֶ֨ה לָכֶ֜ם הַגֵּ֣ר ׀ הַגָּ֣ר אִתְּכֶ֗ם וְאָהַבְתָּ֥ לוֹ֙ כָּמ֔וֹךָ כִּֽי־ גֵרִ֥ים הֱיִיתֶ֖ם בְּאֶ֣רֶץ מִצְרָ֑יִם אֲנִ֖י יְהוָ֥ה אֱלֹהֵיכֶֽם׃ ",
        "versenonikud": "כאזרח מכם יהיה לכם הגר  הגר אתכם ואהבת לו כמוך כי גרים הייתם בארץ מצרים אני יהוה אלהיכם "
    },
    {
        "bookchapter": "ויקרא",
        "chapter": "יט",
        "versechapter": "לה",
        "bookseder": "ויקרא",
        "seder": "טז",
        "verseseder": "יג",
        "parasha": "קדשים",
        "versenikud": "לֹא־ תַעֲשׂ֥וּ עָ֖וֶל בַּמִּשְׁפָּ֑ט בַּמִּדָּ֕ה בַּמִּשְׁקָ֖ל וּבַמְּשׂוּרָֽה׃ ",
        "versenonikud": "לא תעשו עול במשפט במדה במשקל ובמשורה "
    },
    {
        "bookchapter": "ויקרא",
        "chapter": "יט",
        "versechapter": "לו",
        "bookseder": "ויקרא",
        "seder": "טז",
        "verseseder": "יד",
        "parasha": "קדשים",
        "versenikud": "מֹ֧אזְנֵי צֶ֣דֶק אַבְנֵי־ צֶ֗דֶק אֵ֥יפַת צֶ֛דֶק וְהִ֥ין צֶ֖דֶק יִהְיֶ֣ה לָכֶ֑ם אֲנִי֙ יְהוָ֣ה אֱלֹֽהֵיכֶ֔ם אֲשֶׁר־ הוֹצֵ֥אתִי אֶתְכֶ֖ם מֵאֶ֥רֶץ מִצְרָֽיִם׃ ",
        "versenonikud": "מאזני צדק אבני צדק איפת צדק והין צדק יהיה לכם אני יהוה אלהיכם אשר הוצאתי אתכם מארץ מצרים "
    },
    {
        "bookchapter": "ויקרא",
        "chapter": "יט",
        "versechapter": "לז",
        "bookseder": "ויקרא",
        "seder": "טז",
        "verseseder": "טו",
        "parasha": "קדשים",
        "versenikud": "וּשְׁמַרְתֶּ֤ם אֶת־ כָּל־ חֻקֹּתַי֙ וְאֶת־ כָּל־ מִשְׁפָּטַ֔י וַעֲשִׂיתֶ֖ם אֹתָ֑ם אֲנִ֖י יְהוָֽה׃ ",
        "versenonikud": "ושמרתם את כל חקתי ואת כל משפטי ועשיתם אתם אני יהוה "
    },
    {
        "bookchapter": "ויקרא",
        "chapter": "כ",
        "versechapter": "א",
        "bookseder": "ויקרא",
        "seder": "טז",
        "verseseder": "טז",
        "parasha": "קדשים",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "כ",
        "versechapter": "ב",
        "bookseder": "ויקרא",
        "seder": "טז",
        "verseseder": "יז",
        "parasha": "קדשים",
        "versenikud": "וְאֶל־ בְּנֵ֣י יִשְׂרָאֵ֘ל תֹּאמַר֒ אִ֣ישׁ אִישׁ֩ מִבְּנֵ֨י יִשְׂרָאֵ֜ל וּמִן־ הַגֵּ֣ר ׀ הַגָּ֣ר בְּיִשְׂרָאֵ֗ל אֲשֶׁ֨ר יִתֵּ֧ן מִזַּרְע֛וֹ לַמֹּ֖לֶךְ מ֣וֹת יוּמָ֑ת עַ֥ם הָאָ֖רֶץ יִרְגְּמֻ֥הוּ בָאָֽבֶן׃ ",
        "versenonikud": "ואל בני ישראל תאמר איש איש מבני ישראל ומן הגר  הגר בישראל אשר יתן מזרעו למלך מות יומת עם הארץ ירגמהו באבן "
    },
    {
        "bookchapter": "ויקרא",
        "chapter": "כ",
        "versechapter": "ג",
        "bookseder": "ויקרא",
        "seder": "טז",
        "verseseder": "יח",
        "parasha": "קדשים",
        "versenikud": "וַאֲנִ֞י אֶתֵּ֤ן אֶת־ פָּנַי֙ בָּאִ֣ישׁ הַה֔וּא וְהִכְרַתִּ֥י אֹת֖וֹ מִקֶּ֣רֶב עַמּ֑וֹ כִּ֤י מִזַּרְעוֹ֙ נָתַ֣ן לַמֹּ֔לֶךְ לְמַ֗עַן טַמֵּא֙ אֶת־ מִקְדָּשִׁ֔י וּלְחַלֵּ֖ל אֶת־ שֵׁ֥ם קָדְשִֽׁי׃ ",
        "versenonikud": "ואני אתן את פני באיש ההוא והכרתי אתו מקרב עמו כי מזרעו נתן למלך למען טמא את מקדשי ולחלל את שם קדשי "
    },
    {
        "bookchapter": "ויקרא",
        "chapter": "כ",
        "versechapter": "ד",
        "bookseder": "ויקרא",
        "seder": "טז",
        "verseseder": "יט",
        "parasha": "קדשים",
        "versenikud": "וְאִ֡ם הַעְלֵ֣ם יַעְלִימֽוּ֩ עַ֨ם הָאָ֜רֶץ אֶת־ עֵֽינֵיהֶם֙ מִן־ הָאִ֣ישׁ הַה֔וּא בְּתִתּ֥וֹ מִזַּרְע֖וֹ לַמֹּ֑לֶךְ לְבִלְתִּ֖י הָמִ֥ית אֹתֽוֹ׃ ",
        "versenonikud": "ואם העלם יעלימו עם הארץ את עיניהם מן האיש ההוא בתתו מזרעו למלך לבלתי המית אתו "
    },
    {
        "bookchapter": "ויקרא",
        "chapter": "כ",
        "versechapter": "ה",
        "bookseder": "ויקרא",
        "seder": "טז",
        "verseseder": "כ",
        "parasha": "קדשים",
        "versenikud": "וְשַׂמְתִּ֨י אֲנִ֧י אֶת־ פָּנַ֛י בָּאִ֥ישׁ הַה֖וּא וּבְמִשְׁפַּחְתּ֑וֹ וְהִכְרַתִּ֨י אֹת֜וֹ וְאֵ֣ת ׀ כָּל־ הַזֹּנִ֣ים אַחֲרָ֗יו לִזְנ֛וֹת אַחֲרֵ֥י הַמֹּ֖לֶךְ מִקֶּ֥רֶב עַמָּֽם׃ ",
        "versenonikud": "ושמתי אני את פני באיש ההוא ובמשפחתו והכרתי אתו ואת  כל הזנים אחריו לזנות אחרי המלך מקרב עמם "
    },
    {
        "bookchapter": "ויקרא",
        "chapter": "כ",
        "versechapter": "ו",
        "bookseder": "ויקרא",
        "seder": "טז",
        "verseseder": "כא",
        "parasha": "קדשים",
        "versenikud": "וְהַנֶּ֗פֶשׁ אֲשֶׁ֨ר תִּפְנֶ֤ה אֶל־ הָֽאֹבֹת֙ וְאֶל־ הַיִּדְּעֹנִ֔ים לִזְנ֖וֹת אַחֲרֵיהֶ֑ם וְנָתַתִּ֤י אֶת־ פָּנַי֙ בַּנֶּ֣פֶשׁ הַהִ֔וא וְהִכְרַתִּ֥י אֹת֖וֹ מִקֶּ֥רֶב עַמּֽוֹ׃ ",
        "versenonikud": "והנפש אשר תפנה אל האבת ואל הידענים לזנות אחריהם ונתתי את פני בנפש ההוא והכרתי אתו מקרב עמו "
    },
    {
        "bookchapter": "ויקרא",
        "chapter": "כ",
        "versechapter": "ז",
        "bookseder": "ויקרא",
        "seder": "טז",
        "verseseder": "כב",
        "parasha": "קדשים",
        "versenikud": "וְהִ֨תְקַדִּשְׁתֶּ֔ם וִהְיִיתֶ֖ם קְדֹשִׁ֑ים כִּ֛י אֲנִ֥י יְהוָ֖ה אֱלֹהֵיכֶֽם׃ ",
        "versenonikud": "והתקדשתם והייתם קדשים כי אני יהוה אלהיכם "
    },
    {
        "bookchapter": "ויקרא",
        "chapter": "כ",
        "versechapter": "ח",
        "bookseder": "ויקרא",
        "seder": "טז",
        "verseseder": "כג",
        "parasha": "קדשים",
        "versenikud": "וּשְׁמַרְתֶּם֙ אֶת־ חֻקֹּתַ֔י וַעֲשִׂיתֶ֖ם אֹתָ֑ם אֲנִ֥י יְהוָ֖ה מְקַדִּשְׁכֶֽם׃ ",
        "versenonikud": "ושמרתם את חקתי ועשיתם אתם אני יהוה מקדשכם "
    },
    {
        "bookchapter": "ויקרא",
        "chapter": "כ",
        "versechapter": "ט",
        "bookseder": "ויקרא",
        "seder": "טז",
        "verseseder": "כד",
        "parasha": "קדשים",
        "versenikud": "כִּֽי־ אִ֣ישׁ אִ֗ישׁ אֲשֶׁ֨ר יְקַלֵּ֧ל אֶת־ אָבִ֛יו וְאֶת־ אִמּ֖וֹ מ֣וֹת יוּמָ֑ת אָבִ֧יו וְאִמּ֛וֹ קִלֵּ֖ל דָּמָ֥יו בּֽוֹ׃ ",
        "versenonikud": "כי איש איש אשר יקלל את אביו ואת אמו מות יומת אביו ואמו קלל דמיו בו "
    },
    {
        "bookchapter": "ויקרא",
        "chapter": "כ",
        "versechapter": "י",
        "bookseder": "ויקרא",
        "seder": "טז",
        "verseseder": "כה",
        "parasha": "קדשים",
        "versenikud": "וְאִ֗ישׁ אֲשֶׁ֤ר יִנְאַף֙ אֶת־ אֵ֣שֶׁת אִ֔ישׁ אֲשֶׁ֥ר יִנְאַ֖ף אֶת־ אֵ֣שֶׁת רֵעֵ֑הוּ מֽוֹת־ יוּמַ֥ת הַנֹּאֵ֖ף וְהַנֹּאָֽפֶת׃ ",
        "versenonikud": "ואיש אשר ינאף את אשת איש אשר ינאף את אשת רעהו מות יומת הנאף והנאפת "
    },
    {
        "bookchapter": "ויקרא",
        "chapter": "כ",
        "versechapter": "יא",
        "bookseder": "ויקרא",
        "seder": "טז",
        "verseseder": "כו",
        "parasha": "קדשים",
        "versenikud": "וְאִ֗ישׁ אֲשֶׁ֤ר יִשְׁכַּב֙ אֶת־ אֵ֣שֶׁת אָבִ֔יו עֶרְוַ֥ת אָבִ֖יו גִּלָּ֑ה מֽוֹת־ יוּמְת֥וּ שְׁנֵיהֶ֖ם דְּמֵיהֶ֥ם בָּֽם׃ ",
        "versenonikud": "ואיש אשר ישכב את אשת אביו ערות אביו גלה מות יומתו שניהם דמיהם בם "
    },
    {
        "bookchapter": "ויקרא",
        "chapter": "כ",
        "versechapter": "יב",
        "bookseder": "ויקרא",
        "seder": "טז",
        "verseseder": "כז",
        "parasha": "קדשים",
        "versenikud": "וְאִ֗ישׁ אֲשֶׁ֤ר יִשְׁכַּב֙ אֶת־ כַּלָּת֔וֹ מ֥וֹת יוּמְת֖וּ שְׁנֵיהֶ֑ם תֶּ֥בֶל עָשׂ֖וּ דְּמֵיהֶ֥ם בָּֽם׃ ",
        "versenonikud": "ואיש אשר ישכב את כלתו מות יומתו שניהם תבל עשו דמיהם בם "
    },
    {
        "bookchapter": "ויקרא",
        "chapter": "כ",
        "versechapter": "יג",
        "bookseder": "ויקרא",
        "seder": "טז",
        "verseseder": "כח",
        "parasha": "קדשים",
        "versenikud": "וְאִ֗ישׁ אֲשֶׁ֨ר יִשְׁכַּ֤ב אֶת־ זָכָר֙ מִשְׁכְּבֵ֣י אִשָּׁ֔ה תּוֹעֵבָ֥ה עָשׂ֖וּ שְׁנֵיהֶ֑ם מ֥וֹת יוּמָ֖תוּ דְּמֵיהֶ֥ם בָּֽם׃ ",
        "versenonikud": "ואיש אשר ישכב את זכר משכבי אשה תועבה עשו שניהם מות יומתו דמיהם בם "
    },
    {
        "bookchapter": "ויקרא",
        "chapter": "כ",
        "versechapter": "יד",
        "bookseder": "ויקרא",
        "seder": "טז",
        "verseseder": "כט",
        "parasha": "קדשים",
        "versenikud": "וְאִ֗ישׁ אֲשֶׁ֨ר יִקַּ֧ח אֶת־ אִשָּׁ֛ה וְאֶת־ אִמָּ֖הּ זִמָּ֣ה הִ֑וא בָּאֵ֞שׁ יִשְׂרְפ֤וּ אֹתוֹ֙ וְאֶתְהֶ֔ן וְלֹא־ תִהְיֶ֥ה זִמָּ֖ה בְּתוֹכְכֶֽם׃ ",
        "versenonikud": "ואיש אשר יקח את אשה ואת אמה זמה הוא באש ישרפו אתו ואתהן ולא תהיה זמה בתוככם "
    },
    {
        "bookchapter": "ויקרא",
        "chapter": "כ",
        "versechapter": "טו",
        "bookseder": "ויקרא",
        "seder": "טז",
        "verseseder": "ל",
        "parasha": "קדשים",
        "versenikud": "וְאִ֗ישׁ אֲשֶׁ֨ר יִתֵּ֧ן שְׁכָבְתּ֛וֹ בִּבְהֵמָ֖ה מ֣וֹת יוּמָ֑ת וְאֶת־ הַבְּהֵמָ֖ה תַּהֲרֹֽגוּ׃ ",
        "versenonikud": "ואיש אשר יתן שכבתו בבהמה מות יומת ואת הבהמה תהרגו "
    },
    {
        "bookchapter": "ויקרא",
        "chapter": "כ",
        "versechapter": "טז",
        "bookseder": "ויקרא",
        "seder": "טז",
        "verseseder": "לא",
        "parasha": "קדשים",
        "versenikud": "וְאִשָּׁ֗ה אֲשֶׁ֨ר תִּקְרַ֤ב אֶל־ כָּל־ בְּהֵמָה֙ לְרִבְעָ֣ה אֹתָ֔הּ וְהָרַגְתָּ֥ אֶת־ הָאִשָּׁ֖ה וְאֶת־ הַבְּהֵמָ֑ה מ֥וֹת יוּמָ֖תוּ דְּמֵיהֶ֥ם בָּֽם׃ ",
        "versenonikud": "ואשה אשר תקרב אל כל בהמה לרבעה אתה והרגת את האשה ואת הבהמה מות יומתו דמיהם בם "
    },
    {
        "bookchapter": "ויקרא",
        "chapter": "כ",
        "versechapter": "יז",
        "bookseder": "ויקרא",
        "seder": "טז",
        "verseseder": "לב",
        "parasha": "קדשים",
        "versenikud": "וְאִ֣ישׁ אֲשֶׁר־ יִקַּ֣ח אֶת־ אֲחֹת֡וֹ בַּת־ אָבִ֣יו א֣וֹ בַת־ אִ֠מּוֹ וְרָאָ֨ה אֶת־ עֶרְוָתָ֜הּ וְהִֽיא־ תִרְאֶ֤ה אֶת־ עֶרְוָתוֹ֙ חֶ֣סֶד ה֔וּא וְנִ֨כְרְת֔וּ לְעֵינֵ֖י בְּנֵ֣י עַמָּ֑ם עֶרְוַ֧ת אֲחֹת֛וֹ גִּלָּ֖ה עֲוֺנ֥וֹ יִשָּֽׂא׃ ",
        "versenonikud": "ואיש אשר יקח את אחתו בת אביו או בת אמו וראה את ערותה והיא תראה את ערותו חסד הוא ונכרתו לעיני בני עמם ערות אחתו גלה עונו ישא "
    },
    {
        "bookchapter": "ויקרא",
        "chapter": "כ",
        "versechapter": "יח",
        "bookseder": "ויקרא",
        "seder": "טז",
        "verseseder": "לג",
        "parasha": "קדשים",
        "versenikud": "וְ֠אִישׁ אֲשֶׁר־ יִשְׁכַּ֨ב אֶת־ אִשָּׁ֜ה דָּוָ֗ה וְגִלָּ֤ה אֶת־ עֶרְוָתָהּ֙ אֶת־ מְקֹרָ֣הּ הֶֽעֱרָ֔ה וְהִ֕יא גִּלְּתָ֖ה אֶת־ מְק֣וֹר דָּמֶ֑יהָ וְנִכְרְת֥וּ שְׁנֵיהֶ֖ם מִקֶּ֥רֶב עַמָּֽם׃ ",
        "versenonikud": "ואיש אשר ישכב את אשה דוה וגלה את ערותה את מקרה הערה והיא גלתה את מקור דמיה ונכרתו שניהם מקרב עמם "
    },
    {
        "bookchapter": "ויקרא",
        "chapter": "כ",
        "versechapter": "יט",
        "bookseder": "ויקרא",
        "seder": "טז",
        "verseseder": "לד",
        "parasha": "קדשים",
        "versenikud": "וְעֶרְוַ֨ת אֲח֧וֹת אִמְּךָ֛ וַאֲח֥וֹת אָבִ֖יךָ לֹ֣א תְגַלֵּ֑ה כִּ֧י אֶת־ שְׁאֵר֛וֹ הֶעֱרָ֖ה עֲוֺנָ֥ם יִשָּֽׂאוּ׃ ",
        "versenonikud": "וערות אחות אמך ואחות אביך לא תגלה כי את שארו הערה עונם ישאו "
    },
    {
        "bookchapter": "ויקרא",
        "chapter": "כ",
        "versechapter": "כ",
        "bookseder": "ויקרא",
        "seder": "טז",
        "verseseder": "לה",
        "parasha": "קדשים",
        "versenikud": "וְאִ֗ישׁ אֲשֶׁ֤ר יִשְׁכַּב֙ אֶת־ דֹּ֣דָת֔וֹ עֶרְוַ֥ת דֹּד֖וֹ גִּלָּ֑ה חֶטְאָ֥ם יִשָּׂ֖אוּ עֲרִירִ֥ים יָמֻֽתוּ׃ ",
        "versenonikud": "ואיש אשר ישכב את דדתו ערות דדו גלה חטאם ישאו ערירים ימתו "
    },
    {
        "bookchapter": "ויקרא",
        "chapter": "כ",
        "versechapter": "כא",
        "bookseder": "ויקרא",
        "seder": "טז",
        "verseseder": "לו",
        "parasha": "קדשים",
        "versenikud": "וְאִ֗ישׁ אֲשֶׁ֥ר יִקַּ֛ח אֶת־ אֵ֥שֶׁת אָחִ֖יו נִדָּ֣ה הִ֑וא עֶרְוַ֥ת אָחִ֛יו גִּלָּ֖ה עֲרִירִ֥ים יִהְיֽוּ׃ ",
        "versenonikud": "ואיש אשר יקח את אשת אחיו נדה הוא ערות אחיו גלה ערירים יהיו "
    },
    {
        "bookchapter": "ויקרא",
        "chapter": "כ",
        "versechapter": "כב",
        "bookseder": "ויקרא",
        "seder": "טז",
        "verseseder": "לז",
        "parasha": "קדשים",
        "versenikud": "וּשְׁמַרְתֶּ֤ם אֶת־ כָּל־ חֻקֹּתַי֙ וְאֶת־ כָּל־ מִשְׁפָּטַ֔י וַעֲשִׂיתֶ֖ם אֹתָ֑ם וְלֹא־ תָקִ֤יא אֶתְכֶם֙ הָאָ֔רֶץ אֲשֶׁ֨ר אֲנִ֜י מֵבִ֥יא אֶתְכֶ֛ם שָׁ֖מָּה לָשֶׁ֥בֶת בָּֽהּ׃ ",
        "versenonikud": "ושמרתם את כל חקתי ואת כל משפטי ועשיתם אתם ולא תקיא אתכם הארץ אשר אני מביא אתכם שמה לשבת בה "
    },
    {
        "bookchapter": "ויקרא",
        "chapter": "כ",
        "versechapter": "כג",
        "bookseder": "ויקרא",
        "seder": "טז",
        "verseseder": "לח",
        "parasha": "קדשים",
        "versenikud": "וְלֹ֤א תֵֽלְכוּ֙ בְּחֻקֹּ֣ת הַגּ֔וֹי אֲשֶׁר־ אֲנִ֥י מְשַׁלֵּ֖חַ מִפְּנֵיכֶ֑ם כִּ֤י אֶת־ כָּל־ אֵ֙לֶּה֙ עָשׂ֔וּ וָאָקֻ֖ץ בָּֽם׃ ",
        "versenonikud": "ולא תלכו בחקת הגוי אשר אני משלח מפניכם כי את כל אלה עשו ואקץ בם "
    },
    {
        "bookchapter": "ויקרא",
        "chapter": "כ",
        "versechapter": "כד",
        "bookseder": "ויקרא",
        "seder": "טז",
        "verseseder": "לט",
        "parasha": "קדשים",
        "versenikud": "וָאֹמַ֣ר לָכֶ֗ם אַתֶּם֮ תִּֽירְשׁ֣וּ אֶת־ אַדְמָתָם֒ וַאֲנִ֞י אֶתְּנֶ֤נָּה לָכֶם֙ לָרֶ֣שֶׁת אֹתָ֔הּ אֶ֛רֶץ זָבַ֥ת חָלָ֖ב וּדְבָ֑שׁ אֲנִי֙ יְהוָ֣ה אֱלֹֽהֵיכֶ֔ם אֲשֶׁר־ הִבְדַּ֥לְתִּי אֶתְכֶ֖ם מִן־ הָֽעַמִּֽים׃ ",
        "versenonikud": "ואמר לכם אתם תירשו את אדמתם ואני אתננה לכם לרשת אתה ארץ זבת חלב ודבש אני יהוה אלהיכם אשר הבדלתי אתכם מן העמים "
    },
    {
        "bookchapter": "ויקרא",
        "chapter": "כ",
        "versechapter": "כה",
        "bookseder": "ויקרא",
        "seder": "טז",
        "verseseder": "מ",
        "parasha": "קדשים",
        "versenikud": "וְהִבְדַּלְתֶּ֞ם בֵּֽין־ הַבְּהֵמָ֤ה הַטְּהֹרָה֙ לַטְּמֵאָ֔ה וּבֵין־ הָע֥וֹף הַטָּמֵ֖א לַטָּהֹ֑ר וְלֹֽא־ תְשַׁקְּצ֨וּ אֶת־ נַפְשֹֽׁתֵיכֶ֜ם בַּבְּהֵמָ֣ה וּבָע֗וֹף וּבְכֹל֙ אֲשֶׁ֣ר תִּרְמֹ֣שׂ הָֽאֲדָמָ֔ה אֲשֶׁר־ הִבְדַּ֥לְתִּי לָכֶ֖ם לְטַמֵּֽא׃ ",
        "versenonikud": "והבדלתם בין הבהמה הטהרה לטמאה ובין העוף הטמא לטהר ולא תשקצו את נפשתיכם בבהמה ובעוף ובכל אשר תרמש האדמה אשר הבדלתי לכם לטמא "
    },
    {
        "bookchapter": "ויקרא",
        "chapter": "כ",
        "versechapter": "כו",
        "bookseder": "ויקרא",
        "seder": "טז",
        "verseseder": "מא",
        "parasha": "קדשים",
        "versenikud": "וִהְיִ֤יתֶם לִי֙ קְדֹשִׁ֔ים כִּ֥י קָד֖וֹשׁ אֲנִ֣י יְהוָ֑ה וָאַבְדִּ֥ל אֶתְכֶ֛ם מִן־ הָֽעַמִּ֖ים לִהְי֥וֹת לִֽי׃ ",
        "versenonikud": "והייתם לי קדשים כי קדוש אני יהוה ואבדל אתכם מן העמים להיות לי "
    },
    {
        "bookchapter": "ויקרא",
        "chapter": "כ",
        "versechapter": "כז",
        "bookseder": "ויקרא",
        "seder": "טז",
        "verseseder": "מב",
        "parasha": "קדשים",
        "versenikud": "וְאִ֣ישׁ אֽוֹ־ אִשָּׁ֗ה כִּֽי־ יִהְיֶ֨ה בָהֶ֥ם א֛וֹב א֥וֹ יִדְּעֹנִ֖י מ֣וֹת יוּמָ֑תוּ בָּאֶ֛בֶן יִרְגְּמ֥וּ אֹתָ֖ם דְּמֵיהֶ֥ם בָּֽם׃ ",
        "versenonikud": "ואיש או אשה כי יהיה בהם אוב או ידעני מות יומתו באבן ירגמו אתם דמיהם בם "
    }
]