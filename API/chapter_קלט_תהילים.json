[
    {
        "bookchapter": "תהילים",
        "chapter": "קלט",
        "versechapter": "א",
        "bookseder": "תהילים",
        "seder": "יח",
        "verseseder": "קט",
        "versenikud": "לַ֭מְנַצֵּחַ לְדָוִ֣ד מִזְמ֑וֹר יְהוָ֥ה חֲ֝קַרְתַּ֗נִי וַתֵּדָֽע׃ ",
        "versenonikud": "למנצח לדוד מזמור יהוה חקרתני ותדע "
    },
    {
        "bookchapter": "תהילים",
        "chapter": "קלט",
        "versechapter": "ב",
        "bookseder": "תהילים",
        "seder": "יח",
        "verseseder": "קי",
        "versenikud": "אַתָּ֣ה יָ֭דַעְתָּ שִׁבְתִּ֣י וְקוּמִ֑י בַּ֥נְתָּה לְ֝רֵעִ֗י מֵרָחֽוֹק׃ ",
        "versenonikud": "אתה ידעת שבתי וקומי בנתה לרעי מרחוק "
    },
    {
        "bookchapter": "תהילים",
        "chapter": "קלט",
        "versechapter": "ג",
        "bookseder": "תהילים",
        "seder": "יח",
        "verseseder": "קיא",
        "versenikud": "אָרְחִ֣י וְרִבְעִ֣י זֵרִ֑יתָ וְֽכָל־ דְּרָכַ֥י הִסְכַּֽנְתָּה׃ ",
        "versenonikud": "ארחי ורבעי זרית וכל דרכי הסכנתה "
    },
    {
        "bookchapter": "תהילים",
        "chapter": "קלט",
        "versechapter": "ד",
        "bookseder": "תהילים",
        "seder": "יח",
        "verseseder": "קיב",
        "versenikud": "כִּ֤י אֵ֣ין מִ֭לָּה בִּלְשׁוֹנִ֑י הֵ֥ן יְ֝הוָ֗ה יָדַ֥עְתָּ כֻלָּֽהּ׃ ",
        "versenonikud": "כי אין מלה בלשוני הן יהוה ידעת כלה "
    },
    {
        "bookchapter": "תהילים",
        "chapter": "קלט",
        "versechapter": "ה",
        "bookseder": "תהילים",
        "seder": "יח",
        "verseseder": "קיג",
        "versenikud": "אָח֣וֹר וָקֶ֣דֶם צַרְתָּ֑נִי וַתָּ֖שֶׁת עָלַ֣י כַּפֶּֽכָה׃ ",
        "versenonikud": "אחור וקדם צרתני ותשת עלי כפכה "
    },
    {
        "bookchapter": "תהילים",
        "chapter": "קלט",
        "versechapter": "ו",
        "bookseder": "תהילים",
        "seder": "יח",
        "verseseder": "קיד",
        "versenikud": "פלאיה פְּלִ֣יאָֽה דַ֣עַת מִמֶּ֑נִּי נִ֝שְׂגְּבָ֗ה לֹא־ א֥וּכַֽל לָֽהּ׃ ",
        "versenonikud": "פלאיה פליאה דעת ממני נשגבה לא אוכל לה "
    },
    {
        "bookchapter": "תהילים",
        "chapter": "קלט",
        "versechapter": "ז",
        "bookseder": "תהילים",
        "seder": "יח",
        "verseseder": "קטו",
        "versenikud": "אָ֭נָ֥ה אֵלֵ֣ךְ מֵרוּחֶ֑ךָ וְ֝אָ֗נָה מִפָּנֶ֥יךָ אֶבְרָֽח׃ ",
        "versenonikud": "אנה אלך מרוחך ואנה מפניך אברח "
    },
    {
        "bookchapter": "תהילים",
        "chapter": "קלט",
        "versechapter": "ח",
        "bookseder": "תהילים",
        "seder": "יח",
        "verseseder": "קטז",
        "versenikud": "אִם־ אֶסַּ֣ק שָׁ֭מַיִם שָׁ֣ם אָ֑תָּה וְאַצִּ֖יעָה שְּׁא֣וֹל הִנֶּֽךָּ׃ ",
        "versenonikud": "אם אסק שמים שם אתה ואציעה שאול הנך "
    },
    {
        "bookchapter": "תהילים",
        "chapter": "קלט",
        "versechapter": "ט",
        "bookseder": "תהילים",
        "seder": "יח",
        "verseseder": "קיז",
        "versenikud": "אֶשָּׂ֥א כַנְפֵי־ שָׁ֑חַר אֶ֝שְׁכְּנָ֗ה בְּאַחֲרִ֥ית יָֽם׃ ",
        "versenonikud": "אשא כנפי שחר אשכנה באחרית ים "
    },
    {
        "bookchapter": "תהילים",
        "chapter": "קלט",
        "versechapter": "י",
        "bookseder": "תהילים",
        "seder": "יח",
        "verseseder": "קיח",
        "versenikud": "גַּם־ שָׁ֭ם יָדְךָ֣ תַנְחֵ֑נִי וְֽתֹאחֲזֵ֥נִי יְמִינֶֽךָ׃ ",
        "versenonikud": "גם שם ידך תנחני ותאחזני ימינך "
    },
    {
        "bookchapter": "תהילים",
        "chapter": "קלט",
        "versechapter": "יא",
        "bookseder": "תהילים",
        "seder": "יח",
        "verseseder": "קיט",
        "versenikud": "וָ֭אֹמַר אַךְ־ חֹ֣שֶׁךְ יְשׁוּפֵ֑נִי וְ֝לַ֗יְלָה א֣וֹר בַּעֲדֵֽנִי׃ ",
        "versenonikud": "ואמר אך חשך ישופני ולילה אור בעדני "
    },
    {
        "bookchapter": "תהילים",
        "chapter": "קלט",
        "versechapter": "יב",
        "bookseder": "תהילים",
        "seder": "יח",
        "verseseder": "קכ",
        "versenikud": "גַּם־ חֹשֶׁךְ֮ לֹֽא־ יַחְשִׁ֪יךְ מִ֫מֶּ֥ךָ וְ֭לַיְלָה כַּיּ֣וֹם יָאִ֑יר כַּ֝חֲשֵׁיכָ֗ה כָּאוֹרָֽה׃ ",
        "versenonikud": "גם חשך לא יחשיך ממך ולילה כיום יאיר כחשיכה כאורה "
    },
    {
        "bookchapter": "תהילים",
        "chapter": "קלט",
        "versechapter": "יג",
        "bookseder": "תהילים",
        "seder": "יח",
        "verseseder": "קכא",
        "versenikud": "כִּֽי־ אַ֭תָּה קָנִ֣יתָ כִלְיֹתָ֑י תְּ֝סֻכֵּ֗נִי בְּבֶ֣טֶן אִמִּֽי׃ ",
        "versenonikud": "כי אתה קנית כליתי תסכני בבטן אמי "
    },
    {
        "bookchapter": "תהילים",
        "chapter": "קלט",
        "versechapter": "יד",
        "bookseder": "תהילים",
        "seder": "יח",
        "verseseder": "קכב",
        "versenikud": "אֽוֹדְךָ֗ עַ֤ל כִּ֥י נוֹרָא֗וֹת נִ֫פְלֵ֥יתִי נִפְלָאִ֥ים מַעֲשֶׂ֑יךָ וְ֝נַפְשִׁ֗י יֹדַ֥עַת מְאֹֽד׃ ",
        "versenonikud": "אודך על כי נוראות נפליתי נפלאים מעשיך ונפשי ידעת מאד "
    },
    {
        "bookchapter": "תהילים",
        "chapter": "קלט",
        "versechapter": "טו",
        "bookseder": "תהילים",
        "seder": "יח",
        "verseseder": "קכג",
        "versenikud": "לֹא־ נִכְחַ֥ד עָצְמִ֗י מִ֫מֶּ֥ךָּ אֲשֶׁר־ עֻשֵּׂ֥יתִי בַסֵּ֑תֶר רֻ֝קַּ֗מְתִּי בְּֽתַחְתִּיּ֥וֹת אָֽרֶץ׃ ",
        "versenonikud": "לא נכחד עצמי ממך אשר עשיתי בסתר רקמתי בתחתיות ארץ "
    },
    {
        "bookchapter": "תהילים",
        "chapter": "קלט",
        "versechapter": "טז",
        "bookseder": "תהילים",
        "seder": "יח",
        "verseseder": "קכד",
        "versenikud": "גָּלְמִ֤י ׀ רָ֘א֤וּ עֵינֶ֗יךָ וְעַֽל־ סִפְרְךָ֮ כֻּלָּ֪ם יִכָּ֫תֵ֥בוּ יָמִ֥ים יֻצָּ֑רוּ ולא וְל֖וֹ אֶחָ֣ד בָּהֶֽם׃ ",
        "versenonikud": "גלמי  ראו עיניך ועל ספרך כלם יכתבו ימים יצרו ולא ולו אחד בהם "
    },
    {
        "bookchapter": "תהילים",
        "chapter": "קלט",
        "versechapter": "יז",
        "bookseder": "תהילים",
        "seder": "יח",
        "verseseder": "קכה",
        "versenikud": "וְלִ֗י מַה־ יָּקְר֣וּ רֵעֶ֣יךָ אֵ֑ל מֶ֥ה עָ֝צְמוּ רָאשֵׁיהֶֽם׃ ",
        "versenonikud": "ולי מה יקרו רעיך אל מה עצמו ראשיהם "
    },
    {
        "bookchapter": "תהילים",
        "chapter": "קלט",
        "versechapter": "יח",
        "bookseder": "תהילים",
        "seder": "יח",
        "verseseder": "קכו",
        "versenikud": "אֶ֭סְפְּרֵם מֵח֣וֹל יִרְבּ֑וּן הֱ֝קִיצֹ֗תִי וְעוֹדִ֥י עִמָּֽךְ׃ ",
        "versenonikud": "אספרם מחול ירבון הקיצתי ועודי עמך "
    },
    {
        "bookchapter": "תהילים",
        "chapter": "קלט",
        "versechapter": "יט",
        "bookseder": "תהילים",
        "seder": "יח",
        "verseseder": "קכז",
        "versenikud": "אִם־ תִּקְטֹ֖ל אֱל֥וֹהַּ ׀ רָשָׁ֑ע וְאַנְשֵׁ֥י דָ֝מִ֗ים ס֣וּרוּ מֶֽנִּי׃ ",
        "versenonikud": "אם תקטל אלוה  רשע ואנשי דמים סורו מני "
    },
    {
        "bookchapter": "תהילים",
        "chapter": "קלט",
        "versechapter": "כ",
        "bookseder": "תהילים",
        "seder": "יח",
        "verseseder": "קכח",
        "versenikud": "אֲשֶׁ֣ר יֹ֭אמְרֻךָ לִמְזִמָּ֑ה נָשֻׂ֖א לַשָּׁ֣וְא עָרֶֽיךָ׃ ",
        "versenonikud": "אשר יאמרך למזמה נשא לשוא עריך "
    },
    {
        "bookchapter": "תהילים",
        "chapter": "קלט",
        "versechapter": "כא",
        "bookseder": "תהילים",
        "seder": "יח",
        "verseseder": "קכט",
        "versenikud": "הֲלֽוֹא־ מְשַׂנְאֶ֖יךָ יְהוָ֥ה ׀ אֶשְׂנָ֑א וּ֝בִתְקוֹמְמֶ֗יךָ אֶתְקוֹטָֽט׃ ",
        "versenonikud": "הלוא משנאיך יהוה  אשנא ובתקוממיך אתקוטט "
    },
    {
        "bookchapter": "תהילים",
        "chapter": "קלט",
        "versechapter": "כב",
        "bookseder": "תהילים",
        "seder": "יח",
        "verseseder": "קל",
        "versenikud": "תַּכְלִ֣ית שִׂנְאָ֣ה שְׂנֵאתִ֑ים לְ֝אוֹיְבִ֗ים הָ֣יוּ לִֽי׃ ",
        "versenonikud": "תכלית שנאה שנאתים לאויבים היו לי "
    },
    {
        "bookchapter": "תהילים",
        "chapter": "קלט",
        "versechapter": "כג",
        "bookseder": "תהילים",
        "seder": "יח",
        "verseseder": "קלא",
        "versenikud": "חָקְרֵ֣נִי אֵ֭ל וְדַ֣ע לְבָבִ֑י בְּ֝חָנֵ֗נִי וְדַ֣ע שַׂרְעַפָּֽי׃ ",
        "versenonikud": "חקרני אל ודע לבבי בחנני ודע שרעפי "
    },
    {
        "bookchapter": "תהילים",
        "chapter": "קלט",
        "versechapter": "כד",
        "bookseder": "תהילים",
        "seder": "יח",
        "verseseder": "קלב",
        "versenikud": "וּרְאֵ֗ה אִם־ דֶּֽרֶךְ־ עֹ֥צֶב בִּ֑י וּ֝נְחֵ֗נִי בְּדֶ֣רֶךְ עוֹלָֽם׃ ",
        "versenonikud": "וראה אם דרך עצב בי ונחני בדרך עולם "
    }
]