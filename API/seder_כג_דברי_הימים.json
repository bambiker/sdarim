[
    {
        "bookchapter": "דברי הימים ב",
        "chapter": "לא",
        "versechapter": "י",
        "bookseder": "דברי הימים",
        "seder": "כג",
        "verseseder": "א",
        "versenikud": "וַיֹּ֣אמֶר אֵלָ֗יו עֲזַרְיָ֧הוּ הַכֹּהֵ֛ן הָרֹ֖אשׁ לְבֵ֣ית צָד֑וֹק וַ֠יֹּאמֶר מֵהָחֵ֨ל הַתְּרוּמָ֜ה לָבִ֣יא בֵית־ יְהוָ֗ה אָכ֨וֹל וְשָׂב֤וֹעַ וְהוֹתֵר֙ עַד־ לָר֔וֹב כִּ֤י יְהוָה֙ בֵּרַ֣ךְ אֶת־ עַמּ֔וֹ וְהַנּוֹתָ֖ר אֶת־ הֶהָמ֥וֹן הַזֶּֽה׃ ",
        "versenonikud": "ויאמר אליו עזריהו הכהן הראש לבית צדוק ויאמר מהחל התרומה לביא בית יהוה אכול ושבוע והותר עד לרוב כי יהוה ברך את עמו והנותר את ההמון הזה "
    },
    {
        "bookchapter": "דברי הימים ב",
        "chapter": "לא",
        "versechapter": "יא",
        "bookseder": "דברי הימים",
        "seder": "כג",
        "verseseder": "ב",
        "versenikud": "וַיֹּ֣אמֶר יְחִזְקִיָּ֗הוּ לְהָכִ֧ין לְשָׁכ֛וֹת בְּבֵ֥ית יְהוָ֖ה וַיָּכִֽינוּ׃ ",
        "versenonikud": "ויאמר יחזקיהו להכין לשכות בבית יהוה ויכינו "
    },
    {
        "bookchapter": "דברי הימים ב",
        "chapter": "לא",
        "versechapter": "יב",
        "bookseder": "דברי הימים",
        "seder": "כג",
        "verseseder": "ג",
        "versenikud": "וַיָּבִ֨יאוּ אֶת־ הַתְּרוּמָ֧ה וְהַֽמַּעֲשֵׂ֛ר וְהַקֳּדָשִׁ֖ים בֶּאֱמוּנָ֑ה וַעֲלֵיהֶ֤ם נָגִיד֙ כונניהו כָּֽנַנְיָ֣הוּ הַלֵּוִ֔י וְשִׁמְעִ֥י אָחִ֖יהוּ מִשְׁנֶֽה׃ ",
        "versenonikud": "ויביאו את התרומה והמעשר והקדשים באמונה ועליהם נגיד כונניהו כנניהו הלוי ושמעי אחיהו משנה "
    },
    {
        "bookchapter": "דברי הימים ב",
        "chapter": "לא",
        "versechapter": "יג",
        "bookseder": "דברי הימים",
        "seder": "כג",
        "verseseder": "ד",
        "versenikud": "וִֽיחִיאֵ֡ל וַ֠עֲזַזְיָהוּ וְנַ֨חַת וַעֲשָׂהאֵ֜ל וִֽירִימ֤וֹת וְיוֹזָבָד֙ וֶאֱלִיאֵ֣ל וְיִסְמַכְיָ֔הוּ וּמַ֖חַת וּבְנָיָ֑הוּ פְּקִידִ֗ים מִיַּ֤ד כונניהו כָּֽנַנְיָ֙הוּ֙ וְשִׁמְעִ֣י אָחִ֔יו בְּמִפְקַד֙ יְחִזְקִיָּ֣הוּ הַמֶּ֔לֶךְ וַעֲזַרְיָ֖הוּ נְגִ֥יד בֵּית־ הָאֱלֹהִֽים׃ ",
        "versenonikud": "ויחיאל ועזזיהו ונחת ועשהאל וירימות ויוזבד ואליאל ויסמכיהו ומחת ובניהו פקידים מיד כונניהו כנניהו ושמעי אחיו במפקד יחזקיהו המלך ועזריהו נגיד בית האלהים "
    },
    {
        "bookchapter": "דברי הימים ב",
        "chapter": "לא",
        "versechapter": "יד",
        "bookseder": "דברי הימים",
        "seder": "כג",
        "verseseder": "ה",
        "versenikud": "וְקוֹרֵ֨א בֶן־ יִמְנָ֤ה הַלֵּוִי֙ הַשּׁוֹעֵ֣ר לַמִּזְרָ֔חָה עַ֖ל נִדְב֣וֹת הָאֱלֹהִ֑ים לָתֵת֙ תְּרוּמַ֣ת יְהוָ֔ה וְקָדְשֵׁ֖י הַקֳּדָשִֽׁים׃ ",
        "versenonikud": "וקורא בן ימנה הלוי השוער למזרחה על נדבות האלהים לתת תרומת יהוה וקדשי הקדשים "
    },
    {
        "bookchapter": "דברי הימים ב",
        "chapter": "לא",
        "versechapter": "טו",
        "bookseder": "דברי הימים",
        "seder": "כג",
        "verseseder": "ו",
        "versenikud": "וְעַל־ יָד֡וֹ עֵ֣דֶן וּ֠מִנְיָמִן וְיֵשׁ֨וּעַ וּֽשְׁמַֽעְיָ֜הוּ אֲמַרְיָ֧הוּ וּשְׁכַנְיָ֛הוּ בְּעָרֵ֥י הַכֹּהֲנִ֖ים בֶּאֱמוּנָ֑ה לָתֵ֤ת לַאֲחֵיהֶם֙ בְּמַחְלְק֔וֹת כַּגָּד֖וֹל כַּקָּטָֽן׃ ",
        "versenonikud": "ועל ידו עדן ומנימן וישוע ושמעיהו אמריהו ושכניהו בערי הכהנים באמונה לתת לאחיהם במחלקות כגדול כקטן "
    },
    {
        "bookchapter": "דברי הימים ב",
        "chapter": "לא",
        "versechapter": "טז",
        "bookseder": "דברי הימים",
        "seder": "כג",
        "verseseder": "ז",
        "versenikud": "מִלְּבַ֞ד הִתְיַחְשָׂ֣ם לִזְכָרִ֗ים מִבֶּ֨ן שָׁל֤וֹשׁ שָׁנִים֙ וּלְמַ֔עְלָה לְכָל־ הַבָּ֥א לְבֵית־ יְהוָ֖ה לִדְבַר־ י֣וֹם בְּיוֹמ֑וֹ לַעֲב֣וֹדָתָ֔ם בְּמִשְׁמְרוֹתָ֖ם כְּמַחְלְקוֹתֵיהֶֽם׃ ",
        "versenonikud": "מלבד התיחשם לזכרים מבן שלוש שנים ולמעלה לכל הבא לבית יהוה לדבר יום ביומו לעבודתם במשמרותם כמחלקותיהם "
    },
    {
        "bookchapter": "דברי הימים ב",
        "chapter": "לא",
        "versechapter": "יז",
        "bookseder": "דברי הימים",
        "seder": "כג",
        "verseseder": "ח",
        "versenikud": "וְאֵ֨ת הִתְיַחֵ֤שׂ הַכֹּהֲנִים֙ לְבֵ֣ית אֲבוֹתֵיהֶ֔ם וְהַ֨לְוִיִּ֔ם מִבֶּ֛ן עֶשְׂרִ֥ים שָׁנָ֖ה וּלְמָ֑עְלָה בְּמִשְׁמְרוֹתֵיהֶ֖ם בְּמַחְלְקוֹתֵיהֶֽם׃ ",
        "versenonikud": "ואת התיחש הכהנים לבית אבותיהם והלוים מבן עשרים שנה ולמעלה במשמרותיהם במחלקותיהם "
    },
    {
        "bookchapter": "דברי הימים ב",
        "chapter": "לא",
        "versechapter": "יח",
        "bookseder": "דברי הימים",
        "seder": "כג",
        "verseseder": "ט",
        "versenikud": "וּלְהִתְיַחֵ֗שׂ בְּכָל־ טַפָּ֧ם נְשֵׁיהֶ֛ם וּבְנֵיהֶ֥ם וּבְנוֹתֵיהֶ֖ם לְכָל־ קָהָ֑ל כִּ֥י בֶאֱמוּנָתָ֖ם יִתְקַדְּשׁוּ־ קֹֽדֶשׁ׃ ",
        "versenonikud": "ולהתיחש בכל טפם נשיהם ובניהם ובנותיהם לכל קהל כי באמונתם יתקדשו קדש "
    },
    {
        "bookchapter": "דברי הימים ב",
        "chapter": "לא",
        "versechapter": "יט",
        "bookseder": "דברי הימים",
        "seder": "כג",
        "verseseder": "י",
        "versenikud": "וְלִבְנֵי֩ אַהֲרֹ֨ן הַכֹּהֲנִ֜ים בִּשְׂדֵ֨י מִגְרַ֤שׁ עָרֵיהֶם֙ בְּכָל־ עִ֣יר וָעִ֔יר אֲנָשִׁ֕ים אֲשֶׁ֥ר נִקְּב֖וּ בְּשֵׁמ֑וֹת לָתֵ֣ת מָנ֗וֹת לְכָל־ זָכָר֙ בַּכֹּ֣הֲנִ֔ים וּלְכָל־ הִתְיַחֵ֖שׂ בַּלְוִיִּֽם׃ ",
        "versenonikud": "ולבני אהרן הכהנים בשדי מגרש עריהם בכל עיר ועיר אנשים אשר נקבו בשמות לתת מנות לכל זכר בכהנים ולכל התיחש בלוים "
    },
    {
        "bookchapter": "דברי הימים ב",
        "chapter": "לא",
        "versechapter": "כ",
        "bookseder": "דברי הימים",
        "seder": "כג",
        "verseseder": "יא",
        "versenikud": "וַיַּ֧עַשׂ כָּזֹ֛את יְחִזְקִיָּ֖הוּ בְּכָל־ יְהוּדָ֑ה וַיַּ֨עַשׂ הַטּ֤וֹב וְהַיָּשָׁר֙ וְהָ֣אֱמֶ֔ת לִפְנֵ֖י יְהוָ֥ה אֱלֹהָֽיו׃ ",
        "versenonikud": "ויעש כזאת יחזקיהו בכל יהודה ויעש הטוב והישר והאמת לפני יהוה אלהיו "
    },
    {
        "bookchapter": "דברי הימים ב",
        "chapter": "לא",
        "versechapter": "כא",
        "bookseder": "דברי הימים",
        "seder": "כג",
        "verseseder": "יב",
        "versenikud": "וּבְכָֽל־ מַעֲשֶׂ֞ה אֲשֶׁר־ הֵחֵ֣ל ׀ בַּעֲבוֹדַ֣ת בֵּית־ הָאֱלֹהִ֗ים וּבַתּוֹרָה֙ וּבַמִּצְוָ֔ה לִדְרֹ֖שׁ לֵֽאלֹהָ֑יו בְּכָל־ לְבָב֥וֹ עָשָׂ֖ה וְהִצְלִֽיחַ׃ ",
        "versenonikud": "ובכל מעשה אשר החל  בעבודת בית האלהים ובתורה ובמצוה לדרש לאלהיו בכל לבבו עשה והצליח "
    },
    {
        "bookchapter": "דברי הימים ב",
        "chapter": "לב",
        "versechapter": "א",
        "bookseder": "דברי הימים",
        "seder": "כג",
        "verseseder": "יג",
        "versenikud": "אַחֲרֵ֨י הַדְּבָרִ֤ים וְהָאֱמֶת֙ הָאֵ֔לֶּה בָּ֖א סַנְחֵרִ֣יב מֶֽלֶךְ־ אַשּׁ֑וּר וַיָּבֹ֣א בִֽיהוּדָ֗ה וַיִּ֙חַן֙ עַל־ הֶעָרִ֣ים הַבְּצֻר֔וֹת וַיֹּ֖אמֶר לְבִקְעָ֥ם אֵלָֽיו׃ ",
        "versenonikud": "אחרי הדברים והאמת האלה בא סנחריב מלך אשור ויבא ביהודה ויחן על הערים הבצרות ויאמר לבקעם אליו "
    },
    {
        "bookchapter": "דברי הימים ב",
        "chapter": "לב",
        "versechapter": "ב",
        "bookseder": "דברי הימים",
        "seder": "כג",
        "verseseder": "יד",
        "versenikud": "וַיַּרְא֙ יְחִזְקִיָּ֔הוּ כִּי־ בָ֖א סַנְחֵרִ֑יב וּפָנָ֕יו לַמִּלְחָמָ֖ה עַל־ יְרוּשָׁלִָֽם׃ ",
        "versenonikud": "וירא יחזקיהו כי בא סנחריב ופניו למלחמה על ירושלם "
    },
    {
        "bookchapter": "דברי הימים ב",
        "chapter": "לב",
        "versechapter": "ג",
        "bookseder": "דברי הימים",
        "seder": "כג",
        "verseseder": "טו",
        "versenikud": "וַיִּוָּעַ֗ץ עִם־ שָׂרָיו֙ וְגִבֹּרָ֔יו לִסְתּוֹם֙ אֶת־ מֵימֵ֣י הָעֲיָנ֔וֹת אֲשֶׁ֖ר מִח֣וּץ לָעִ֑יר וַֽיַּעְזְרֽוּהוּ׃ ",
        "versenonikud": "ויועץ עם שריו וגבריו לסתום את מימי העינות אשר מחוץ לעיר ויעזרוהו "
    },
    {
        "bookchapter": "דברי הימים ב",
        "chapter": "לב",
        "versechapter": "ד",
        "bookseder": "דברי הימים",
        "seder": "כג",
        "verseseder": "טז",
        "versenikud": "וַיִּקָּבְצ֣וּ עַם־ רָ֔ב וַֽיִּסְתְּמוּ֙ אֶת־ כָּל־ הַמַּעְיָנ֔וֹת וְאֶת־ הַנַּ֛חַל הַשּׁוֹטֵ֥ף בְּתוֹךְ־ הָאָ֖רֶץ לֵאמֹ֑ר לָ֤מָּה יָב֙וֹאוּ֙ מַלְכֵ֣י אַשּׁ֔וּר וּמָצְא֖וּ מַ֥יִם רַבִּֽים׃ ",
        "versenonikud": "ויקבצו עם רב ויסתמו את כל המעינות ואת הנחל השוטף בתוך הארץ לאמר למה יבואו מלכי אשור ומצאו מים רבים "
    },
    {
        "bookchapter": "דברי הימים ב",
        "chapter": "לב",
        "versechapter": "ה",
        "bookseder": "דברי הימים",
        "seder": "כג",
        "verseseder": "יז",
        "versenikud": "וַיִּתְחַזַּ֡ק וַיִּבֶן֩ אֶת־ כָּל־ הַחוֹמָ֨ה הַפְּרוּצָ֜ה וַיַּ֣עַל עַל־ הַמִּגְדָּל֗וֹת וְלַח֙וּצָה֙ הַחוֹמָ֣ה אַחֶ֔רֶת וַיְחַזֵּ֥ק אֶת־ הַמִּלּ֖וֹא עִ֣יר דָּוִ֑יד וַיַּ֥עַשׂ שֶׁ֛לַח לָרֹ֖ב וּמָגִנִּֽים׃ ",
        "versenonikud": "ויתחזק ויבן את כל החומה הפרוצה ויעל על המגדלות ולחוצה החומה אחרת ויחזק את המלוא עיר דויד ויעש שלח לרב ומגנים "
    },
    {
        "bookchapter": "דברי הימים ב",
        "chapter": "לב",
        "versechapter": "ו",
        "bookseder": "דברי הימים",
        "seder": "כג",
        "verseseder": "יח",
        "versenikud": "וַיִּתֵּ֛ן שָׂרֵ֥י מִלְחָמ֖וֹת עַל־ הָעָ֑ם וַיִּקְבְּצֵ֣ם אֵלָ֗יו אֶל־ רְחוֹב֙ שַׁ֣עַר הָעִ֔יר וַיְדַבֵּ֥ר עַל־ לְבָבָ֖ם לֵאמֹֽר׃ ",
        "versenonikud": "ויתן שרי מלחמות על העם ויקבצם אליו אל רחוב שער העיר וידבר על לבבם לאמר "
    },
    {
        "bookchapter": "דברי הימים ב",
        "chapter": "לב",
        "versechapter": "ז",
        "bookseder": "דברי הימים",
        "seder": "כג",
        "verseseder": "יט",
        "versenikud": "חִזְק֣וּ וְאִמְצ֔וּ אַל־ תִּֽירְא֣וּ וְאַל־ תֵּחַ֗תּוּ מִפְּנֵי֙ מֶ֣לֶךְ אַשּׁ֔וּר וּמִלִּפְנֵ֖י כָּל־ הֶהָמ֣וֹן אֲשֶׁר־ עִמּ֑וֹ כִּֽי־ עִמָּ֥נוּ רַ֖ב מֵעִמּֽוֹ׃ ",
        "versenonikud": "חזקו ואמצו אל תיראו ואל תחתו מפני מלך אשור ומלפני כל ההמון אשר עמו כי עמנו רב מעמו "
    },
    {
        "bookchapter": "דברי הימים ב",
        "chapter": "לב",
        "versechapter": "ח",
        "bookseder": "דברי הימים",
        "seder": "כג",
        "verseseder": "כ",
        "versenikud": "עִמּוֹ֙ זְר֣וֹעַ בָּשָׂ֔ר וְעִמָּ֜נוּ יְהוָ֤ה אֱלֹהֵ֙ינוּ֙ לְעָזְרֵ֔נוּ וּלְהִלָּחֵ֖ם מִלְחֲמֹתֵ֑נוּ וַיִּסָּמְכ֣וּ הָעָ֔ם עַל־ דִּבְרֵ֖י יְחִזְקִיָּ֥הוּ מֶֽלֶךְ־ יְהוּדָֽה׃ ",
        "versenonikud": "עמו זרוע בשר ועמנו יהוה אלהינו לעזרנו ולהלחם מלחמתנו ויסמכו העם על דברי יחזקיהו מלך יהודה "
    },
    {
        "bookchapter": "דברי הימים ב",
        "chapter": "לב",
        "versechapter": "ט",
        "bookseder": "דברי הימים",
        "seder": "כג",
        "verseseder": "כא",
        "versenikud": "אַ֣חַר זֶ֗ה שָׁ֠לַח סַנְחֵרִ֨יב מֶֽלֶךְ־ אַשּׁ֤וּר עֲבָדָיו֙ יְר֣וּשָׁלַ֔יְמָה וְהוּא֙ עַל־ לָכִ֔ישׁ וְכָל־ מֶמְשַׁלְתּ֖וֹ עִמּ֑וֹ עַל־ יְחִזְקִיָּ֙הוּ֙ מֶ֣לֶךְ יְהוּדָ֔ה וְעַל־ כָּל־ יְהוּדָ֛ה אֲשֶׁ֥ר בִּירוּשָׁלִַ֖ם לֵאמֹֽר׃ ",
        "versenonikud": "אחר זה שלח סנחריב מלך אשור עבדיו ירושלימה והוא על לכיש וכל ממשלתו עמו על יחזקיהו מלך יהודה ועל כל יהודה אשר בירושלם לאמר "
    },
    {
        "bookchapter": "דברי הימים ב",
        "chapter": "לב",
        "versechapter": "י",
        "bookseder": "דברי הימים",
        "seder": "כג",
        "verseseder": "כב",
        "versenikud": "כֹּ֣ה אָמַ֔ר סַנְחֵרִ֖יב מֶ֣לֶךְ אַשּׁ֑וּר עַל־ מָה֙ אַתֶּ֣ם בֹּטְחִ֔ים וְיֹשְׁבִ֥ים בְּמָצ֖וֹר בִּירוּשָׁלִָֽם׃ ",
        "versenonikud": "כה אמר סנחריב מלך אשור על מה אתם בטחים וישבים במצור בירושלם "
    },
    {
        "bookchapter": "דברי הימים ב",
        "chapter": "לב",
        "versechapter": "יא",
        "bookseder": "דברי הימים",
        "seder": "כג",
        "verseseder": "כג",
        "versenikud": "הֲלֹ֤א יְחִזְקִיָּ֙הוּ֙ מַסִּ֣ית אֶתְכֶ֔ם לָתֵ֣ת אֶתְכֶ֔ם לָמ֛וּת בְּרָעָ֥ב וּבְצָמָ֖א לֵאמֹ֑ר יְהוָ֣ה אֱלֹהֵ֔ינוּ יַצִּילֵ֕נוּ מִכַּ֖ף מֶ֥לֶךְ אַשּֽׁוּר׃ ",
        "versenonikud": "הלא יחזקיהו מסית אתכם לתת אתכם למות ברעב ובצמא לאמר יהוה אלהינו יצילנו מכף מלך אשור "
    },
    {
        "bookchapter": "דברי הימים ב",
        "chapter": "לב",
        "versechapter": "יב",
        "bookseder": "דברי הימים",
        "seder": "כג",
        "verseseder": "כד",
        "versenikud": "הֲלֹא־ הוּא֙ יְחִזְקִיָּ֔הוּ הֵסִ֥יר אֶת־ בָּמֹתָ֖יו וְאֶת־ מִזְבְּחֹתָ֑יו וַיֹּ֨אמֶר לִֽיהוּדָ֤ה וְלִֽירוּשָׁלִַ֙ם֙ לֵאמֹ֔ר לִפְנֵ֨י מִזְבֵּ֧חַ אֶחָ֛ד תִּֽשְׁתַּחֲו֖וּ וְעָלָ֥יו תַּקְטִֽירוּ׃ ",
        "versenonikud": "הלא הוא יחזקיהו הסיר את במתיו ואת מזבחתיו ויאמר ליהודה ולירושלם לאמר לפני מזבח אחד תשתחוו ועליו תקטירו "
    },
    {
        "bookchapter": "דברי הימים ב",
        "chapter": "לב",
        "versechapter": "יג",
        "bookseder": "דברי הימים",
        "seder": "כג",
        "verseseder": "כה",
        "versenikud": "הֲלֹ֣א תֵדְע֗וּ מֶ֤ה עָשִׂ֙יתִי֙ אֲנִ֣י וַאֲבוֹתַ֔י לְכֹ֖ל עַמֵּ֣י הָאֲרָצ֑וֹת הֲיָכ֣וֹל יָֽכְל֗וּ אֱלֹהֵי֙ גּוֹיֵ֣ הָאֲרָצ֔וֹת לְהַצִּ֥יל אֶת־ אַרְצָ֖ם מִיָּדִֽי׃ ",
        "versenonikud": "הלא תדעו מה עשיתי אני ואבותי לכל עמי הארצות היכול יכלו אלהי גוי הארצות להציל את ארצם מידי "
    },
    {
        "bookchapter": "דברי הימים ב",
        "chapter": "לב",
        "versechapter": "יד",
        "bookseder": "דברי הימים",
        "seder": "כג",
        "verseseder": "כו",
        "versenikud": "מִ֠י בְּֽכָל־ אֱלֹהֵ֞י הַגּוֹיִ֤ם הָאֵ֙לֶּה֙ אֲשֶׁ֣ר הֶחֱרִ֣ימוּ אֲבוֹתַ֔י אֲשֶׁ֣ר יָכ֔וֹל לְהַצִּ֥יל אֶת־ עַמּ֖וֹ מִיָּדִ֑י כִּ֤י יוּכַל֙ אֱלֹ֣הֵיכֶ֔ם לְהַצִּ֥יל אֶתְכֶ֖ם מִיָּדִֽי׃ ",
        "versenonikud": "מי בכל אלהי הגוים האלה אשר החרימו אבותי אשר יכול להציל את עמו מידי כי יוכל אלהיכם להציל אתכם מידי "
    },
    {
        "bookchapter": "דברי הימים ב",
        "chapter": "לב",
        "versechapter": "טו",
        "bookseder": "דברי הימים",
        "seder": "כג",
        "verseseder": "כז",
        "versenikud": "וְעַתָּ֡ה אַל־ יַשִּׁיא֩ אֶתְכֶ֨ם חִזְקִיָּ֜הוּ וְאַל־ יַסִּ֨ית אֶתְכֶ֣ם כָּזֹאת֮ וְאַל־ תַּאֲמִ֣ינוּ לוֹ֒ כִּי־ לֹ֣א יוּכַ֗ל כָּל־ אֱל֙וֹהַ֙ כָּל־ גּ֣וֹי וּמַמְלָכָ֔ה לְהַצִּ֥יל עַמּ֛וֹ מִיָּדִ֖י וּמִיַּ֣ד אֲבוֹתָ֑י אַ֚ף כִּ֣י אֱ‍ֽלֹהֵיכֶ֔ם לֹא־ יַצִּ֥ילוּ אֶתְכֶ֖ם מִיָּדִֽי׃ ",
        "versenonikud": "ועתה אל ישיא אתכם חזקיהו ואל יסית אתכם כזאת ואל תאמינו לו כי לא יוכל כל אלוה כל גוי וממלכה להציל עמו מידי ומיד אבותי אף כי אלהיכם לא יצילו אתכם מידי "
    },
    {
        "bookchapter": "דברי הימים ב",
        "chapter": "לב",
        "versechapter": "טז",
        "bookseder": "דברי הימים",
        "seder": "כג",
        "verseseder": "כח",
        "versenikud": "וְעוֹד֙ דִּבְּר֣וּ עֲבָדָ֔יו עַל־ יְהוָ֖ה הָאֱלֹהִ֑ים וְעַ֖ל יְחִזְקִיָּ֥הוּ עַבְדּֽוֹ׃ ",
        "versenonikud": "ועוד דברו עבדיו על יהוה האלהים ועל יחזקיהו עבדו "
    },
    {
        "bookchapter": "דברי הימים ב",
        "chapter": "לב",
        "versechapter": "יז",
        "bookseder": "דברי הימים",
        "seder": "כג",
        "verseseder": "כט",
        "versenikud": "וּסְפָרִ֣ים כָּתַ֔ב לְחָרֵ֕ף לַיהוָ֖ה אֱלֹהֵ֣י יִשְׂרָאֵ֑ל וְלֵֽאמֹ֨ר עָלָ֜יו לֵאמֹ֗ר כֵּֽאלֹהֵ֞י גּוֹיֵ֤ הָאֲרָצוֹת֙ אֲשֶׁ֨ר לֹא־ הִצִּ֤ילוּ עַמָּם֙ מִיָּדִ֔י כֵּ֣ן לֹֽא־ יַצִּ֞יל אֱלֹהֵ֧י יְחִזְקִיָּ֛הוּ עַמּ֖וֹ מִיָּדִֽי׃ ",
        "versenonikud": "וספרים כתב לחרף ליהוה אלהי ישראל ולאמר עליו לאמר כאלהי גוי הארצות אשר לא הצילו עמם מידי כן לא יציל אלהי יחזקיהו עמו מידי "
    },
    {
        "bookchapter": "דברי הימים ב",
        "chapter": "לב",
        "versechapter": "יח",
        "bookseder": "דברי הימים",
        "seder": "כג",
        "verseseder": "ל",
        "versenikud": "וַיִּקְרְא֨וּ בְקוֹל־ גָּד֜וֹל יְהוּדִ֗ית עַל־ עַ֤ם יְרוּשָׁלִַ֙ם֙ אֲשֶׁ֣ר עַל־ הַֽחוֹמָ֔ה לְיָֽרְאָ֖ם וּֽלְבַהֲלָ֑ם לְמַ֖עַן יִלְכְּד֥וּ אֶת־ הָעִֽיר׃ ",
        "versenonikud": "ויקראו בקול גדול יהודית על עם ירושלם אשר על החומה ליראם ולבהלם למען ילכדו את העיר "
    },
    {
        "bookchapter": "דברי הימים ב",
        "chapter": "לב",
        "versechapter": "יט",
        "bookseder": "דברי הימים",
        "seder": "כג",
        "verseseder": "לא",
        "versenikud": "וַֽיְדַבְּר֔וּ אֶל־ אֱלֹהֵ֖י יְרוּשָׁלִָ֑ם כְּעַ֗ל אֱלֹהֵי֙ עַמֵּ֣י הָאָ֔רֶץ מַעֲשֵׂ֖ה יְדֵ֥י הָאָדָֽם׃ ",
        "versenonikud": "וידברו אל אלהי ירושלם כעל אלהי עמי הארץ מעשה ידי האדם "
    },
    {
        "bookchapter": "דברי הימים ב",
        "chapter": "לב",
        "versechapter": "כ",
        "bookseder": "דברי הימים",
        "seder": "כג",
        "verseseder": "לב",
        "versenikud": "וַיִּתְפַּלֵּ֞ל יְחִזְקִיָּ֣הוּ הַמֶּ֗לֶךְ וִֽישַֽׁעְיָ֧הוּ בֶן־ אָמ֛וֹץ הַנָּבִ֖יא עַל־ זֹ֑את וַֽיִּזְעֲק֖וּ הַשָּׁמָֽיִם׃ ",
        "versenonikud": "ויתפלל יחזקיהו המלך וישעיהו בן אמוץ הנביא על זאת ויזעקו השמים "
    },
    {
        "bookchapter": "דברי הימים ב",
        "chapter": "לב",
        "versechapter": "כא",
        "bookseder": "דברי הימים",
        "seder": "כג",
        "verseseder": "לג",
        "versenikud": "וַיִּשְׁלַ֤ח יְהוָה֙ מַלְאָ֔ךְ וַיַּכְחֵ֞ד כָּל־ גִּבּ֥וֹר חַ֙יִל֙ וְנָגִ֣יד וְשָׂ֔ר בְּמַחֲנֵ֖ה מֶ֣לֶךְ אַשּׁ֑וּר וַיָּשָׁב֩ בְּבֹ֨שֶׁת פָּנִ֜ים לְאַרְצ֗וֹ וַיָּבֹא֙ בֵּ֣ית אֱלֹהָ֔יו ומיציאו וּמִֽיצִיאֵ֣י מֵעָ֔יו שָׁ֖ם הִפִּילֻ֥הוּ בֶחָֽרֶב׃ ",
        "versenonikud": "וישלח יהוה מלאך ויכחד כל גבור חיל ונגיד ושר במחנה מלך אשור וישב בבשת פנים לארצו ויבא בית אלהיו ומיציאו ומיציאי מעיו שם הפילהו בחרב "
    },
    {
        "bookchapter": "דברי הימים ב",
        "chapter": "לב",
        "versechapter": "כב",
        "bookseder": "דברי הימים",
        "seder": "כג",
        "verseseder": "לד",
        "versenikud": "וַיּוֹשַׁע֩ יְהוָ֨ה אֶת־ יְחִזְקִיָּ֜הוּ וְאֵ֣ת ׀ יֹשְׁבֵ֣י יְרוּשָׁלִַ֗ם מִיַּ֛ד סַנְחֵרִ֥יב מֶֽלֶךְ־ אַשּׁ֖וּר וּמִיַּד־ כֹּ֑ל וַֽיְנַהֲלֵ֖ם מִסָּבִֽיב׃ ",
        "versenonikud": "ויושע יהוה את יחזקיהו ואת  ישבי ירושלם מיד סנחריב מלך אשור ומיד כל וינהלם מסביב "
    },
    {
        "bookchapter": "דברי הימים ב",
        "chapter": "לב",
        "versechapter": "כג",
        "bookseder": "דברי הימים",
        "seder": "כג",
        "verseseder": "לה",
        "versenikud": "וְ֠רַבִּים מְבִיאִ֨ים מִנְחָ֤ה לַיהוָה֙ לִיר֣וּשָׁלִַ֔ם וּמִ֨גְדָּנ֔וֹת לִֽיחִזְקִיָּ֖הוּ מֶ֣לֶךְ יְהוּדָ֑ה וַיִּנַּשֵּׂ֛א לְעֵינֵ֥י כָל־ הַגּוֹיִ֖ם מֵאַֽחֲרֵי־ כֵֽן׃ ",
        "versenonikud": "ורבים מביאים מנחה ליהוה לירושלם ומגדנות ליחזקיהו מלך יהודה וינשא לעיני כל הגוים מאחרי כן "
    },
    {
        "bookchapter": "דברי הימים ב",
        "chapter": "לב",
        "versechapter": "כד",
        "bookseder": "דברי הימים",
        "seder": "כג",
        "verseseder": "לו",
        "versenikud": "בַּיָּמִ֣ים הָהֵ֔ם חָלָ֥ה יְחִזְקִיָּ֖הוּ עַד־ לָמ֑וּת וַיִּתְפַּלֵּל֙ אֶל־ יְהוָ֔ה וַיֹּ֣אמֶר ל֔וֹ וּמוֹפֵ֖ת נָ֥תַן לֽוֹ׃ ",
        "versenonikud": "בימים ההם חלה יחזקיהו עד למות ויתפלל אל יהוה ויאמר לו ומופת נתן לו "
    },
    {
        "bookchapter": "דברי הימים ב",
        "chapter": "לב",
        "versechapter": "כה",
        "bookseder": "דברי הימים",
        "seder": "כג",
        "verseseder": "לז",
        "versenikud": "וְלֹא־ כִגְמֻ֤ל עָלָיו֙ הֵשִׁ֣יב יְחִזְקִיָּ֔הוּ כִּ֥י גָבַ֖הּ לִבּ֑וֹ וַיְהִ֤י עָלָיו֙ קֶ֔צֶף וְעַל־ יְהוּדָ֖ה וִירוּשָׁלִָֽם׃ ",
        "versenonikud": "ולא כגמל עליו השיב יחזקיהו כי גבה לבו ויהי עליו קצף ועל יהודה וירושלם "
    },
    {
        "bookchapter": "דברי הימים ב",
        "chapter": "לב",
        "versechapter": "כו",
        "bookseder": "דברי הימים",
        "seder": "כג",
        "verseseder": "לח",
        "versenikud": "וַיִּכָּנַ֤ע יְחִזְקִיָּ֙הוּ֙ בְּגֹ֣בַהּ לִבּ֔וֹ ה֖וּא וְיֹשְׁבֵ֣י יְרוּשָׁלִָ֑ם וְלֹא־ בָ֤א עֲלֵיהֶם֙ קֶ֣צֶף יְהוָ֔ה בִּימֵ֖י יְחִזְקִיָּֽהוּ׃ ",
        "versenonikud": "ויכנע יחזקיהו בגבה לבו הוא וישבי ירושלם ולא בא עליהם קצף יהוה בימי יחזקיהו "
    },
    {
        "bookchapter": "דברי הימים ב",
        "chapter": "לב",
        "versechapter": "כז",
        "bookseder": "דברי הימים",
        "seder": "כג",
        "verseseder": "לט",
        "versenikud": "וַיְהִ֧י לִֽיחִזְקִיָּ֛הוּ עֹ֥שֶׁר וְכָב֖וֹד הַרְבֵּ֣ה מְאֹ֑ד וְאֹֽצָר֣וֹת עָֽשָׂה־ ל֠וֹ לְכֶ֨סֶף וּלְזָהָ֜ב וּלְאֶ֣בֶן יְקָרָ֗ה וְלִבְשָׂמִים֙ וּלְמָ֣גִנִּ֔ים וּלְכֹ֖ל כְּלֵ֥י חֶמְדָּֽה׃ ",
        "versenonikud": "ויהי ליחזקיהו עשר וכבוד הרבה מאד ואצרות עשה לו לכסף ולזהב ולאבן יקרה ולבשמים ולמגנים ולכל כלי חמדה "
    },
    {
        "bookchapter": "דברי הימים ב",
        "chapter": "לב",
        "versechapter": "כח",
        "bookseder": "דברי הימים",
        "seder": "כג",
        "verseseder": "מ",
        "versenikud": "וּמִ֨סְכְּנ֔וֹת לִתְבוּאַ֥ת דָּגָ֖ן וְתִיר֣וֹשׁ וְיִצְהָ֑ר וְאֻֽרָוֺת֙ לְכָל־ בְּהֵמָ֣ה וּבְהֵמָ֔ה וַעֲדָרִ֖ים לָאֲוֵרֽוֹת׃ ",
        "versenonikud": "ומסכנות לתבואת דגן ותירוש ויצהר וארות לכל בהמה ובהמה ועדרים לאורות "
    },
    {
        "bookchapter": "דברי הימים ב",
        "chapter": "לב",
        "versechapter": "כט",
        "bookseder": "דברי הימים",
        "seder": "כג",
        "verseseder": "מא",
        "versenikud": "וְעָרִים֙ עָ֣שָׂה ל֔וֹ וּמִקְנֵה־ צֹ֥אן וּבָקָ֖ר לָרֹ֑ב כִּ֤י נָֽתַן־ לוֹ֙ אֱלֹהִ֔ים רְכ֖וּשׁ רַ֥ב מְאֹֽד׃ ",
        "versenonikud": "וערים עשה לו ומקנה צאן ובקר לרב כי נתן לו אלהים רכוש רב מאד "
    },
    {
        "bookchapter": "דברי הימים ב",
        "chapter": "לב",
        "versechapter": "ל",
        "bookseder": "דברי הימים",
        "seder": "כג",
        "verseseder": "מב",
        "versenikud": "וְה֣וּא יְחִזְקִיָּ֗הוּ סָתַם֙ אֶת־ מוֹצָ֞א מֵימֵ֤י גִיחוֹן֙ הָֽעֶלְי֔וֹן וַֽיַּישְּׁרֵ֥ם לְמַֽטָּה־ מַּעְרָ֖בָה לְעִ֣יר דָּוִ֑יד וַיַּצְלַ֥ח יְחִזְקִיָּ֖הוּ בְּכָֽל־ מַעֲשֵֽׂהוּ׃ ",
        "versenonikud": "והוא יחזקיהו סתם את מוצא מימי גיחון העליון ויישרם למטה מערבה לעיר דויד ויצלח יחזקיהו בכל מעשהו "
    },
    {
        "bookchapter": "דברי הימים ב",
        "chapter": "לב",
        "versechapter": "לא",
        "bookseder": "דברי הימים",
        "seder": "כג",
        "verseseder": "מג",
        "versenikud": "וְכֵ֞ן בִּמְלִיצֵ֣י ׀ שָׂרֵ֣י בָּבֶ֗ל הַֽמְשַׁלְּחִ֤ים עָלָיו֙ לִדְרֹ֗שׁ הַמּוֹפֵת֙ אֲשֶׁ֣ר הָיָ֣ה בָאָ֔רֶץ עֲזָב֖וֹ הָֽאֱלֹהִ֑ים לְנַ֨סּוֹת֔וֹ לָדַ֖עַת כָּל־ בִּלְבָבֽוֹ׃ ",
        "versenonikud": "וכן במליצי  שרי בבל המשלחים עליו לדרש המופת אשר היה בארץ עזבו האלהים לנסותו לדעת כל בלבבו "
    },
    {
        "bookchapter": "דברי הימים ב",
        "chapter": "לב",
        "versechapter": "לב",
        "bookseder": "דברי הימים",
        "seder": "כג",
        "verseseder": "מד",
        "versenikud": "וְיֶ֛תֶר דִּבְרֵ֥י יְחִזְקִיָּ֖הוּ וַחֲסָדָ֑יו הִנָּ֣ם כְּתוּבִ֗ים בַּחֲז֞וֹן יְשַֽׁעְיָ֤הוּ בֶן־ אָמוֹץ֙ הַנָּבִ֔יא עַל־ סֵ֥פֶר מַלְכֵי־ יְהוּדָ֖ה וְיִשְׂרָאֵֽל׃ ",
        "versenonikud": "ויתר דברי יחזקיהו וחסדיו הנם כתובים בחזון ישעיהו בן אמוץ הנביא על ספר מלכי יהודה וישראל "
    },
    {
        "bookchapter": "דברי הימים ב",
        "chapter": "לב",
        "versechapter": "לג",
        "bookseder": "דברי הימים",
        "seder": "כג",
        "verseseder": "מה",
        "versenikud": "וַיִּשְׁכַּ֨ב יְחִזְקִיָּ֜הוּ עִם־ אֲבֹתָ֗יו וַֽיִּקְבְּרֻהוּ֮ בְּֽמַעֲלֵה֮ קִבְרֵ֣י בְנֵי־ דָוִיד֒ וְכָבוֹד֙ עָֽשׂוּ־ ל֣וֹ בְמוֹת֔וֹ כָּל־ יְהוּדָ֖ה וְיֹשְׁבֵ֣י יְרוּשָׁלִָ֑ם וַיִּמְלֹ֛ךְ מְנַשֶּׁ֥ה בְנ֖וֹ תַּחְתָּֽיו׃ ",
        "versenonikud": "וישכב יחזקיהו עם אבתיו ויקברהו במעלה קברי בני דויד וכבוד עשו לו במותו כל יהודה וישבי ירושלם וימלך מנשה בנו תחתיו "
    },
    {
        "bookchapter": "דברי הימים ב",
        "chapter": "לג",
        "versechapter": "א",
        "bookseder": "דברי הימים",
        "seder": "כג",
        "verseseder": "מו",
        "versenikud": "בֶּן־ שְׁתֵּ֥ים עֶשְׂרֵ֛ה שָׁנָ֖ה מְנַשֶּׁ֣ה בְמָלְכ֑וֹ וַחֲמִשִּׁ֤ים וְחָמֵשׁ֙ שָׁנָ֔ה מָלַ֖ךְ בִּירוּשָׁלִָֽם׃ ",
        "versenonikud": "בן שתים עשרה שנה מנשה במלכו וחמשים וחמש שנה מלך בירושלם "
    },
    {
        "bookchapter": "דברי הימים ב",
        "chapter": "לג",
        "versechapter": "ב",
        "bookseder": "דברי הימים",
        "seder": "כג",
        "verseseder": "מז",
        "versenikud": "וַיַּ֥עַשׂ הָרַ֖ע בְּעֵינֵ֣י יְהוָ֑ה כְּתֽוֹעֲבוֹת֙ הַגּוֹיִ֔ם אֲשֶׁר֙ הוֹרִ֣ישׁ יְהוָ֔ה מִפְּנֵ֖י בְּנֵ֥י יִשְׂרָאֵֽל׃ ",
        "versenonikud": "ויעש הרע בעיני יהוה כתועבות הגוים אשר הוריש יהוה מפני בני ישראל "
    },
    {
        "bookchapter": "דברי הימים ב",
        "chapter": "לג",
        "versechapter": "ג",
        "bookseder": "דברי הימים",
        "seder": "כג",
        "verseseder": "מח",
        "versenikud": "וַיָּ֗שָׁב וַיִּ֙בֶן֙ אֶת־ הַבָּמ֔וֹת אֲשֶׁ֥ר נִתַּ֖ץ יְחִזְקִיָּ֣הוּ אָבִ֑יו וַיָּ֨קֶם מִזְבְּח֤וֹת לַבְּעָלִים֙ וַיַּ֣עַשׂ אֲשֵׁר֔וֹת וַיִּשְׁתַּ֙חוּ֙ לְכָל־ צְבָ֣א הַשָּׁמַ֔יִם וַֽיַּעֲבֹ֖ד אֹתָֽם׃ ",
        "versenonikud": "וישב ויבן את הבמות אשר נתץ יחזקיהו אביו ויקם מזבחות לבעלים ויעש אשרות וישתחו לכל צבא השמים ויעבד אתם "
    },
    {
        "bookchapter": "דברי הימים ב",
        "chapter": "לג",
        "versechapter": "ד",
        "bookseder": "דברי הימים",
        "seder": "כג",
        "verseseder": "מט",
        "versenikud": "וּבָנָ֥ה מִזְבְּח֖וֹת בְּבֵ֣ית יְהוָ֑ה אֲשֶׁר֙ אָמַ֣ר יְהוָ֔ה בִּירוּשָׁלִַ֥ם יִֽהְיֶה־ שְּׁמִ֖י לְעוֹלָֽם׃ ",
        "versenonikud": "ובנה מזבחות בבית יהוה אשר אמר יהוה בירושלם יהיה שמי לעולם "
    },
    {
        "bookchapter": "דברי הימים ב",
        "chapter": "לג",
        "versechapter": "ה",
        "bookseder": "דברי הימים",
        "seder": "כג",
        "verseseder": "נ",
        "versenikud": "וַיִּ֥בֶן מִזְבְּח֖וֹת לְכָל־ צְבָ֣א הַשָּׁמָ֑יִם בִּשְׁתֵּ֖י חַצְר֥וֹת בֵּית־ יְהוָֽה׃ ",
        "versenonikud": "ויבן מזבחות לכל צבא השמים בשתי חצרות בית יהוה "
    },
    {
        "bookchapter": "דברי הימים ב",
        "chapter": "לג",
        "versechapter": "ו",
        "bookseder": "דברי הימים",
        "seder": "כג",
        "verseseder": "נא",
        "versenikud": "וְהוּא֩ הֶעֱבִ֨יר אֶת־ בָּנָ֤יו בָּאֵשׁ֙ בְּגֵ֣י בֶן־ הִנֹּ֔ם וְעוֹנֵ֤ן וְנִחֵשׁ֙ וְֽכִשֵּׁ֔ף וְעָ֥שָׂה א֖וֹב וְיִדְּעוֹנִ֑י הִרְבָּ֗ה לַעֲשׂ֥וֹת הָרַ֛ע בְּעֵינֵ֥י יְהוָ֖ה לְהַכְעִיסֽוֹ׃ ",
        "versenonikud": "והוא העביר את בניו באש בגי בן הנם ועונן ונחש וכשף ועשה אוב וידעוני הרבה לעשות הרע בעיני יהוה להכעיסו "
    },
    {
        "bookchapter": "דברי הימים ב",
        "chapter": "לג",
        "versechapter": "ז",
        "bookseder": "דברי הימים",
        "seder": "כג",
        "verseseder": "נב",
        "versenikud": "וַיָּ֕שֶׂם אֶת־ פֶּ֥סֶל הַסֶּ֖מֶל אֲשֶׁ֣ר עָשָׂ֑ה בְּבֵ֣ית הָאֱלֹהִ֗ים אֲשֶׁ֨ר אָמַ֤ר אֱלֹהִים֙ אֶל־ דָּוִיד֙ וְאֶל־ שְׁלֹמֹ֣ה בְנ֔וֹ בַּבַּ֨יִת הַזֶּ֜ה וּבִֽירוּשָׁלִַ֗ם אֲשֶׁ֤ר בָּחַ֙רְתִּי֙ מִכֹּל֙ שִׁבְטֵ֣י יִשְׂרָאֵ֔ל אָשִׂ֥ים אֶת־ שְׁמִ֖י לְעֵילֽוֹם׃ ",
        "versenonikud": "וישם את פסל הסמל אשר עשה בבית האלהים אשר אמר אלהים אל דויד ואל שלמה בנו בבית הזה ובירושלם אשר בחרתי מכל שבטי ישראל אשים את שמי לעילום "
    },
    {
        "bookchapter": "דברי הימים ב",
        "chapter": "לג",
        "versechapter": "ח",
        "bookseder": "דברי הימים",
        "seder": "כג",
        "verseseder": "נג",
        "versenikud": "וְלֹ֣א אוֹסִ֗יף לְהָסִיר֙ אֶת־ רֶ֣גֶל יִשְׂרָאֵ֔ל מֵעַל֙ הָֽאֲדָמָ֔ה אֲשֶׁ֥ר הֶֽעֱמַ֖דְתִּי לַאֲבֹֽתֵיכֶ֑ם רַ֣ק ׀ אִם־ יִשְׁמְר֣וּ לַעֲשׂ֗וֹת אֵ֚ת כָּל־ אֲשֶׁ֣ר צִוִּיתִ֔ים לְכָל־ הַתּוֹרָ֛ה וְהַֽחֻקִּ֥ים וְהַמִּשְׁפָּטִ֖ים בְּיַד־ מֹשֶֽׁה׃ ",
        "versenonikud": "ולא אוסיף להסיר את רגל ישראל מעל האדמה אשר העמדתי לאבתיכם רק  אם ישמרו לעשות את כל אשר צויתים לכל התורה והחקים והמשפטים ביד משה "
    },
    {
        "bookchapter": "דברי הימים ב",
        "chapter": "לג",
        "versechapter": "ט",
        "bookseder": "דברי הימים",
        "seder": "כג",
        "verseseder": "נד",
        "versenikud": "וַיֶּ֣תַע מְנַשֶּׁ֔ה אֶת־ יְהוּדָ֖ה וְיֹשְׁבֵ֣י יְרוּשָׁלִָ֑ם לַעֲשׂ֣וֹת רָ֔ע מִן־ הַ֨גּוֹיִ֔ם אֲשֶׁר֙ הִשְׁמִ֣יד יְהוָ֔ה מִפְּנֵ֖י בְּנֵ֥י יִשְׂרָאֵֽל׃ ",
        "versenonikud": "ויתע מנשה את יהודה וישבי ירושלם לעשות רע מן הגוים אשר השמיד יהוה מפני בני ישראל "
    },
    {
        "bookchapter": "דברי הימים ב",
        "chapter": "לג",
        "versechapter": "י",
        "bookseder": "דברי הימים",
        "seder": "כג",
        "verseseder": "נה",
        "versenikud": "וַיְדַבֵּ֧ר יְהוָ֛ה אֶל־ מְנַשֶּׁ֥ה וְאֶל־ עַמּ֖וֹ וְלֹ֥א הִקְשִֽׁיבוּ׃ ",
        "versenonikud": "וידבר יהוה אל מנשה ואל עמו ולא הקשיבו "
    },
    {
        "bookchapter": "דברי הימים ב",
        "chapter": "לג",
        "versechapter": "יא",
        "bookseder": "דברי הימים",
        "seder": "כג",
        "verseseder": "נו",
        "versenikud": "וַיָּבֵ֨א יְהוָ֜ה עֲלֵיהֶ֗ם אֶת־ שָׂרֵ֤י הַצָּבָא֙ אֲשֶׁר֙ לְמֶ֣לֶךְ אַשּׁ֔וּר וַיִּלְכְּד֥וּ אֶת־ מְנַשֶּׁ֖ה בַּחֹחִ֑ים וַיַּֽאַסְרֻ֙הוּ֙ בַּֽנְחֻשְׁתַּ֔יִם וַיּוֹלִיכֻ֖הוּ בָּבֶֽלָה׃ ",
        "versenonikud": "ויבא יהוה עליהם את שרי הצבא אשר למלך אשור וילכדו את מנשה בחחים ויאסרהו בנחשתים ויוליכהו בבלה "
    },
    {
        "bookchapter": "דברי הימים ב",
        "chapter": "לג",
        "versechapter": "יב",
        "bookseder": "דברי הימים",
        "seder": "כג",
        "verseseder": "נז",
        "versenikud": "וּכְהָצֵ֣ר ל֔וֹ חִלָּ֕ה אֶת־ פְּנֵ֖י יְהוָ֣ה אֱלֹהָ֑יו וַיִּכָּנַ֣ע מְאֹ֔ד מִלִּפְנֵ֖י אֱלֹהֵ֥י אֲבֹתָֽיו׃ ",
        "versenonikud": "וכהצר לו חלה את פני יהוה אלהיו ויכנע מאד מלפני אלהי אבתיו "
    },
    {
        "bookchapter": "דברי הימים ב",
        "chapter": "לג",
        "versechapter": "יג",
        "bookseder": "דברי הימים",
        "seder": "כג",
        "verseseder": "נח",
        "versenikud": "וַיִּתְפַּלֵּ֣ל אֵלָ֗יו וַיֵּעָ֤תֶר לוֹ֙ וַיִּשְׁמַ֣ע תְּחִנָּת֔וֹ וַיְשִׁיבֵ֥הוּ יְרוּשָׁלִַ֖ם לְמַלְכוּת֑וֹ וַיֵּ֣דַע מְנַשֶּׁ֔ה כִּ֥י יְהוָ֖ה ה֥וּא הָֽאֱלֹהִֽים׃ ",
        "versenonikud": "ויתפלל אליו ויעתר לו וישמע תחנתו וישיבהו ירושלם למלכותו וידע מנשה כי יהוה הוא האלהים "
    },
    {
        "bookchapter": "דברי הימים ב",
        "chapter": "לג",
        "versechapter": "יד",
        "bookseder": "דברי הימים",
        "seder": "כג",
        "verseseder": "נט",
        "versenikud": "וְאַחֲרֵי־ כֵ֡ן בָּנָ֣ה חוֹמָ֣ה חִֽיצוֹנָ֣ה ׀ לְעִיר־ דָּוִ֡יד מַעְרָבָה֩ לְגִיח֨וֹן בַּנַּ֜חַל וְלָב֨וֹא בְשַׁ֤עַר הַדָּגִים֙ וְסָבַ֣ב לָעֹ֔פֶל וַיַּגְבִּיהֶ֖הָ מְאֹ֑ד וַיָּ֧שֶׂם שָֽׂרֵי־ חַ֛יִל בְּכָל־ הֶעָרִ֥ים הַבְּצֻר֖וֹת בִּיהוּדָֽה׃ ",
        "versenonikud": "ואחרי כן בנה חומה חיצונה  לעיר דויד מערבה לגיחון בנחל ולבוא בשער הדגים וסבב לעפל ויגביהה מאד וישם שרי חיל בכל הערים הבצרות ביהודה "
    },
    {
        "bookchapter": "דברי הימים ב",
        "chapter": "לג",
        "versechapter": "טו",
        "bookseder": "דברי הימים",
        "seder": "כג",
        "verseseder": "ס",
        "versenikud": "וַ֠יָּסַר אֶת־ אֱלֹהֵ֨י הַנֵּכָ֤ר וְאֶת־ הַסֶּ֙מֶל֙ מִבֵּ֣ית יְהוָ֔ה וְכָל־ הַֽמִּזְבְּח֗וֹת אֲשֶׁ֥ר בָּנָ֛ה בְּהַ֥ר בֵּית־ יְהוָ֖ה וּבִירוּשָׁלִָ֑ם וַיַּשְׁלֵ֖ךְ ח֥וּצָה לָעִֽיר׃ ",
        "versenonikud": "ויסר את אלהי הנכר ואת הסמל מבית יהוה וכל המזבחות אשר בנה בהר בית יהוה ובירושלם וישלך חוצה לעיר "
    },
    {
        "bookchapter": "דברי הימים ב",
        "chapter": "לג",
        "versechapter": "טז",
        "bookseder": "דברי הימים",
        "seder": "כג",
        "verseseder": "סא",
        "versenikud": "ויכן וַיִּ֙בֶן֙ אֶת־ מִזְבַּ֣ח יְהוָ֔ה וַיִּזְבַּ֣ח עָלָ֔יו זִבְחֵ֥י שְׁלָמִ֖ים וְתוֹדָ֑ה וַיֹּ֙אמֶר֙ לִֽיהוּדָ֔ה לַעֲב֕וֹד אֶת־ יְהוָ֖ה אֱלֹהֵ֥י יִשְׂרָאֵֽל׃ ",
        "versenonikud": "ויכן ויבן את מזבח יהוה ויזבח עליו זבחי שלמים ותודה ויאמר ליהודה לעבוד את יהוה אלהי ישראל "
    },
    {
        "bookchapter": "דברי הימים ב",
        "chapter": "לג",
        "versechapter": "יז",
        "bookseder": "דברי הימים",
        "seder": "כג",
        "verseseder": "סב",
        "versenikud": "אֲבָל֙ ע֣וֹד הָעָ֔ם זֹבְחִ֖ים בַּבָּמ֑וֹת רַ֖ק לַיהוָ֥ה אֱלֹהֵיהֶֽם׃ ",
        "versenonikud": "אבל עוד העם זבחים בבמות רק ליהוה אלהיהם "
    },
    {
        "bookchapter": "דברי הימים ב",
        "chapter": "לג",
        "versechapter": "יח",
        "bookseder": "דברי הימים",
        "seder": "כג",
        "verseseder": "סג",
        "versenikud": "וְיֶ֨תֶר דִּבְרֵ֣י מְנַשֶּׁה֮ וּתְפִלָּת֣וֹ אֶל־ אֱלֹהָיו֒ וְדִבְרֵי֙ הַֽחֹזִ֔ים הַֽמְדַבְּרִ֣ים אֵלָ֔יו בְּשֵׁ֥ם יְהוָ֖ה אֱלֹהֵ֣י יִשְׂרָאֵ֑ל הִנָּ֕ם עַל־ דִּבְרֵ֖י מַלְכֵ֥י יִשְׂרָאֵֽל׃ ",
        "versenonikud": "ויתר דברי מנשה ותפלתו אל אלהיו ודברי החזים המדברים אליו בשם יהוה אלהי ישראל הנם על דברי מלכי ישראל "
    },
    {
        "bookchapter": "דברי הימים ב",
        "chapter": "לג",
        "versechapter": "יט",
        "bookseder": "דברי הימים",
        "seder": "כג",
        "verseseder": "סד",
        "versenikud": "וּתְפִלָּת֣וֹ וְהֵֽעָתֶר־ לוֹ֮ וְכָל־ חַטָּאת֣וֹ וּמַעְלוֹ֒ וְהַמְּקֹמ֗וֹת אֲשֶׁר֩ בָּנָ֨ה בָהֶ֤ם בָּמוֹת֙ וְהֶעֱמִיד֙ הָאֲשֵׁרִ֣ים וְהַפְּסִלִ֔ים לִפְנֵ֖י הִכָּנְע֑וֹ הִנָּ֣ם כְּתוּבִ֔ים עַ֖ל דִּבְרֵ֥י חוֹזָֽי׃ ",
        "versenonikud": "ותפלתו והעתר לו וכל חטאתו ומעלו והמקמות אשר בנה בהם במות והעמיד האשרים והפסלים לפני הכנעו הנם כתובים על דברי חוזי "
    },
    {
        "bookchapter": "דברי הימים ב",
        "chapter": "לג",
        "versechapter": "כ",
        "bookseder": "דברי הימים",
        "seder": "כג",
        "verseseder": "סה",
        "versenikud": "וַיִּשְׁכַּ֤ב מְנַשֶּׁה֙ עִם־ אֲבֹתָ֔יו וַֽיִּקְבְּרֻ֖הוּ בֵּית֑וֹ וַיִּמְלֹ֛ךְ אָמ֥וֹן בְּנ֖וֹ תַּחְתָּֽיו׃ ",
        "versenonikud": "וישכב מנשה עם אבתיו ויקברהו ביתו וימלך אמון בנו תחתיו "
    },
    {
        "bookchapter": "דברי הימים ב",
        "chapter": "לג",
        "versechapter": "כא",
        "bookseder": "דברי הימים",
        "seder": "כג",
        "verseseder": "סו",
        "versenikud": "בֶּן־ עֶשְׂרִ֧ים וּשְׁתַּ֛יִם שָׁנָ֖ה אָמ֣וֹן בְּמָלְכ֑וֹ וּשְׁתַּ֣יִם שָׁנִ֔ים מָלַ֖ךְ בִּֽירוּשָׁלִָֽם׃ ",
        "versenonikud": "בן עשרים ושתים שנה אמון במלכו ושתים שנים מלך בירושלם "
    },
    {
        "bookchapter": "דברי הימים ב",
        "chapter": "לג",
        "versechapter": "כב",
        "bookseder": "דברי הימים",
        "seder": "כג",
        "verseseder": "סז",
        "versenikud": "וַיַּ֤עַשׂ הָרַע֙ בְּעֵינֵ֣י יְהוָ֔ה כַּאֲשֶׁ֥ר עָשָׂ֖ה מְנַשֶּׁ֣ה אָבִ֑יו וּֽלְכָל־ הַפְּסִילִ֗ים אֲשֶׁ֤ר עָשָׂה֙ מְנַשֶּׁ֣ה אָבִ֔יו זִבַּ֥ח אָמ֖וֹן וַיַּֽעַבְדֵֽם׃ ",
        "versenonikud": "ויעש הרע בעיני יהוה כאשר עשה מנשה אביו ולכל הפסילים אשר עשה מנשה אביו זבח אמון ויעבדם "
    },
    {
        "bookchapter": "דברי הימים ב",
        "chapter": "לג",
        "versechapter": "כג",
        "bookseder": "דברי הימים",
        "seder": "כג",
        "verseseder": "סח",
        "versenikud": "וְלֹ֤א נִכְנַע֙ מִלִּפְנֵ֣י יְהוָ֔ה כְּהִכָּנַ֖ע מְנַשֶּׁ֣ה אָבִ֑יו כִּ֛י ה֥וּא אָמ֖וֹן הִרְבָּ֥ה אַשְׁמָֽה׃ ",
        "versenonikud": "ולא נכנע מלפני יהוה כהכנע מנשה אביו כי הוא אמון הרבה אשמה "
    },
    {
        "bookchapter": "דברי הימים ב",
        "chapter": "לג",
        "versechapter": "כד",
        "bookseder": "דברי הימים",
        "seder": "כג",
        "verseseder": "סט",
        "versenikud": "וַיִּקְשְׁר֤וּ עָלָיו֙ עֲבָדָ֔יו וַיְמִיתֻ֖הוּ בְּבֵיתֽוֹ׃ ",
        "versenonikud": "ויקשרו עליו עבדיו וימיתהו בביתו "
    },
    {
        "bookchapter": "דברי הימים ב",
        "chapter": "לג",
        "versechapter": "כה",
        "bookseder": "דברי הימים",
        "seder": "כג",
        "verseseder": "ע",
        "versenikud": "וַיַּכּוּ֙ עַם־ הָאָ֔רֶץ אֵ֥ת כָּל־ הַקֹּֽשְׁרִ֖ים עַל־ הַמֶּ֣לֶךְ אָמ֑וֹן וַיַּמְלִ֧יכוּ עַם־ הָאָ֛רֶץ אֶת־ יֹאשִׁיָּ֥הוּ בְנ֖וֹ תַּחְתָּֽיו׃ ",
        "versenonikud": "ויכו עם הארץ את כל הקשרים על המלך אמון וימליכו עם הארץ את יאשיהו בנו תחתיו "
    },
    {
        "bookchapter": "דברי הימים ב",
        "chapter": "לד",
        "versechapter": "א",
        "bookseder": "דברי הימים",
        "seder": "כג",
        "verseseder": "עא",
        "versenikud": "בֶּן־ שְׁמוֹנֶ֥ה שָׁנִ֖ים יֹאשִׁיָּ֣הוּ בְמָלְכ֑וֹ וּשְׁלֹשִׁ֤ים וְאַחַת֙ שָׁנָ֔ה מָלַ֖ךְ בִּירוּשָׁלִָֽם׃ ",
        "versenonikud": "בן שמונה שנים יאשיהו במלכו ושלשים ואחת שנה מלך בירושלם "
    }
]