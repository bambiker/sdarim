[
    {
        "bookchapter": "תהילים",
        "chapter": "קי",
        "versechapter": "א",
        "bookseder": "תהילים",
        "seder": "טו",
        "verseseder": "קלח",
        "versenikud": "לְדָוִ֗ד מִ֫זְמ֥וֹר נְאֻ֤ם יְהוָ֨ה ׀ לַֽאדֹנִ֗י שֵׁ֥ב לִֽימִינִ֑י עַד־ אָשִׁ֥ית אֹ֝יְבֶ֗יךָ הֲדֹ֣ם לְרַגְלֶֽיךָ׃ ",
        "versenonikud": "לדוד מזמור נאם יהוה  לאדני שב לימיני עד אשית איביך הדם לרגליך "
    },
    {
        "bookchapter": "תהילים",
        "chapter": "קי",
        "versechapter": "ב",
        "bookseder": "תהילים",
        "seder": "טו",
        "verseseder": "קלט",
        "versenikud": "מַטֵּֽה־ עֻזְּךָ֗ יִשְׁלַ֣ח יְ֭הוָה מִצִּיּ֑וֹן רְ֝דֵ֗ה בְּקֶ֣רֶב אֹיְבֶֽיךָ׃ ",
        "versenonikud": "מטה עזך ישלח יהוה מציון רדה בקרב איביך "
    },
    {
        "bookchapter": "תהילים",
        "chapter": "קי",
        "versechapter": "ג",
        "bookseder": "תהילים",
        "seder": "טו",
        "verseseder": "קמ",
        "versenikud": "עַמְּךָ֣ נְדָבֹת֮ בְּי֪וֹם חֵ֫ילֶ֥ךָ בְּֽהַדְרֵי־ קֹ֭דֶשׁ מֵרֶ֣חֶם מִשְׁחָ֑ר לְ֝ךָ֗ טַ֣ל יַלְדֻתֶֽיךָ׃ ",
        "versenonikud": "עמך נדבת ביום חילך בהדרי קדש מרחם משחר לך טל ילדתיך "
    },
    {
        "bookchapter": "תהילים",
        "chapter": "קי",
        "versechapter": "ד",
        "bookseder": "תהילים",
        "seder": "טו",
        "verseseder": "קמא",
        "versenikud": "נִשְׁבַּ֤ע יְהוָ֨ה ׀ וְלֹ֥א יִנָּחֵ֗ם אַתָּֽה־ כֹהֵ֥ן לְעוֹלָ֑ם עַל־ דִּ֝בְרָתִ֗י מַלְכִּי־ צֶֽדֶק׃ ",
        "versenonikud": "נשבע יהוה  ולא ינחם אתה כהן לעולם על דברתי מלכי צדק "
    },
    {
        "bookchapter": "תהילים",
        "chapter": "קי",
        "versechapter": "ה",
        "bookseder": "תהילים",
        "seder": "טו",
        "verseseder": "קמב",
        "versenikud": "אֲדֹנָ֥י עַל־ יְמִֽינְךָ֑ מָחַ֖ץ בְּיוֹם־ אַפּ֣וֹ מְלָכִֽים׃ ",
        "versenonikud": "אדני על ימינך מחץ ביום אפו מלכים "
    },
    {
        "bookchapter": "תהילים",
        "chapter": "קי",
        "versechapter": "ו",
        "bookseder": "תהילים",
        "seder": "טו",
        "verseseder": "קמג",
        "versenikud": "יָדִ֣ין בַּ֭גּוֹיִם מָלֵ֣א גְוִיּ֑וֹת מָ֥חַץ רֹ֝֗אשׁ עַל־ אֶ֥רֶץ רַבָּֽה׃ ",
        "versenonikud": "ידין בגוים מלא גויות מחץ ראש על ארץ רבה "
    },
    {
        "bookchapter": "תהילים",
        "chapter": "קי",
        "versechapter": "ז",
        "bookseder": "תהילים",
        "seder": "טו",
        "verseseder": "קמד",
        "versenikud": "מִ֭נַּחַל בַּדֶּ֣רֶךְ יִשְׁתֶּ֑ה עַל־ כֵּ֝֗ן יָרִ֥ים רֹֽאשׁ׃ ",
        "versenonikud": "מנחל בדרך ישתה על כן ירים ראש "
    }
]