[
    {
        "bookchapter": "שמות",
        "chapter": "לו",
        "versechapter": "א",
        "bookseder": "שמות",
        "seder": "כו",
        "verseseder": "מה",
        "parasha": "ויקהל",
        "versenikud": "וְעָשָׂה֩ בְצַלְאֵ֨ל וְאָהֳלִיאָ֜ב וְכֹ֣ל ׀ אִ֣ישׁ חֲכַם־ לֵ֗ב אֲשֶׁר֩ נָתַ֨ן יְהוָ֜ה חָכְמָ֤ה וּתְבוּנָה֙ בָּהֵ֔מָּה לָדַ֣עַת לַעֲשֹׂ֔ת אֶֽת־ כָּל־ מְלֶ֖אכֶת עֲבֹדַ֣ת הַקֹּ֑דֶשׁ לְכֹ֥ל אֲשֶׁר־ צִוָּ֖ה יְהוָֽה׃ ",
        "versenonikud": "ועשה בצלאל ואהליאב וכל  איש חכם לב אשר נתן יהוה חכמה ותבונה בהמה לדעת לעשת את כל מלאכת עבדת הקדש לכל אשר צוה יהוה "
    },
    {
        "bookchapter": "שמות",
        "chapter": "לו",
        "versechapter": "ב",
        "bookseder": "שמות",
        "seder": "כו",
        "verseseder": "מו",
        "parasha": "ויקהל",
        "versenikud": "וַיִּקְרָ֣א מֹשֶׁ֗ה אֶל־ בְּצַלְאֵ֘ל וְאֶל־ אָֽהֳלִיאָב֒ וְאֶל֙ כָּל־ אִ֣ישׁ חֲכַם־ לֵ֔ב אֲשֶׁ֨ר נָתַ֧ן יְהוָ֛ה חָכְמָ֖ה בְּלִבּ֑וֹ כֹּ֚ל אֲשֶׁ֣ר נְשָׂא֣וֹ לִבּ֔וֹ לְקָרְבָ֥ה אֶל־ הַמְּלָאכָ֖ה לַעֲשֹׂ֥ת אֹתָֽהּ׃ ",
        "versenonikud": "ויקרא משה אל בצלאל ואל אהליאב ואל כל איש חכם לב אשר נתן יהוה חכמה בלבו כל אשר נשאו לבו לקרבה אל המלאכה לעשת אתה "
    },
    {
        "bookchapter": "שמות",
        "chapter": "לו",
        "versechapter": "ג",
        "bookseder": "שמות",
        "seder": "כו",
        "verseseder": "מז",
        "parasha": "ויקהל",
        "versenikud": "וַיִּקְח֞וּ מִלִּפְנֵ֣י מֹשֶׁ֗ה אֵ֤ת כָּל־ הַתְּרוּמָה֙ אֲשֶׁ֨ר הֵבִ֜יאוּ בְּנֵ֣י יִשְׂרָאֵ֗ל לִמְלֶ֛אכֶת עֲבֹדַ֥ת הַקֹּ֖דֶשׁ לַעֲשֹׂ֣ת אֹתָ֑הּ וְ֠הֵם הֵבִ֨יאוּ אֵלָ֥יו ע֛וֹד נְדָבָ֖ה בַּבֹּ֥קֶר בַּבֹּֽקֶר׃ ",
        "versenonikud": "ויקחו מלפני משה את כל התרומה אשר הביאו בני ישראל למלאכת עבדת הקדש לעשת אתה והם הביאו אליו עוד נדבה בבקר בבקר "
    },
    {
        "bookchapter": "שמות",
        "chapter": "לו",
        "versechapter": "ד",
        "bookseder": "שמות",
        "seder": "כו",
        "verseseder": "מח",
        "parasha": "ויקהל",
        "versenikud": "וַיָּבֹ֙אוּ֙ כָּל־ הַ֣חֲכָמִ֔ים הָעֹשִׂ֕ים אֵ֖ת כָּל־ מְלֶ֣אכֶת הַקֹּ֑דֶשׁ אִֽישׁ־ אִ֥ישׁ מִמְּלַאכְתּ֖וֹ אֲשֶׁר־ הֵ֥מָּה עֹשִֽׂים׃ ",
        "versenonikud": "ויבאו כל החכמים העשים את כל מלאכת הקדש איש איש ממלאכתו אשר המה עשים "
    },
    {
        "bookchapter": "שמות",
        "chapter": "לו",
        "versechapter": "ה",
        "bookseder": "שמות",
        "seder": "כו",
        "verseseder": "מט",
        "parasha": "ויקהל",
        "versenikud": "וַיֹּאמְרוּ֙ אֶל־ מֹשֶׁ֣ה לֵּאמֹ֔ר מַרְבִּ֥ים הָעָ֖ם לְהָבִ֑יא מִדֵּ֤י הָֽעֲבֹדָה֙ לַמְּלָאכָ֔ה אֲשֶׁר־ צִוָּ֥ה יְהוָ֖ה לַעֲשֹׂ֥ת אֹתָֽהּ׃ ",
        "versenonikud": "ויאמרו אל משה לאמר מרבים העם להביא מדי העבדה למלאכה אשר צוה יהוה לעשת אתה "
    },
    {
        "bookchapter": "שמות",
        "chapter": "לו",
        "versechapter": "ו",
        "bookseder": "שמות",
        "seder": "כו",
        "verseseder": "נ",
        "parasha": "ויקהל",
        "versenikud": "וַיְצַ֣ו מֹשֶׁ֗ה וַיַּעֲבִ֨ירוּ ק֥וֹל בַּֽמַּחֲנֶה֮ לֵאמֹר֒ אִ֣ישׁ וְאִשָּׁ֗ה אַל־ יַעֲשׂוּ־ ע֛וֹד מְלָאכָ֖ה לִתְרוּמַ֣ת הַקֹּ֑דֶשׁ וַיִּכָּלֵ֥א הָעָ֖ם מֵהָבִֽיא׃ ",
        "versenonikud": "ויצו משה ויעבירו קול במחנה לאמר איש ואשה אל יעשו עוד מלאכה לתרומת הקדש ויכלא העם מהביא "
    },
    {
        "bookchapter": "שמות",
        "chapter": "לו",
        "versechapter": "ז",
        "bookseder": "שמות",
        "seder": "כו",
        "verseseder": "נא",
        "parasha": "ויקהל",
        "versenikud": "וְהַמְּלָאכָ֗ה הָיְתָ֥ה דַיָּ֛ם לְכָל־ הַמְּלָאכָ֖ה לַעֲשׂ֣וֹת אֹתָ֑הּ וְהוֹתֵֽר׃ ",
        "versenonikud": "והמלאכה היתה דים לכל המלאכה לעשות אתה והותר "
    },
    {
        "bookchapter": "שמות",
        "chapter": "לו",
        "versechapter": "ח",
        "bookseder": "שמות",
        "seder": "כו",
        "verseseder": "נב",
        "parasha": "ויקהל",
        "versenikud": "וַיַּעֲשׂ֨וּ כָל־ חֲכַם־ לֵ֜ב בְּעֹשֵׂ֧י הַמְּלָאכָ֛ה אֶת־ הַמִּשְׁכָּ֖ן עֶ֣שֶׂר יְרִיעֹ֑ת שֵׁ֣שׁ מָשְׁזָ֗ר וּתְכֵ֤לֶת וְאַרְגָּמָן֙ וְתוֹלַ֣עַת שָׁנִ֔י כְּרֻבִ֛ים מַעֲשֵׂ֥ה חֹשֵׁ֖ב עָשָׂ֥ה אֹתָֽם׃ ",
        "versenonikud": "ויעשו כל חכם לב בעשי המלאכה את המשכן עשר יריעת שש משזר ותכלת וארגמן ותולעת שני כרבים מעשה חשב עשה אתם "
    },
    {
        "bookchapter": "שמות",
        "chapter": "לו",
        "versechapter": "ט",
        "bookseder": "שמות",
        "seder": "כו",
        "verseseder": "נג",
        "parasha": "ויקהל",
        "versenikud": "אֹ֜רֶךְ הַיְרִיעָ֣ה הָֽאַחַ֗ת שְׁמֹנֶ֤ה וְעֶשְׂרִים֙ בָּֽאַמָּ֔ה וְרֹ֙חַב֙ אַרְבַּ֣ע בָּֽאַמָּ֔ה הַיְרִיעָ֖ה הָאֶחָ֑ת מִדָּ֥ה אַחַ֖ת לְכָל־ הַיְרִיעֹֽת׃ ",
        "versenonikud": "ארך היריעה האחת שמנה ועשרים באמה ורחב ארבע באמה היריעה האחת מדה אחת לכל היריעת "
    },
    {
        "bookchapter": "שמות",
        "chapter": "לו",
        "versechapter": "י",
        "bookseder": "שמות",
        "seder": "כו",
        "verseseder": "נד",
        "parasha": "ויקהל",
        "versenikud": "וַיְחַבֵּר֙ אֶת־ חֲמֵ֣שׁ הַיְרִיעֹ֔ת אַחַ֖ת אֶל־ אֶחָ֑ת וְחָמֵ֤שׁ יְרִיעֹת֙ חִבַּ֔ר אַחַ֖ת אֶל־ אֶחָֽת׃ ",
        "versenonikud": "ויחבר את חמש היריעת אחת אל אחת וחמש יריעת חבר אחת אל אחת "
    },
    {
        "bookchapter": "שמות",
        "chapter": "לו",
        "versechapter": "יא",
        "bookseder": "שמות",
        "seder": "כו",
        "verseseder": "נה",
        "parasha": "ויקהל",
        "versenikud": "וַיַּ֜עַשׂ לֻֽלְאֹ֣ת תְּכֵ֗לֶת עַ֣ל שְׂפַ֤ת הַיְרִיעָה֙ הָֽאֶחָ֔ת מִקָּצָ֖ה בַּמַּחְבָּ֑רֶת כֵּ֤ן עָשָׂה֙ בִּשְׂפַ֣ת הַיְרִיעָ֔ה הַקִּ֣יצוֹנָ֔ה בַּמַּחְבֶּ֖רֶת הַשֵּׁנִֽית׃ ",
        "versenonikud": "ויעש ללאת תכלת על שפת היריעה האחת מקצה במחברת כן עשה בשפת היריעה הקיצונה במחברת השנית "
    },
    {
        "bookchapter": "שמות",
        "chapter": "לו",
        "versechapter": "יב",
        "bookseder": "שמות",
        "seder": "כו",
        "verseseder": "נו",
        "parasha": "ויקהל",
        "versenikud": "חֲמִשִּׁ֣ים לֻלָאֹ֗ת עָשָׂה֮ בַּיְרִיעָ֣ה הָאֶחָת֒ וַחֲמִשִּׁ֣ים לֻלָאֹ֗ת עָשָׂה֙ בִּקְצֵ֣ה הַיְרִיעָ֔ה אֲשֶׁ֖ר בַּמַּחְבֶּ֣רֶת הַשֵּׁנִ֑ית מַקְבִּילֹת֙ הַלֻּ֣לָאֹ֔ת אַחַ֖ת אֶל־ אֶחָֽת׃ ",
        "versenonikud": "חמשים ללאת עשה ביריעה האחת וחמשים ללאת עשה בקצה היריעה אשר במחברת השנית מקבילת הללאת אחת אל אחת "
    },
    {
        "bookchapter": "שמות",
        "chapter": "לו",
        "versechapter": "יג",
        "bookseder": "שמות",
        "seder": "כו",
        "verseseder": "נז",
        "parasha": "ויקהל",
        "versenikud": "וַיַּ֕עַשׂ חֲמִשִּׁ֖ים קַרְסֵ֣י זָהָ֑ב וַיְחַבֵּ֨ר אֶת־ הַיְרִעֹ֜ת אַחַ֤ת אֶל־ אַחַת֙ בַּקְּרָסִ֔ים וַֽיְהִ֥י הַמִּשְׁכָּ֖ן אֶחָֽד׃ ",
        "versenonikud": "ויעש חמשים קרסי זהב ויחבר את הירעת אחת אל אחת בקרסים ויהי המשכן אחד "
    },
    {
        "bookchapter": "שמות",
        "chapter": "לו",
        "versechapter": "יד",
        "bookseder": "שמות",
        "seder": "כו",
        "verseseder": "נח",
        "parasha": "ויקהל",
        "versenikud": "וַיַּ֙עַשׂ֙ יְרִיעֹ֣ת עִזִּ֔ים לְאֹ֖הֶל עַל־ הַמִּשְׁכָּ֑ן עַשְׁתֵּֽי־ עֶשְׂרֵ֥ה יְרִיעֹ֖ת עָשָׂ֥ה אֹתָֽם׃ ",
        "versenonikud": "ויעש יריעת עזים לאהל על המשכן עשתי עשרה יריעת עשה אתם "
    },
    {
        "bookchapter": "שמות",
        "chapter": "לו",
        "versechapter": "טו",
        "bookseder": "שמות",
        "seder": "כו",
        "verseseder": "נט",
        "parasha": "ויקהל",
        "versenikud": "אֹ֜רֶךְ הַיְרִיעָ֣ה הָאַחַ֗ת שְׁלֹשִׁים֙ בָּֽאַמָּ֔ה וְאַרְבַּ֣ע אַמּ֔וֹת רֹ֖חַב הַיְרִיעָ֣ה הָאֶחָ֑ת מִדָּ֣ה אַחַ֔ת לְעַשְׁתֵּ֥י עֶשְׂרֵ֖ה יְרִיעֹֽת׃ ",
        "versenonikud": "ארך היריעה האחת שלשים באמה וארבע אמות רחב היריעה האחת מדה אחת לעשתי עשרה יריעת "
    },
    {
        "bookchapter": "שמות",
        "chapter": "לו",
        "versechapter": "טז",
        "bookseder": "שמות",
        "seder": "כו",
        "verseseder": "ס",
        "parasha": "ויקהל",
        "versenikud": "וַיְחַבֵּ֛ר אֶת־ חֲמֵ֥שׁ הַיְרִיעֹ֖ת לְבָ֑ד וְאֶת־ שֵׁ֥שׁ הַיְרִיעֹ֖ת לְבָֽד׃ ",
        "versenonikud": "ויחבר את חמש היריעת לבד ואת שש היריעת לבד "
    },
    {
        "bookchapter": "שמות",
        "chapter": "לו",
        "versechapter": "יז",
        "bookseder": "שמות",
        "seder": "כו",
        "verseseder": "סא",
        "parasha": "ויקהל",
        "versenikud": "וַיַּ֜עַשׂ לֻֽלָאֹ֣ת חֲמִשִּׁ֗ים עַ֚ל שְׂפַ֣ת הַיְרִיעָ֔ה הַקִּיצֹנָ֖ה בַּמַּחְבָּ֑רֶת וַחֲמִשִּׁ֣ים לֻלָאֹ֗ת עָשָׂה֙ עַל־ שְׂפַ֣ת הַיְרִיעָ֔ה הַחֹבֶ֖רֶת הַשֵּׁנִֽית׃ ",
        "versenonikud": "ויעש ללאת חמשים על שפת היריעה הקיצנה במחברת וחמשים ללאת עשה על שפת היריעה החברת השנית "
    },
    {
        "bookchapter": "שמות",
        "chapter": "לו",
        "versechapter": "יח",
        "bookseder": "שמות",
        "seder": "כו",
        "verseseder": "סב",
        "parasha": "ויקהל",
        "versenikud": "וַיַּ֛עַשׂ קַרְסֵ֥י נְחֹ֖שֶׁת חֲמִשִּׁ֑ים לְחַבֵּ֥ר אֶת־ הָאֹ֖הֶל לִֽהְיֹ֥ת אֶחָֽד׃ ",
        "versenonikud": "ויעש קרסי נחשת חמשים לחבר את האהל להית אחד "
    },
    {
        "bookchapter": "שמות",
        "chapter": "לו",
        "versechapter": "יט",
        "bookseder": "שמות",
        "seder": "כו",
        "verseseder": "סג",
        "parasha": "ויקהל",
        "versenikud": "וַיַּ֤עַשׂ מִכְסֶה֙ לָאֹ֔הֶל עֹרֹ֥ת אֵלִ֖ים מְאָדָּמִ֑ים וּמִכְסֵ֛ה עֹרֹ֥ת תְּחָשִׁ֖ים מִלְמָֽעְלָה׃ ",
        "versenonikud": "ויעש מכסה לאהל ערת אלים מאדמים ומכסה ערת תחשים מלמעלה "
    },
    {
        "bookchapter": "שמות",
        "chapter": "לו",
        "versechapter": "כ",
        "bookseder": "שמות",
        "seder": "כו",
        "verseseder": "סד",
        "parasha": "ויקהל",
        "versenikud": "וַיַּ֥עַשׂ אֶת־ הַקְּרָשִׁ֖ים לַמִּשְׁכָּ֑ן עֲצֵ֥י שִׁטִּ֖ים עֹמְדִֽים׃ ",
        "versenonikud": "ויעש את הקרשים למשכן עצי שטים עמדים "
    },
    {
        "bookchapter": "שמות",
        "chapter": "לו",
        "versechapter": "כא",
        "bookseder": "שמות",
        "seder": "כו",
        "verseseder": "סה",
        "parasha": "ויקהל",
        "versenikud": "עֶ֥שֶׂר אַמֹּ֖ת אֹ֣רֶךְ הַקָּ֑רֶשׁ וְאַמָּה֙ וַחֲצִ֣י הָֽאַמָּ֔ה רֹ֖חַב הַקֶּ֥רֶשׁ הָאֶחָֽד׃ ",
        "versenonikud": "עשר אמת ארך הקרש ואמה וחצי האמה רחב הקרש האחד "
    },
    {
        "bookchapter": "שמות",
        "chapter": "לו",
        "versechapter": "כב",
        "bookseder": "שמות",
        "seder": "כו",
        "verseseder": "סו",
        "parasha": "ויקהל",
        "versenikud": "שְׁתֵּ֣י יָדֹ֗ת לַקֶּ֙רֶשׁ֙ הָֽאֶחָ֔ד מְשֻׁלָּבֹ֔ת אַחַ֖ת אֶל־ אֶחָ֑ת כֵּ֣ן עָשָׂ֔ה לְכֹ֖ל קַרְשֵׁ֥י הַמִּשְׁכָּֽן׃ ",
        "versenonikud": "שתי ידת לקרש האחד משלבת אחת אל אחת כן עשה לכל קרשי המשכן "
    },
    {
        "bookchapter": "שמות",
        "chapter": "לו",
        "versechapter": "כג",
        "bookseder": "שמות",
        "seder": "כו",
        "verseseder": "סז",
        "parasha": "ויקהל",
        "versenikud": "וַיַּ֥עַשׂ אֶת־ הַקְּרָשִׁ֖ים לַמִּשְׁכָּ֑ן עֶשְׂרִ֣ים קְרָשִׁ֔ים לִפְאַ֖ת נֶ֥גֶב תֵּימָֽנָה׃ ",
        "versenonikud": "ויעש את הקרשים למשכן עשרים קרשים לפאת נגב תימנה "
    },
    {
        "bookchapter": "שמות",
        "chapter": "לו",
        "versechapter": "כד",
        "bookseder": "שמות",
        "seder": "כו",
        "verseseder": "סח",
        "parasha": "ויקהל",
        "versenikud": "וְאַרְבָּעִים֙ אַדְנֵי־ כֶ֔סֶף עָשָׂ֕ה תַּ֖חַת עֶשְׂרִ֣ים הַקְּרָשִׁ֑ים שְׁנֵ֨י אֲדָנִ֜ים תַּֽחַת־ הַקֶּ֤רֶשׁ הָאֶחָד֙ לִשְׁתֵּ֣י יְדֹתָ֔יו וּשְׁנֵ֧י אֲדָנִ֛ים תַּֽחַת־ הַקֶּ֥רֶשׁ הָאֶחָ֖ד לִשְׁתֵּ֥י יְדֹתָֽיו׃ ",
        "versenonikud": "וארבעים אדני כסף עשה תחת עשרים הקרשים שני אדנים תחת הקרש האחד לשתי ידתיו ושני אדנים תחת הקרש האחד לשתי ידתיו "
    },
    {
        "bookchapter": "שמות",
        "chapter": "לו",
        "versechapter": "כה",
        "bookseder": "שמות",
        "seder": "כו",
        "verseseder": "סט",
        "parasha": "ויקהל",
        "versenikud": "וּלְצֶ֧לַע הַמִּשְׁכָּ֛ן הַשֵּׁנִ֖ית לִפְאַ֣ת צָפ֑וֹן עָשָׂ֖ה עֶשְׂרִ֥ים קְרָשִֽׁים׃ ",
        "versenonikud": "ולצלע המשכן השנית לפאת צפון עשה עשרים קרשים "
    },
    {
        "bookchapter": "שמות",
        "chapter": "לו",
        "versechapter": "כו",
        "bookseder": "שמות",
        "seder": "כו",
        "verseseder": "ע",
        "parasha": "ויקהל",
        "versenikud": "וְאַרְבָּעִ֥ים אַדְנֵיהֶ֖ם כָּ֑סֶף שְׁנֵ֣י אֲדָנִ֗ים תַּ֚חַת הַקֶּ֣רֶשׁ הָאֶחָ֔ד וּשְׁנֵ֣י אֲדָנִ֔ים תַּ֖חַת הַקֶּ֥רֶשׁ הָאֶחָֽד׃ ",
        "versenonikud": "וארבעים אדניהם כסף שני אדנים תחת הקרש האחד ושני אדנים תחת הקרש האחד "
    },
    {
        "bookchapter": "שמות",
        "chapter": "לו",
        "versechapter": "כז",
        "bookseder": "שמות",
        "seder": "כו",
        "verseseder": "עא",
        "parasha": "ויקהל",
        "versenikud": "וּֽלְיַרְכְּתֵ֥י הַמִּשְׁכָּ֖ן יָ֑מָּה עָשָׂ֖ה שִׁשָּׁ֥ה קְרָשִֽׁים׃ ",
        "versenonikud": "ולירכתי המשכן ימה עשה ששה קרשים "
    },
    {
        "bookchapter": "שמות",
        "chapter": "לו",
        "versechapter": "כח",
        "bookseder": "שמות",
        "seder": "כו",
        "verseseder": "עב",
        "parasha": "ויקהל",
        "versenikud": "וּשְׁנֵ֤י קְרָשִׁים֙ עָשָׂ֔ה לִמְקֻצְעֹ֖ת הַמִּשְׁכָּ֑ן בַּיַּרְכָתָֽיִם׃ ",
        "versenonikud": "ושני קרשים עשה למקצעת המשכן בירכתים "
    },
    {
        "bookchapter": "שמות",
        "chapter": "לו",
        "versechapter": "כט",
        "bookseder": "שמות",
        "seder": "כו",
        "verseseder": "עג",
        "parasha": "ויקהל",
        "versenikud": "וְהָי֣וּ תוֹאֲמִם֮ מִלְּמַטָּה֒ וְיַחְדָּ֗ו יִהְי֤וּ תַמִּים֙ אֶל־ רֹאשׁ֔וֹ אֶל־ הַטַּבַּ֖עַת הָאֶחָ֑ת כֵּ֚ן עָשָׂ֣ה לִשְׁנֵיהֶ֔ם לִשְׁנֵ֖י הַמִּקְצֹעֹֽת׃ ",
        "versenonikud": "והיו תואמם מלמטה ויחדו יהיו תמים אל ראשו אל הטבעת האחת כן עשה לשניהם לשני המקצעת "
    },
    {
        "bookchapter": "שמות",
        "chapter": "לו",
        "versechapter": "ל",
        "bookseder": "שמות",
        "seder": "כו",
        "verseseder": "עד",
        "parasha": "ויקהל",
        "versenikud": "וְהָיוּ֙ שְׁמֹנָ֣ה קְרָשִׁ֔ים וְאַדְנֵיהֶ֣ם כֶּ֔סֶף שִׁשָּׁ֥ה עָשָׂ֖ר אֲדָנִ֑ים שְׁנֵ֤י אֲדָנִים֙ שְׁנֵ֣י אֲדָנִ֔ים תַּ֖חַת הַקֶּ֥רֶשׁ הָאֶחָֽד׃ ",
        "versenonikud": "והיו שמנה קרשים ואדניהם כסף ששה עשר אדנים שני אדנים שני אדנים תחת הקרש האחד "
    },
    {
        "bookchapter": "שמות",
        "chapter": "לו",
        "versechapter": "לא",
        "bookseder": "שמות",
        "seder": "כו",
        "verseseder": "עה",
        "parasha": "ויקהל",
        "versenikud": "וַיַּ֥עַשׂ בְּרִיחֵ֖י עֲצֵ֣י שִׁטִּ֑ים חֲמִשָּׁ֕ה לְקַרְשֵׁ֥י צֶֽלַע־ הַמִּשְׁכָּ֖ן הָאֶחָֽת׃ ",
        "versenonikud": "ויעש בריחי עצי שטים חמשה לקרשי צלע המשכן האחת "
    },
    {
        "bookchapter": "שמות",
        "chapter": "לו",
        "versechapter": "לב",
        "bookseder": "שמות",
        "seder": "כו",
        "verseseder": "עו",
        "parasha": "ויקהל",
        "versenikud": "וַחֲמִשָּׁ֣ה בְרִיחִ֔ם לְקַרְשֵׁ֥י צֶֽלַע־ הַמִּשְׁכָּ֖ן הַשֵּׁנִ֑ית וַחֲמִשָּׁ֤ה בְרִיחִם֙ לְקַרְשֵׁ֣י הַמִּשְׁכָּ֔ן לַיַּרְכָתַ֖יִם יָֽמָּה׃ ",
        "versenonikud": "וחמשה בריחם לקרשי צלע המשכן השנית וחמשה בריחם לקרשי המשכן לירכתים ימה "
    },
    {
        "bookchapter": "שמות",
        "chapter": "לו",
        "versechapter": "לג",
        "bookseder": "שמות",
        "seder": "כו",
        "verseseder": "עז",
        "parasha": "ויקהל",
        "versenikud": "וַיַּ֖עַשׂ אֶת־ הַבְּרִ֣יחַ הַתִּיכֹ֑ן לִבְרֹ֙חַ֙ בְּת֣וֹךְ הַקְּרָשִׁ֔ים מִן־ הַקָּצֶ֖ה אֶל־ הַקָּצֶֽה׃ ",
        "versenonikud": "ויעש את הבריח התיכן לברח בתוך הקרשים מן הקצה אל הקצה "
    },
    {
        "bookchapter": "שמות",
        "chapter": "לו",
        "versechapter": "לד",
        "bookseder": "שמות",
        "seder": "כו",
        "verseseder": "עח",
        "parasha": "ויקהל",
        "versenikud": "וְֽאֶת־ הַקְּרָשִׁ֞ים צִפָּ֣ה זָהָ֗ב וְאֶת־ טַבְּעֹתָם֙ עָשָׂ֣ה זָהָ֔ב בָּתִּ֖ים לַבְּרִיחִ֑ם וַיְצַ֥ף אֶת־ הַבְּרִיחִ֖ם זָהָֽב׃ ",
        "versenonikud": "ואת הקרשים צפה זהב ואת טבעתם עשה זהב בתים לבריחם ויצף את הבריחם זהב "
    },
    {
        "bookchapter": "שמות",
        "chapter": "לו",
        "versechapter": "לה",
        "bookseder": "שמות",
        "seder": "כו",
        "verseseder": "עט",
        "parasha": "ויקהל",
        "versenikud": "וַיַּ֙עַשׂ֙ אֶת־ הַפָּרֹ֔כֶת תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֣שׁ מָשְׁזָ֑ר מַעֲשֵׂ֥ה חֹשֵׁ֛ב עָשָׂ֥ה אֹתָ֖הּ כְּרֻבִֽים׃ ",
        "versenonikud": "ויעש את הפרכת תכלת וארגמן ותולעת שני ושש משזר מעשה חשב עשה אתה כרבים "
    },
    {
        "bookchapter": "שמות",
        "chapter": "לו",
        "versechapter": "לו",
        "bookseder": "שמות",
        "seder": "כו",
        "verseseder": "פ",
        "parasha": "ויקהל",
        "versenikud": "וַיַּ֣עַשׂ לָ֗הּ אַרְבָּעָה֙ עַמּוּדֵ֣י שִׁטִּ֔ים וַיְצַפֵּ֣ם זָהָ֔ב וָוֵיהֶ֖ם זָהָ֑ב וַיִּצֹ֣ק לָהֶ֔ם אַרְבָּעָ֖ה אַדְנֵי־ כָֽסֶף׃ ",
        "versenonikud": "ויעש לה ארבעה עמודי שטים ויצפם זהב וויהם זהב ויצק להם ארבעה אדני כסף "
    },
    {
        "bookchapter": "שמות",
        "chapter": "לו",
        "versechapter": "לז",
        "bookseder": "שמות",
        "seder": "כו",
        "verseseder": "פא",
        "parasha": "ויקהל",
        "versenikud": "וַיַּ֤עַשׂ מָסָךְ֙ לְפֶ֣תַח הָאֹ֔הֶל תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֣שׁ מָשְׁזָ֑ר מַעֲשֵׂ֖ה רֹקֵֽם׃ ",
        "versenonikud": "ויעש מסך לפתח האהל תכלת וארגמן ותולעת שני ושש משזר מעשה רקם "
    },
    {
        "bookchapter": "שמות",
        "chapter": "לו",
        "versechapter": "לח",
        "bookseder": "שמות",
        "seder": "כו",
        "verseseder": "פב",
        "parasha": "ויקהל",
        "versenikud": "וְאֶת־ עַמּוּדָ֤יו חֲמִשָּׁה֙ וְאֶת־ וָ֣וֵיהֶ֔ם וְצִפָּ֧ה רָאשֵׁיהֶ֛ם וַחֲשֻׁקֵיהֶ֖ם זָהָ֑ב וְאַדְנֵיהֶ֥ם חֲמִשָּׁ֖ה נְחֹֽשֶׁת׃ ",
        "versenonikud": "ואת עמודיו חמשה ואת וויהם וצפה ראשיהם וחשקיהם זהב ואדניהם חמשה נחשת "
    }
]