[
    {
        "bookchapter": "בראשית",
        "chapter": "כה",
        "versechapter": "א",
        "bookseder": "בראשית",
        "seder": "כב",
        "verseseder": "א",
        "parasha": "חיי שרה",
        "versenikud": "וַיֹּ֧סֶף אַבְרָהָ֛ם וַיִּקַּ֥ח אִשָּׁ֖ה וּשְׁמָ֥הּ קְטוּרָֽה׃ ",
        "versenonikud": "ויסף אברהם ויקח אשה ושמה קטורה "
    },
    {
        "bookchapter": "בראשית",
        "chapter": "כה",
        "versechapter": "ב",
        "bookseder": "בראשית",
        "seder": "כב",
        "verseseder": "ב",
        "parasha": "חיי שרה",
        "versenikud": "וַתֵּ֣לֶד ל֗וֹ אֶת־ זִמְרָן֙ וְאֶת־ יָקְשָׁ֔ן וְאֶת־ מְדָ֖ן וְאֶת־ מִדְיָ֑ן וְאֶת־ יִשְׁבָּ֖ק וְאֶת־ שֽׁוּחַ׃ ",
        "versenonikud": "ותלד לו את זמרן ואת יקשן ואת מדן ואת מדין ואת ישבק ואת שוח "
    },
    {
        "bookchapter": "בראשית",
        "chapter": "כה",
        "versechapter": "ג",
        "bookseder": "בראשית",
        "seder": "כב",
        "verseseder": "ג",
        "parasha": "חיי שרה",
        "versenikud": "וְיָקְשָׁ֣ן יָלַ֔ד אֶת־ שְׁבָ֖א וְאֶת־ דְּדָ֑ן וּבְנֵ֣י דְדָ֔ן הָי֛וּ אַשּׁוּרִ֥ם וּלְטוּשִׁ֖ים וּלְאֻמִּֽים׃ ",
        "versenonikud": "ויקשן ילד את שבא ואת דדן ובני דדן היו אשורם ולטושים ולאמים "
    },
    {
        "bookchapter": "בראשית",
        "chapter": "כה",
        "versechapter": "ד",
        "bookseder": "בראשית",
        "seder": "כב",
        "verseseder": "ד",
        "parasha": "חיי שרה",
        "versenikud": "וּבְנֵ֣י מִדְיָ֗ן עֵיפָ֤ה וָעֵ֙פֶר֙ וַחֲנֹ֔ךְ וַאֲבִידָ֖ע וְאֶלְדָּעָ֑ה כָּל־ אֵ֖לֶּה בְּנֵ֥י קְטוּרָֽה׃ ",
        "versenonikud": "ובני מדין עיפה ועפר וחנך ואבידע ואלדעה כל אלה בני קטורה "
    },
    {
        "bookchapter": "בראשית",
        "chapter": "כה",
        "versechapter": "ה",
        "bookseder": "בראשית",
        "seder": "כב",
        "verseseder": "ה",
        "parasha": "חיי שרה",
        "versenikud": "וַיִּתֵּ֧ן אַבְרָהָ֛ם אֶת־ כָּל־ אֲשֶׁר־ ל֖וֹ לְיִצְחָֽק׃ ",
        "versenonikud": "ויתן אברהם את כל אשר לו ליצחק "
    },
    {
        "bookchapter": "בראשית",
        "chapter": "כה",
        "versechapter": "ו",
        "bookseder": "בראשית",
        "seder": "כב",
        "verseseder": "ו",
        "parasha": "חיי שרה",
        "versenikud": "וְלִבְנֵ֤י הַפִּֽילַגְשִׁים֙ אֲשֶׁ֣ר לְאַבְרָהָ֔ם נָתַ֥ן אַבְרָהָ֖ם מַתָּנֹ֑ת וַֽיְשַׁלְּחֵ֞ם מֵעַ֨ל יִצְחָ֤ק בְּנוֹ֙ בְּעוֹדֶ֣נּוּ חַ֔י קֵ֖דְמָה אֶל־ אֶ֥רֶץ קֶֽדֶם׃ ",
        "versenonikud": "ולבני הפילגשים אשר לאברהם נתן אברהם מתנת וישלחם מעל יצחק בנו בעודנו חי קדמה אל ארץ קדם "
    },
    {
        "bookchapter": "בראשית",
        "chapter": "כה",
        "versechapter": "ז",
        "bookseder": "בראשית",
        "seder": "כב",
        "verseseder": "ז",
        "parasha": "חיי שרה",
        "versenikud": "וְאֵ֗לֶּה יְמֵ֛י שְׁנֵֽי־ חַיֵּ֥י אַבְרָהָ֖ם אֲשֶׁר־ חָ֑י מְאַ֥ת שָׁנָ֛ה וְשִׁבְעִ֥ים שָׁנָ֖ה וְחָמֵ֥שׁ שָׁנִֽים׃ ",
        "versenonikud": "ואלה ימי שני חיי אברהם אשר חי מאת שנה ושבעים שנה וחמש שנים "
    },
    {
        "bookchapter": "בראשית",
        "chapter": "כה",
        "versechapter": "ח",
        "bookseder": "בראשית",
        "seder": "כב",
        "verseseder": "ח",
        "parasha": "חיי שרה",
        "versenikud": "וַיִּגְוַ֨ע וַיָּ֧מָת אַבְרָהָ֛ם בְּשֵׂיבָ֥ה טוֹבָ֖ה זָקֵ֣ן וְשָׂבֵ֑עַ וַיֵּאָ֖סֶף אֶל־ עַמָּֽיו׃ ",
        "versenonikud": "ויגוע וימת אברהם בשיבה טובה זקן ושבע ויאסף אל עמיו "
    },
    {
        "bookchapter": "בראשית",
        "chapter": "כה",
        "versechapter": "ט",
        "bookseder": "בראשית",
        "seder": "כב",
        "verseseder": "ט",
        "parasha": "חיי שרה",
        "versenikud": "וַיִּקְבְּר֨וּ אֹת֜וֹ יִצְחָ֤ק וְיִשְׁמָעֵאל֙ בָּנָ֔יו אֶל־ מְעָרַ֖ת הַמַּכְפֵּלָ֑ה אֶל־ שְׂדֵ֞ה עֶפְרֹ֤ן בֶּן־ צֹ֙חַר֙ הַֽחִתִּ֔י אֲשֶׁ֖ר עַל־ פְּנֵ֥י מַמְרֵֽא׃ ",
        "versenonikud": "ויקברו אתו יצחק וישמעאל בניו אל מערת המכפלה אל שדה עפרן בן צחר החתי אשר על פני ממרא "
    },
    {
        "bookchapter": "בראשית",
        "chapter": "כה",
        "versechapter": "י",
        "bookseder": "בראשית",
        "seder": "כב",
        "verseseder": "י",
        "parasha": "חיי שרה",
        "versenikud": "הַשָּׂדֶ֛ה אֲשֶׁר־ קָנָ֥ה אַבְרָהָ֖ם מֵאֵ֣ת בְּנֵי־ חֵ֑ת שָׁ֛מָּה קֻבַּ֥ר אַבְרָהָ֖ם וְשָׂרָ֥ה אִשְׁתּֽוֹ׃ ",
        "versenonikud": "השדה אשר קנה אברהם מאת בני חת שמה קבר אברהם ושרה אשתו "
    },
    {
        "bookchapter": "בראשית",
        "chapter": "כה",
        "versechapter": "יא",
        "bookseder": "בראשית",
        "seder": "כב",
        "verseseder": "יא",
        "parasha": "חיי שרה",
        "versenikud": "וַיְהִ֗י אַחֲרֵי֙ מ֣וֹת אַבְרָהָ֔ם וַיְבָ֥רֶךְ אֱלֹהִ֖ים אֶת־ יִצְחָ֣ק בְּנ֑וֹ וַיֵּ֣שֶׁב יִצְחָ֔ק עִם־ בְּאֵ֥ר לַחַ֖י רֹאִֽי׃ {פ}",
        "versenonikud": "ויהי אחרי מות אברהם ויברך אלהים את יצחק בנו וישב יצחק עם באר לחי ראי "
    },
    {
        "bookchapter": "בראשית",
        "chapter": "כה",
        "versechapter": "יב",
        "bookseder": "בראשית",
        "seder": "כב",
        "verseseder": "יב",
        "parasha": "חיי שרה",
        "versenikud": "וְאֵ֛לֶּה תֹּלְדֹ֥ת יִשְׁמָעֵ֖אל בֶּן־ אַבְרָהָ֑ם אֲשֶׁ֨ר יָלְדָ֜ה הָגָ֧ר הַמִּצְרִ֛ית שִׁפְחַ֥ת שָׂרָ֖ה לְאַבְרָהָֽם׃ ",
        "versenonikud": "ואלה תלדת ישמעאל בן אברהם אשר ילדה הגר המצרית שפחת שרה לאברהם "
    },
    {
        "bookchapter": "בראשית",
        "chapter": "כה",
        "versechapter": "יג",
        "bookseder": "בראשית",
        "seder": "כב",
        "verseseder": "יג",
        "parasha": "חיי שרה",
        "versenikud": "וְאֵ֗לֶּה שְׁמוֹת֙ בְּנֵ֣י יִשְׁמָעֵ֔אל בִּשְׁמֹתָ֖ם לְתוֹלְדֹתָ֑ם בְּכֹ֤ר יִשְׁמָעֵאל֙ נְבָיֹ֔ת וְקֵדָ֥ר וְאַדְבְּאֵ֖ל וּמִבְשָֽׂם׃ ",
        "versenonikud": "ואלה שמות בני ישמעאל בשמתם לתולדתם בכר ישמעאל נבית וקדר ואדבאל ומבשם "
    },
    {
        "bookchapter": "בראשית",
        "chapter": "כה",
        "versechapter": "יד",
        "bookseder": "בראשית",
        "seder": "כב",
        "verseseder": "יד",
        "parasha": "חיי שרה",
        "versenikud": "וּמִשְׁמָ֥ע וְדוּמָ֖ה וּמַשָּֽׂא׃ ",
        "versenonikud": "ומשמע ודומה ומשא "
    },
    {
        "bookchapter": "בראשית",
        "chapter": "כה",
        "versechapter": "טו",
        "bookseder": "בראשית",
        "seder": "כב",
        "verseseder": "טו",
        "parasha": "חיי שרה",
        "versenikud": "חֲדַ֣ד וְתֵימָ֔א יְט֥וּר נָפִ֖ישׁ וָקֵֽדְמָה׃ ",
        "versenonikud": "חדד ותימא יטור נפיש וקדמה "
    },
    {
        "bookchapter": "בראשית",
        "chapter": "כה",
        "versechapter": "טז",
        "bookseder": "בראשית",
        "seder": "כב",
        "verseseder": "טז",
        "parasha": "חיי שרה",
        "versenikud": "אֵ֣לֶּה הֵ֞ם בְּנֵ֤י יִשְׁמָעֵאל֙ וְאֵ֣לֶּה שְׁמֹתָ֔ם בְּחַצְרֵיהֶ֖ם וּבְטִֽירֹתָ֑ם שְׁנֵים־ עָשָׂ֥ר נְשִׂיאִ֖ם לְאֻמֹּתָֽם׃ ",
        "versenonikud": "אלה הם בני ישמעאל ואלה שמתם בחצריהם ובטירתם שנים עשר נשיאם לאמתם "
    },
    {
        "bookchapter": "בראשית",
        "chapter": "כה",
        "versechapter": "יז",
        "bookseder": "בראשית",
        "seder": "כב",
        "verseseder": "יז",
        "parasha": "חיי שרה",
        "versenikud": "וְאֵ֗לֶּה שְׁנֵי֙ חַיֵּ֣י יִשְׁמָעֵ֔אל מְאַ֥ת שָׁנָ֛ה וּשְׁלֹשִׁ֥ים שָׁנָ֖ה וְשֶׁ֣בַע שָׁנִ֑ים וַיִּגְוַ֣ע וַיָּ֔מָת וַיֵּאָ֖סֶף אֶל־ עַמָּֽיו׃ ",
        "versenonikud": "ואלה שני חיי ישמעאל מאת שנה ושלשים שנה ושבע שנים ויגוע וימת ויאסף אל עמיו "
    },
    {
        "bookchapter": "בראשית",
        "chapter": "כה",
        "versechapter": "יח",
        "bookseder": "בראשית",
        "seder": "כב",
        "verseseder": "יח",
        "parasha": "חיי שרה",
        "versenikud": "וַיִּשְׁכְּנ֨וּ מֵֽחֲוִילָ֜ה עַד־ שׁ֗וּר אֲשֶׁר֙ עַל־ פְּנֵ֣י מִצְרַ֔יִם בֹּאֲכָ֖ה אַשּׁ֑וּרָה עַל־ פְּנֵ֥י כָל־ אֶחָ֖יו נָפָֽל׃ {פ}",
        "versenonikud": "וישכנו מחוילה עד שור אשר על פני מצרים באכה אשורה על פני כל אחיו נפל "
    },
    {
        "bookchapter": "בראשית",
        "chapter": "כה",
        "versechapter": "יט",
        "bookseder": "בראשית",
        "seder": "כג",
        "verseseder": "א",
        "parasha": "תולדות",
        "versenikud": "וְאֵ֛לֶּה תּוֹלְדֹ֥ת יִצְחָ֖ק בֶּן־ אַבְרָהָ֑ם אַבְרָהָ֖ם הוֹלִ֥יד אֶת־ יִצְחָֽק׃ ",
        "versenonikud": "ואלה תולדת יצחק בן אברהם אברהם הוליד את יצחק "
    },
    {
        "bookchapter": "בראשית",
        "chapter": "כה",
        "versechapter": "כ",
        "bookseder": "בראשית",
        "seder": "כג",
        "verseseder": "ב",
        "parasha": "תולדות",
        "versenikud": "וַיְהִ֤י יִצְחָק֙ בֶּן־ אַרְבָּעִ֣ים שָׁנָ֔ה בְּקַחְתּ֣וֹ אֶת־ רִבְקָ֗ה בַּת־ בְּתוּאֵל֙ הָֽאֲרַמִּ֔י מִפַּדַּ֖ן אֲרָ֑ם אֲח֛וֹת לָבָ֥ן הָאֲרַמִּ֖י ל֥וֹ לְאִשָּֽׁה׃ ",
        "versenonikud": "ויהי יצחק בן ארבעים שנה בקחתו את רבקה בת בתואל הארמי מפדן ארם אחות לבן הארמי לו לאשה "
    },
    {
        "bookchapter": "בראשית",
        "chapter": "כה",
        "versechapter": "כא",
        "bookseder": "בראשית",
        "seder": "כג",
        "verseseder": "ג",
        "parasha": "תולדות",
        "versenikud": "וַיֶּעְתַּ֨ר יִצְחָ֤ק לַֽיהוָה֙ לְנֹ֣כַח אִשְׁתּ֔וֹ כִּ֥י עֲקָרָ֖ה הִ֑וא וַיֵּעָ֤תֶר לוֹ֙ יְהוָ֔ה וַתַּ֖הַר רִבְקָ֥ה אִשְׁתּֽוֹ׃ ",
        "versenonikud": "ויעתר יצחק ליהוה לנכח אשתו כי עקרה הוא ויעתר לו יהוה ותהר רבקה אשתו "
    },
    {
        "bookchapter": "בראשית",
        "chapter": "כה",
        "versechapter": "כב",
        "bookseder": "בראשית",
        "seder": "כג",
        "verseseder": "ד",
        "parasha": "תולדות",
        "versenikud": "וַיִּתְרֹֽצֲצ֤וּ הַבָּנִים֙ בְּקִרְבָּ֔הּ וַתֹּ֣אמֶר אִם־ כֵּ֔ן לָ֥מָּה זֶּ֖ה אָנֹ֑כִי וַתֵּ֖לֶךְ לִדְרֹ֥שׁ אֶת־ יְהוָֽה׃ ",
        "versenonikud": "ויתרצצו הבנים בקרבה ותאמר אם כן למה זה אנכי ותלך לדרש את יהוה "
    },
    {
        "bookchapter": "בראשית",
        "chapter": "כה",
        "versechapter": "כג",
        "bookseder": "בראשית",
        "seder": "כג",
        "verseseder": "ה",
        "parasha": "תולדות",
        "versenikud": "וַיֹּ֨אמֶר יְהוָ֜ה לָ֗הּ שְׁנֵ֤י גיים גוֹיִם֙ בְּבִטְנֵ֔ךְ וּשְׁנֵ֣י לְאֻמִּ֔ים מִמֵּעַ֖יִךְ יִפָּרֵ֑דוּ וּלְאֹם֙ מִלְאֹ֣ם יֶֽאֱמָ֔ץ וְרַ֖ב יַעֲבֹ֥ד צָעִֽיר׃ ",
        "versenonikud": "ויאמר יהוה לה שני גיים גוים בבטנך ושני לאמים ממעיך יפרדו ולאם מלאם יאמץ ורב יעבד צעיר "
    },
    {
        "bookchapter": "בראשית",
        "chapter": "כה",
        "versechapter": "כד",
        "bookseder": "בראשית",
        "seder": "כג",
        "verseseder": "ו",
        "parasha": "תולדות",
        "versenikud": "וַיִּמְלְא֥וּ יָמֶ֖יהָ לָלֶ֑דֶת וְהִנֵּ֥ה תוֹמִ֖ם בְּבִטְנָֽהּ׃ ",
        "versenonikud": "וימלאו ימיה ללדת והנה תומם בבטנה "
    },
    {
        "bookchapter": "בראשית",
        "chapter": "כה",
        "versechapter": "כה",
        "bookseder": "בראשית",
        "seder": "כג",
        "verseseder": "ז",
        "parasha": "תולדות",
        "versenikud": "וַיֵּצֵ֤א הָרִאשׁוֹן֙ אַדְמוֹנִ֔י כֻּלּ֖וֹ כְּאַדֶּ֣רֶת שֵׂעָ֑ר וַיִּקְרְא֥וּ שְׁמ֖וֹ עֵשָֽׂו׃ ",
        "versenonikud": "ויצא הראשון אדמוני כלו כאדרת שער ויקראו שמו עשו "
    },
    {
        "bookchapter": "בראשית",
        "chapter": "כה",
        "versechapter": "כו",
        "bookseder": "בראשית",
        "seder": "כג",
        "verseseder": "ח",
        "parasha": "תולדות",
        "versenikud": "וְאַֽחֲרֵי־ כֵ֞ן יָצָ֣א אָחִ֗יו וְיָד֤וֹ אֹחֶ֙זֶת֙ בַּעֲקֵ֣ב עֵשָׂ֔ו וַיִּקְרָ֥א שְׁמ֖וֹ יַעֲקֹ֑ב וְיִצְחָ֛ק בֶּן־ שִׁשִּׁ֥ים שָׁנָ֖ה בְּלֶ֥דֶת אֹתָֽם׃ ",
        "versenonikud": "ואחרי כן יצא אחיו וידו אחזת בעקב עשו ויקרא שמו יעקב ויצחק בן ששים שנה בלדת אתם "
    },
    {
        "bookchapter": "בראשית",
        "chapter": "כה",
        "versechapter": "כז",
        "bookseder": "בראשית",
        "seder": "כג",
        "verseseder": "ט",
        "parasha": "תולדות",
        "versenikud": "וַֽיִּגְדְּלוּ֙ הַנְּעָרִ֔ים וַיְהִ֣י עֵשָׂ֗ו אִ֛ישׁ יֹדֵ֥עַ צַ֖יִד אִ֣ישׁ שָׂדֶ֑ה וְיַעֲקֹב֙ אִ֣ישׁ תָּ֔ם יֹשֵׁ֖ב אֹהָלִֽים׃ ",
        "versenonikud": "ויגדלו הנערים ויהי עשו איש ידע ציד איש שדה ויעקב איש תם ישב אהלים "
    },
    {
        "bookchapter": "בראשית",
        "chapter": "כה",
        "versechapter": "כח",
        "bookseder": "בראשית",
        "seder": "כג",
        "verseseder": "י",
        "parasha": "תולדות",
        "versenikud": "וַיֶּאֱהַ֥ב יִצְחָ֛ק אֶת־ עֵשָׂ֖ו כִּי־ צַ֣יִד בְּפִ֑יו וְרִבְקָ֖ה אֹהֶ֥בֶת אֶֽת־ יַעֲקֹֽב׃ ",
        "versenonikud": "ויאהב יצחק את עשו כי ציד בפיו ורבקה אהבת את יעקב "
    },
    {
        "bookchapter": "בראשית",
        "chapter": "כה",
        "versechapter": "כט",
        "bookseder": "בראשית",
        "seder": "כג",
        "verseseder": "יא",
        "parasha": "תולדות",
        "versenikud": "וַיָּ֥זֶד יַעֲקֹ֖ב נָזִ֑יד וַיָּבֹ֥א עֵשָׂ֛ו מִן־ הַשָּׂדֶ֖ה וְה֥וּא עָיֵֽף׃ ",
        "versenonikud": "ויזד יעקב נזיד ויבא עשו מן השדה והוא עיף "
    },
    {
        "bookchapter": "בראשית",
        "chapter": "כה",
        "versechapter": "ל",
        "bookseder": "בראשית",
        "seder": "כג",
        "verseseder": "יב",
        "parasha": "תולדות",
        "versenikud": "וַיֹּ֨אמֶר עֵשָׂ֜ו אֶֽל־ יַעֲקֹ֗ב הַלְעִיטֵ֤נִי נָא֙ מִן־ הָאָדֹ֤ם הָאָדֹם֙ הַזֶּ֔ה כִּ֥י עָיֵ֖ף אָנֹ֑כִי עַל־ כֵּ֥ן קָרָֽא־ שְׁמ֖וֹ אֱדֽוֹם׃ ",
        "versenonikud": "ויאמר עשו אל יעקב הלעיטני נא מן האדם האדם הזה כי עיף אנכי על כן קרא שמו אדום "
    },
    {
        "bookchapter": "בראשית",
        "chapter": "כה",
        "versechapter": "לא",
        "bookseder": "בראשית",
        "seder": "כג",
        "verseseder": "יג",
        "parasha": "תולדות",
        "versenikud": "וַיֹּ֖אמֶר יַעֲקֹ֑ב מִכְרָ֥ה כַיּ֛וֹם אֶת־ בְּכֹֽרָתְךָ֖ לִֽי׃ ",
        "versenonikud": "ויאמר יעקב מכרה כיום את בכרתך לי "
    },
    {
        "bookchapter": "בראשית",
        "chapter": "כה",
        "versechapter": "לב",
        "bookseder": "בראשית",
        "seder": "כג",
        "verseseder": "יד",
        "parasha": "תולדות",
        "versenikud": "וַיֹּ֣אמֶר עֵשָׂ֔ו הִנֵּ֛ה אָנֹכִ֥י הוֹלֵ֖ךְ לָמ֑וּת וְלָמָּה־ זֶּ֥ה לִ֖י בְּכֹרָֽה׃ ",
        "versenonikud": "ויאמר עשו הנה אנכי הולך למות ולמה זה לי בכרה "
    },
    {
        "bookchapter": "בראשית",
        "chapter": "כה",
        "versechapter": "לג",
        "bookseder": "בראשית",
        "seder": "כג",
        "verseseder": "טו",
        "parasha": "תולדות",
        "versenikud": "וַיֹּ֣אמֶר יַעֲקֹ֗ב הִשָּׁ֤בְעָה לִּי֙ כַּיּ֔וֹם וַיִּשָּׁבַ֖ע ל֑וֹ וַיִּמְכֹּ֥ר אֶת־ בְּכֹרָת֖וֹ לְיַעֲקֹֽב׃ ",
        "versenonikud": "ויאמר יעקב השבעה לי כיום וישבע לו וימכר את בכרתו ליעקב "
    },
    {
        "bookchapter": "בראשית",
        "chapter": "כה",
        "versechapter": "לד",
        "bookseder": "בראשית",
        "seder": "כג",
        "verseseder": "טז",
        "parasha": "תולדות",
        "versenikud": "וְיַעֲקֹ֞ב נָתַ֣ן לְעֵשָׂ֗ו לֶ֚חֶם וּנְזִ֣יד עֲדָשִׁ֔ים וַיֹּ֣אכַל וַיֵּ֔שְׁתְּ וַיָּ֖קָם וַיֵּלַ֑ךְ וַיִּ֥בֶז עֵשָׂ֖ו אֶת־ הַבְּכֹרָֽה׃ {פ}",
        "versenonikud": "ויעקב נתן לעשו לחם ונזיד עדשים ויאכל וישת ויקם וילך ויבז עשו את הבכרה "
    }
]