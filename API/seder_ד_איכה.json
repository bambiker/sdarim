[
    {
        "bookchapter": "איכה",
        "chapter": "ט",
        "versechapter": "ז",
        "bookseder": "איכה",
        "seder": "ד",
        "verseseder": "א",
        "versenikud": "לֵ֣ךְ אֱכֹ֤ל בְּשִׂמְחָה֙ לַחְמֶ֔ךָ וּֽשֲׁתֵ֥ה בְלֶב־ ט֖וֹב יֵינֶ֑ךָ כִּ֣י כְבָ֔ר רָצָ֥ה הָאֱלֹהִ֖ים אֶֽת־ מַעֲשֶֽׂיךָ׃ ",
        "versenonikud": "לך אכל בשמחה לחמך ושתה בלב טוב יינך כי כבר רצה האלהים את מעשיך "
    },
    {
        "bookchapter": "איכה",
        "chapter": "ט",
        "versechapter": "ח",
        "bookseder": "איכה",
        "seder": "ד",
        "verseseder": "ב",
        "versenikud": "בְּכָל־ עֵ֕ת יִהְי֥וּ בְגָדֶ֖יךָ לְבָנִ֑ים וְשֶׁ֖מֶן עַל־ רֹאשְׁךָ֥ אַל־ יֶחְסָֽר׃ ",
        "versenonikud": "בכל עת יהיו בגדיך לבנים ושמן על ראשך אל יחסר "
    },
    {
        "bookchapter": "איכה",
        "chapter": "ט",
        "versechapter": "ט",
        "bookseder": "איכה",
        "seder": "ד",
        "verseseder": "ג",
        "versenikud": "רְאֵ֨ה חַיִּ֜ים עִם־ אִשָּׁ֣ה אֲשֶׁר־ אָהַ֗בְתָּ כָּל־ יְמֵי֙ חַיֵּ֣י הֶבְלֶ֔ךָ אֲשֶׁ֤ר נָֽתַן־ לְךָ֙ תַּ֣חַת הַשֶּׁ֔מֶשׁ כֹּ֖ל יְמֵ֣י הֶבְלֶ֑ךָ כִּ֣י ה֤וּא חֶלְקְךָ֙ בַּֽחַיִּ֔ים וּבַעֲמָ֣לְךָ֔ אֲשֶׁר־ אַתָּ֥ה עָמֵ֖ל תַּ֥חַת הַשָּֽׁמֶשׁ׃ ",
        "versenonikud": "ראה חיים עם אשה אשר אהבת כל ימי חיי הבלך אשר נתן לך תחת השמש כל ימי הבלך כי הוא חלקך בחיים ובעמלך אשר אתה עמל תחת השמש "
    },
    {
        "bookchapter": "איכה",
        "chapter": "ט",
        "versechapter": "י",
        "bookseder": "איכה",
        "seder": "ד",
        "verseseder": "ד",
        "versenikud": "כֹּ֠ל אֲשֶׁ֨ר תִּמְצָ֧א יָֽדְךָ֛ לַעֲשׂ֥וֹת בְּכֹחֲךָ֖ עֲשֵׂ֑ה כִּי֩ אֵ֨ין מַעֲשֶׂ֤ה וְחֶשְׁבּוֹן֙ וְדַ֣עַת וְחָכְמָ֔ה בִּשְׁא֕וֹל אֲשֶׁ֥ר אַתָּ֖ה הֹלֵ֥ךְ שָֽׁמָּה׃ ",
        "versenonikud": "כל אשר תמצא ידך לעשות בכחך עשה כי אין מעשה וחשבון ודעת וחכמה בשאול אשר אתה הלך שמה "
    },
    {
        "bookchapter": "איכה",
        "chapter": "ט",
        "versechapter": "יא",
        "bookseder": "איכה",
        "seder": "ד",
        "verseseder": "ה",
        "versenikud": "שַׁ֜בְתִּי וְרָאֹ֣ה תַֽחַת־ הַשֶּׁ֗מֶשׁ כִּ֣י לֹא֩ לַקַּלִּ֨ים הַמֵּר֜וֹץ וְלֹ֧א לַגִּבּוֹרִ֣ים הַמִּלְחָמָ֗ה וְ֠גַם לֹ֣א לַחֲכָמִ֥ים לֶ֙חֶם֙ וְגַ֨ם לֹ֤א לַנְּבֹנִים֙ עֹ֔שֶׁר וְגַ֛ם לֹ֥א לַיֹּדְעִ֖ים חֵ֑ן כִּי־ עֵ֥ת וָפֶ֖גַע יִקְרֶ֥ה אֶת־ כֻּלָּֽם׃ ",
        "versenonikud": "שבתי וראה תחת השמש כי לא לקלים המרוץ ולא לגבורים המלחמה וגם לא לחכמים לחם וגם לא לנבנים עשר וגם לא לידעים חן כי עת ופגע יקרה את כלם "
    },
    {
        "bookchapter": "איכה",
        "chapter": "ט",
        "versechapter": "יב",
        "bookseder": "איכה",
        "seder": "ד",
        "verseseder": "ו",
        "versenikud": "כִּ֡י גַּם֩ לֹֽא־ יֵדַ֨ע הָאָדָ֜ם אֶת־ עִתּ֗וֹ כַּדָּגִים֙ שֶׁנֶּֽאֱחָזִים֙ בִּמְצוֹדָ֣ה רָעָ֔ה וְכַ֨צִּפֳּרִ֔ים הָאֲחֻז֖וֹת בַּפָּ֑ח כָּהֵ֗ם יֽוּקָשִׁים֙ בְּנֵ֣י הָֽאָדָ֔ם לְעֵ֣ת רָעָ֔ה כְּשֶׁתִּפּ֥וֹל עֲלֵיהֶ֖ם פִּתְאֹֽם׃ ",
        "versenonikud": "כי גם לא ידע האדם את עתו כדגים שנאחזים במצודה רעה וכצפרים האחזות בפח כהם יוקשים בני האדם לעת רעה כשתפול עליהם פתאם "
    },
    {
        "bookchapter": "איכה",
        "chapter": "ט",
        "versechapter": "יג",
        "bookseder": "איכה",
        "seder": "ד",
        "verseseder": "ז",
        "versenikud": "גַּם־ זֹ֛ה רָאִ֥יתִי חָכְמָ֖ה תַּ֣חַת הַשָּׁ֑מֶשׁ וּגְדוֹלָ֥ה הִ֖יא אֵלָֽי׃ ",
        "versenonikud": "גם זה ראיתי חכמה תחת השמש וגדולה היא אלי "
    },
    {
        "bookchapter": "איכה",
        "chapter": "ט",
        "versechapter": "יד",
        "bookseder": "איכה",
        "seder": "ד",
        "verseseder": "ח",
        "versenikud": "עִ֣יר קְטַנָּ֔ה וַאֲנָשִׁ֥ים בָּ֖הּ מְעָ֑ט וּבָֽא־ אֵלֶ֜יהָ מֶ֤לֶךְ גָּדוֹל֙ וְסָבַ֣ב אֹתָ֔הּ וּבָנָ֥ה עָלֶ֖יהָ מְצוֹדִ֥ים גְּדֹלִֽים׃ ",
        "versenonikud": "עיר קטנה ואנשים בה מעט ובא אליה מלך גדול וסבב אתה ובנה עליה מצודים גדלים "
    },
    {
        "bookchapter": "איכה",
        "chapter": "ט",
        "versechapter": "טו",
        "bookseder": "איכה",
        "seder": "ד",
        "verseseder": "ט",
        "versenikud": "וּמָ֣צָא בָ֗הּ אִ֤ישׁ מִסְכֵּן֙ חָכָ֔ם וּמִלַּט־ ה֥וּא אֶת־ הָעִ֖יר בְּחָכְמָת֑וֹ וְאָדָם֙ לֹ֣א זָכַ֔ר אֶת־ הָאִ֥ישׁ הַמִּסְכֵּ֖ן הַהּֽוּא׃ ",
        "versenonikud": "ומצא בה איש מסכן חכם ומלט הוא את העיר בחכמתו ואדם לא זכר את האיש המסכן ההוא "
    },
    {
        "bookchapter": "איכה",
        "chapter": "ט",
        "versechapter": "טז",
        "bookseder": "איכה",
        "seder": "ד",
        "verseseder": "י",
        "versenikud": "וְאָמַ֣רְתִּי אָ֔נִי טוֹבָ֥ה חָכְמָ֖ה מִגְּבוּרָ֑ה וְחָכְמַ֤ת הַמִּסְכֵּן֙ בְּזוּיָ֔ה וּדְבָרָ֖יו אֵינָ֥ם נִשְׁמָעִֽים׃ ",
        "versenonikud": "ואמרתי אני טובה חכמה מגבורה וחכמת המסכן בזויה ודבריו אינם נשמעים "
    },
    {
        "bookchapter": "איכה",
        "chapter": "ט",
        "versechapter": "יז",
        "bookseder": "איכה",
        "seder": "ד",
        "verseseder": "יא",
        "versenikud": "דִּבְרֵ֣י חֲכָמִ֔ים בְּנַ֖חַת נִשְׁמָעִ֑ים מִזַּעֲקַ֥ת מוֹשֵׁ֖ל בַּכְּסִילִֽים׃ ",
        "versenonikud": "דברי חכמים בנחת נשמעים מזעקת מושל בכסילים "
    },
    {
        "bookchapter": "איכה",
        "chapter": "ט",
        "versechapter": "יח",
        "bookseder": "איכה",
        "seder": "ד",
        "verseseder": "יב",
        "versenikud": "טוֹבָ֥ה חָכְמָ֖ה מִכְּלֵ֣י קְרָ֑ב וְחוֹטֶ֣א אֶחָ֔ד יְאַבֵּ֥ד טוֹבָ֥ה הַרְבֵּֽה׃ ",
        "versenonikud": "טובה חכמה מכלי קרב וחוטא אחד יאבד טובה הרבה "
    },
    {
        "bookchapter": "איכה",
        "chapter": "י",
        "versechapter": "א",
        "bookseder": "איכה",
        "seder": "ד",
        "verseseder": "יג",
        "versenikud": "זְב֣וּבֵי מָ֔וֶת יַבְאִ֥ישׁ יַבִּ֖יעַ שֶׁ֣מֶן רוֹקֵ֑חַ יָקָ֛ר מֵחָכְמָ֥ה מִכָּב֖וֹד סִכְל֥וּת מְעָֽט׃ ",
        "versenonikud": "זבובי מות יבאיש יביע שמן רוקח יקר מחכמה מכבוד סכלות מעט "
    },
    {
        "bookchapter": "איכה",
        "chapter": "י",
        "versechapter": "ב",
        "bookseder": "איכה",
        "seder": "ד",
        "verseseder": "יד",
        "versenikud": "לֵ֤ב חָכָם֙ לִֽימִינ֔וֹ וְלֵ֥ב כְּסִ֖יל לִשְׂמֹאלֽוֹ׃ ",
        "versenonikud": "לב חכם לימינו ולב כסיל לשמאלו "
    },
    {
        "bookchapter": "איכה",
        "chapter": "י",
        "versechapter": "ג",
        "bookseder": "איכה",
        "seder": "ד",
        "verseseder": "טו",
        "versenikud": "וְגַם־ בַּדֶּ֛רֶךְ כשהסכל כְּשֶׁסָּכָ֥ל הֹלֵ֖ךְ לִבּ֣וֹ חָסֵ֑ר וְאָמַ֥ר לַכֹּ֖ל סָכָ֥ל הֽוּא׃ ",
        "versenonikud": "וגם בדרך כשהסכל כשסכל הלך לבו חסר ואמר לכל סכל הוא "
    },
    {
        "bookchapter": "איכה",
        "chapter": "י",
        "versechapter": "ד",
        "bookseder": "איכה",
        "seder": "ד",
        "verseseder": "טז",
        "versenikud": "אִם־ ר֤וּחַ הַמּוֹשֵׁל֙ תַּעֲלֶ֣ה עָלֶ֔יךָ מְקוֹמְךָ֖ אַל־ תַּנַּ֑ח כִּ֣י מַרְפֵּ֔א יַנִּ֖יחַ חֲטָאִ֥ים גְּדוֹלִֽים׃ ",
        "versenonikud": "אם רוח המושל תעלה עליך מקומך אל תנח כי מרפא יניח חטאים גדולים "
    },
    {
        "bookchapter": "איכה",
        "chapter": "י",
        "versechapter": "ה",
        "bookseder": "איכה",
        "seder": "ד",
        "verseseder": "יז",
        "versenikud": "יֵ֣שׁ רָעָ֔ה רָאִ֖יתִי תַּ֣חַת הַשָּׁ֑מֶשׁ כִּשְׁגָגָ֕ה שֶׁיֹּצָ֖א מִלִּפְנֵ֥י הַשַּׁלִּֽיט׃ ",
        "versenonikud": "יש רעה ראיתי תחת השמש כשגגה שיצא מלפני השליט "
    },
    {
        "bookchapter": "איכה",
        "chapter": "י",
        "versechapter": "ו",
        "bookseder": "איכה",
        "seder": "ד",
        "verseseder": "יח",
        "versenikud": "נִתַּ֣ן הַסֶּ֔כֶל בַּמְּרוֹמִ֖ים רַבִּ֑ים וַעֲשִׁירִ֖ים בַּשֵּׁ֥פֶל יֵשֵֽׁבוּ׃ ",
        "versenonikud": "נתן הסכל במרומים רבים ועשירים בשפל ישבו "
    },
    {
        "bookchapter": "איכה",
        "chapter": "י",
        "versechapter": "ז",
        "bookseder": "איכה",
        "seder": "ד",
        "verseseder": "יט",
        "versenikud": "רָאִ֥יתִי עֲבָדִ֖ים עַל־ סוּסִ֑ים וְשָׂרִ֛ים הֹלְכִ֥ים כַּעֲבָדִ֖ים עַל־ הָאָֽרֶץ׃ ",
        "versenonikud": "ראיתי עבדים על סוסים ושרים הלכים כעבדים על הארץ "
    },
    {
        "bookchapter": "איכה",
        "chapter": "י",
        "versechapter": "ח",
        "bookseder": "איכה",
        "seder": "ד",
        "verseseder": "כ",
        "versenikud": "חֹפֵ֥ר גּוּמָּ֖ץ בּ֣וֹ יִפּ֑וֹל וּפֹרֵ֥ץ גָּדֵ֖ר יִשְּׁכֶ֥נּוּ נָחָֽשׁ׃ ",
        "versenonikud": "חפר גומץ בו יפול ופרץ גדר ישכנו נחש "
    },
    {
        "bookchapter": "איכה",
        "chapter": "י",
        "versechapter": "ט",
        "bookseder": "איכה",
        "seder": "ד",
        "verseseder": "כא",
        "versenikud": "מַסִּ֣יעַ אֲבָנִ֔ים יֵעָצֵ֖ב בָּהֶ֑ם בּוֹקֵ֥עַ עֵצִ֖ים יִסָּ֥כֶן בָּֽם׃ ",
        "versenonikud": "מסיע אבנים יעצב בהם בוקע עצים יסכן בם "
    },
    {
        "bookchapter": "איכה",
        "chapter": "י",
        "versechapter": "י",
        "bookseder": "איכה",
        "seder": "ד",
        "verseseder": "כב",
        "versenikud": "אִם־ קֵהָ֣ה הַבַּרְזֶ֗ל וְהוּא֙ לֹא־ פָנִ֣ים קִלְקַ֔ל וַחֲיָלִ֖ים יְגַבֵּ֑ר וְיִתְר֥וֹן הכשיר הַכְשֵׁ֖ר חָכְמָֽה׃ ",
        "versenonikud": "אם קהה הברזל והוא לא פנים קלקל וחילים יגבר ויתרון הכשיר הכשר חכמה "
    },
    {
        "bookchapter": "איכה",
        "chapter": "י",
        "versechapter": "יא",
        "bookseder": "איכה",
        "seder": "ד",
        "verseseder": "כג",
        "versenikud": "אִם־ יִשֹּׁ֥ךְ הַנָּחָ֖שׁ בְּלוֹא־ לָ֑חַשׁ וְאֵ֣ין יִתְר֔וֹן לְבַ֖עַל הַלָּשֽׁוֹן׃ ",
        "versenonikud": "אם ישך הנחש בלוא לחש ואין יתרון לבעל הלשון "
    },
    {
        "bookchapter": "איכה",
        "chapter": "י",
        "versechapter": "יב",
        "bookseder": "איכה",
        "seder": "ד",
        "verseseder": "כד",
        "versenikud": "דִּבְרֵ֥י פִי־ חָכָ֖ם חֵ֑ן וְשִׂפְת֥וֹת כְּסִ֖יל תְּבַלְּעֶֽנּוּ׃ ",
        "versenonikud": "דברי פי חכם חן ושפתות כסיל תבלענו "
    },
    {
        "bookchapter": "איכה",
        "chapter": "י",
        "versechapter": "יג",
        "bookseder": "איכה",
        "seder": "ד",
        "verseseder": "כה",
        "versenikud": "תְּחִלַּ֥ת דִּבְרֵי־ פִ֖יהוּ סִכְל֑וּת וְאַחֲרִ֣ית פִּ֔יהוּ הוֹלֵל֖וּת רָעָֽה׃ ",
        "versenonikud": "תחלת דברי פיהו סכלות ואחרית פיהו הוללות רעה "
    },
    {
        "bookchapter": "איכה",
        "chapter": "י",
        "versechapter": "יד",
        "bookseder": "איכה",
        "seder": "ד",
        "verseseder": "כו",
        "versenikud": "וְהַסָּכָ֖ל יַרְבֶּ֣ה דְבָרִ֑ים לֹא־ יֵדַ֤ע הָאָדָם֙ מַה־ שֶׁיִּֽהְיֶ֔ה וַאֲשֶׁ֤ר יִֽהְיֶה֙ מֵֽאַחֲרָ֔יו מִ֖י יַגִּ֥יד לֽוֹ׃ ",
        "versenonikud": "והסכל ירבה דברים לא ידע האדם מה שיהיה ואשר יהיה מאחריו מי יגיד לו "
    },
    {
        "bookchapter": "איכה",
        "chapter": "י",
        "versechapter": "טו",
        "bookseder": "איכה",
        "seder": "ד",
        "verseseder": "כז",
        "versenikud": "עֲמַ֥ל הַכְּסִילִ֖ים תְּיַגְּעֶ֑נּוּ אֲשֶׁ֥ר לֹֽא־ יָדַ֖ע לָלֶ֥כֶת אֶל־ עִֽיר׃ ",
        "versenonikud": "עמל הכסילים תיגענו אשר לא ידע ללכת אל עיר "
    },
    {
        "bookchapter": "איכה",
        "chapter": "י",
        "versechapter": "טז",
        "bookseder": "איכה",
        "seder": "ד",
        "verseseder": "כח",
        "versenikud": "אִֽי־ לָ֣ךְ אֶ֔רֶץ שֶׁמַּלְכֵּ֖ךְ נָ֑עַר וְשָׂרַ֖יִךְ בַּבֹּ֥קֶר יֹאכֵֽלוּ׃ ",
        "versenonikud": "אי לך ארץ שמלכך נער ושריך בבקר יאכלו "
    },
    {
        "bookchapter": "איכה",
        "chapter": "י",
        "versechapter": "יז",
        "bookseder": "איכה",
        "seder": "ד",
        "verseseder": "כט",
        "versenikud": "אַשְׁרֵ֣יךְ אֶ֔רֶץ שֶׁמַּלְכֵּ֖ךְ בֶּן־ חוֹרִ֑ים וְשָׂרַ֙יִךְ֙ בָּעֵ֣ת יֹאכֵ֔לוּ בִּגְבוּרָ֖ה וְלֹ֥א בַשְּׁתִֽי׃ ",
        "versenonikud": "אשריך ארץ שמלכך בן חורים ושריך בעת יאכלו בגבורה ולא בשתי "
    },
    {
        "bookchapter": "איכה",
        "chapter": "י",
        "versechapter": "יח",
        "bookseder": "איכה",
        "seder": "ד",
        "verseseder": "ל",
        "versenikud": "בַּעֲצַלְתַּ֖יִם יִמַּ֣ךְ הַמְּקָרֶ֑ה וּבְשִׁפְל֥וּת יָדַ֖יִם יִדְלֹ֥ף הַבָּֽיִת׃ ",
        "versenonikud": "בעצלתים ימך המקרה ובשפלות ידים ידלף הבית "
    },
    {
        "bookchapter": "איכה",
        "chapter": "י",
        "versechapter": "יט",
        "bookseder": "איכה",
        "seder": "ד",
        "verseseder": "לא",
        "versenikud": "לִשְׂחוֹק֙ עֹשִׂ֣ים לֶ֔חֶם וְיַ֖יִן יְשַׂמַּ֣ח חַיִּ֑ים וְהַכֶּ֖סֶף יַעֲנֶ֥ה אֶת־ הַכֹּֽל׃ ",
        "versenonikud": "לשחוק עשים לחם ויין ישמח חיים והכסף יענה את הכל "
    },
    {
        "bookchapter": "איכה",
        "chapter": "י",
        "versechapter": "כ",
        "bookseder": "איכה",
        "seder": "ד",
        "verseseder": "לב",
        "versenikud": "גַּ֣ם בְּמַדָּֽעֲךָ֗ מֶ֚לֶךְ אַל־ תְּקַלֵּ֔ל וּבְחַדְרֵי֙ מִשְׁכָּ֣בְךָ֔ אַל־ תְּקַלֵּ֖ל עָשִׁ֑יר כִּ֣י ע֤וֹף הַשָּׁמַ֙יִם֙ יוֹלִ֣יךְ אֶת־ הַקּ֔וֹל וּבַ֥עַל הכנפים כְּנָפַ֖יִם יַגֵּ֥יד דָּבָֽר׃ ",
        "versenonikud": "גם במדעך מלך אל תקלל ובחדרי משכבך אל תקלל עשיר כי עוף השמים יוליך את הקול ובעל הכנפים כנפים יגיד דבר "
    },
    {
        "bookchapter": "איכה",
        "chapter": "יא",
        "versechapter": "א",
        "bookseder": "איכה",
        "seder": "ד",
        "verseseder": "לג",
        "versenikud": "שַׁלַּ֥ח לַחְמְךָ֖ עַל־ פְּנֵ֣י הַמָּ֑יִם כִּֽי־ בְרֹ֥ב הַיָּמִ֖ים תִּמְצָאֶֽנּוּ׃ ",
        "versenonikud": "שלח לחמך על פני המים כי ברב הימים תמצאנו "
    },
    {
        "bookchapter": "איכה",
        "chapter": "יא",
        "versechapter": "ב",
        "bookseder": "איכה",
        "seder": "ד",
        "verseseder": "לד",
        "versenikud": "תֶּן־ חֵ֥לֶק לְשִׁבְעָ֖ה וְגַ֣ם לִשְׁמוֹנָ֑ה כִּ֚י לֹ֣א תֵדַ֔ע מַה־ יִּהְיֶ֥ה רָעָ֖ה עַל־ הָאָֽרֶץ׃ ",
        "versenonikud": "תן חלק לשבעה וגם לשמונה כי לא תדע מה יהיה רעה על הארץ "
    },
    {
        "bookchapter": "איכה",
        "chapter": "יא",
        "versechapter": "ג",
        "bookseder": "איכה",
        "seder": "ד",
        "verseseder": "לה",
        "versenikud": "אִם־ יִמָּלְא֨וּ הֶעָבִ֥ים גֶּ֙שֶׁם֙ עַל־ הָאָ֣רֶץ יָרִ֔יקוּ וְאִם־ יִפּ֥וֹל עֵ֛ץ בַּדָּר֖וֹם וְאִ֣ם בַּצָּפ֑וֹן מְק֛וֹם שֶׁיִּפּ֥וֹל הָעֵ֖ץ שָׁ֥ם יְהֽוּא׃ ",
        "versenonikud": "אם ימלאו העבים גשם על הארץ יריקו ואם יפול עץ בדרום ואם בצפון מקום שיפול העץ שם יהוא "
    },
    {
        "bookchapter": "איכה",
        "chapter": "יא",
        "versechapter": "ד",
        "bookseder": "איכה",
        "seder": "ד",
        "verseseder": "לו",
        "versenikud": "שֹׁמֵ֥ר ר֖וּחַ לֹ֣א יִזְרָ֑ע וְרֹאֶ֥ה בֶעָבִ֖ים לֹ֥א יִקְצֽוֹר׃ ",
        "versenonikud": "שמר רוח לא יזרע וראה בעבים לא יקצור "
    },
    {
        "bookchapter": "איכה",
        "chapter": "יא",
        "versechapter": "ה",
        "bookseder": "איכה",
        "seder": "ד",
        "verseseder": "לז",
        "versenikud": "כַּאֲשֶׁ֨ר אֵֽינְךָ֤ יוֹדֵ֙עַ֙ מַה־ דֶּ֣רֶךְ הָר֔וּחַ כַּעֲצָמִ֖ים בְּבֶ֣טֶן הַמְּלֵאָ֑ה כָּ֗כָה לֹ֤א תֵדַע֙ אֶת־ מַעֲשֵׂ֣ה הָֽאֱלֹהִ֔ים אֲשֶׁ֥ר יַעֲשֶׂ֖ה אֶת־ הַכֹּֽל׃ ",
        "versenonikud": "כאשר אינך יודע מה דרך הרוח כעצמים בבטן המלאה ככה לא תדע את מעשה האלהים אשר יעשה את הכל "
    },
    {
        "bookchapter": "איכה",
        "chapter": "יא",
        "versechapter": "ו",
        "bookseder": "איכה",
        "seder": "ד",
        "verseseder": "לח",
        "versenikud": "בַּבֹּ֙קֶר֙ זְרַ֣ע אֶת־ זַרְעֶ֔ךָ וְלָעֶ֖רֶב אַל־ תַּנַּ֣ח יָדֶ֑ךָ כִּי֩ אֵֽינְךָ֨ יוֹדֵ֜ע אֵ֣י זֶ֤ה יִכְשָׁר֙ הֲזֶ֣ה אוֹ־ זֶ֔ה וְאִם־ שְׁנֵיהֶ֥ם כְּאֶחָ֖ד טוֹבִֽים׃ ",
        "versenonikud": "בבקר זרע את זרעך ולערב אל תנח ידך כי אינך יודע אי זה יכשר הזה או זה ואם שניהם כאחד טובים "
    },
    {
        "bookchapter": "איכה",
        "chapter": "יא",
        "versechapter": "ז",
        "bookseder": "איכה",
        "seder": "ד",
        "verseseder": "לט",
        "versenikud": "וּמָת֖וֹק הָא֑וֹר וְט֥וֹב לַֽעֵינַ֖יִם לִרְא֥וֹת אֶת־ הַשָּֽׁמֶשׁ׃ ",
        "versenonikud": "ומתוק האור וטוב לעינים לראות את השמש "
    },
    {
        "bookchapter": "איכה",
        "chapter": "יא",
        "versechapter": "ח",
        "bookseder": "איכה",
        "seder": "ד",
        "verseseder": "מ",
        "versenikud": "כִּ֣י אִם־ שָׁנִ֥ים הַרְבֵּ֛ה יִחְיֶ֥ה הָאָדָ֖ם בְּכֻלָּ֣ם יִשְׂמָ֑ח וְיִזְכֹּר֙ אֶת־ יְמֵ֣י הַחֹ֔שֶׁךְ כִּֽי־ הַרְבֵּ֥ה יִהְי֖וּ כָּל־ שֶׁבָּ֥א הָֽבֶל׃ ",
        "versenonikud": "כי אם שנים הרבה יחיה האדם בכלם ישמח ויזכר את ימי החשך כי הרבה יהיו כל שבא הבל "
    },
    {
        "bookchapter": "איכה",
        "chapter": "יא",
        "versechapter": "ט",
        "bookseder": "איכה",
        "seder": "ד",
        "verseseder": "מא",
        "versenikud": "שְׂמַ֧ח בָּח֣וּר בְּיַלְדוּתֶ֗יךָ וִֽיטִֽיבְךָ֤ לִבְּךָ֙ בִּימֵ֣י בְחוּרוֹתֶ֔ךָ וְהַלֵּךְ֙ בְּדַרְכֵ֣י לִבְּךָ֔ וּבְמַרְאֵ֖י עֵינֶ֑יךָ וְדָ֕ע כִּ֧י עַל־ כָּל־ אֵ֛לֶּה יְבִֽיאֲךָ֥ הָאֱלֹהִ֖ים בַּמִּשְׁפָּֽט׃ ",
        "versenonikud": "שמח בחור בילדותיך ויטיבך לבך בימי בחורותך והלך בדרכי לבך ובמראי עיניך ודע כי על כל אלה יביאך האלהים במשפט "
    },
    {
        "bookchapter": "איכה",
        "chapter": "יא",
        "versechapter": "י",
        "bookseder": "איכה",
        "seder": "ד",
        "verseseder": "מב",
        "versenikud": "וְהָסֵ֥ר כַּ֙עַס֙ מִלִּבֶּ֔ךָ וְהַעֲבֵ֥ר רָעָ֖ה מִבְּשָׂרֶ֑ךָ כִּֽי־ הַיַּלְד֥וּת וְהַֽשַּׁחֲר֖וּת הָֽבֶל׃ ",
        "versenonikud": "והסר כעס מלבך והעבר רעה מבשרך כי הילדות והשחרות הבל "
    },
    {
        "bookchapter": "איכה",
        "chapter": "יב",
        "versechapter": "א",
        "bookseder": "איכה",
        "seder": "ד",
        "verseseder": "מג",
        "versenikud": "וּזְכֹר֙ אֶת־ בּ֣וֹרְאֶ֔יךָ בִּימֵ֖י בְּחוּרֹתֶ֑יךָ עַ֣ד אֲשֶׁ֤ר לֹא־ יָבֹ֙אוּ֙ יְמֵ֣י הָֽרָעָ֔ה וְהִגִּ֣יעוּ שָׁנִ֔ים אֲשֶׁ֣ר תֹּאמַ֔ר אֵֽין־ לִ֥י בָהֶ֖ם חֵֽפֶץ׃ ",
        "versenonikud": "וזכר את בוראיך בימי בחורתיך עד אשר לא יבאו ימי הרעה והגיעו שנים אשר תאמר אין לי בהם חפץ "
    },
    {
        "bookchapter": "איכה",
        "chapter": "יב",
        "versechapter": "ב",
        "bookseder": "איכה",
        "seder": "ד",
        "verseseder": "מד",
        "versenikud": "עַ֠ד אֲשֶׁ֨ר לֹֽא־ תֶחְשַׁ֤ךְ הַשֶּׁ֙מֶשׁ֙ וְהָא֔וֹר וְהַיָּרֵ֖חַ וְהַכּוֹכָבִ֑ים וְשָׁ֥בוּ הֶעָבִ֖ים אַחַ֥ר הַגָּֽשֶׁם׃ ",
        "versenonikud": "עד אשר לא תחשך השמש והאור והירח והכוכבים ושבו העבים אחר הגשם "
    },
    {
        "bookchapter": "איכה",
        "chapter": "יב",
        "versechapter": "ג",
        "bookseder": "איכה",
        "seder": "ד",
        "verseseder": "מה",
        "versenikud": "בַּיּ֗וֹם שֶׁיָּזֻ֙עוּ֙ שֹׁמְרֵ֣י הַבַּ֔יִת וְהִֽתְעַוְּת֖וּ אַנְשֵׁ֣י הֶחָ֑יִל וּבָטְל֤וּ הַטֹּֽחֲנוֹת֙ כִּ֣י מִעֵ֔טוּ וְחָשְׁכ֥וּ הָרֹא֖וֹת בָּאֲרֻבּֽוֹת׃ ",
        "versenonikud": "ביום שיזעו שמרי הבית והתעותו אנשי החיל ובטלו הטחנות כי מעטו וחשכו הראות בארבות "
    },
    {
        "bookchapter": "איכה",
        "chapter": "יב",
        "versechapter": "ד",
        "bookseder": "איכה",
        "seder": "ד",
        "verseseder": "מו",
        "versenikud": "וְסֻגְּר֤וּ דְלָתַ֙יִם֙ בַּשּׁ֔וּק בִּשְׁפַ֖ל ק֣וֹל הַֽטַּחֲנָ֑ה וְיָקוּם֙ לְק֣וֹל הַצִּפּ֔וֹר וְיִשַּׁ֖חוּ כָּל־ בְּנ֥וֹת הַשִּֽׁיר׃ ",
        "versenonikud": "וסגרו דלתים בשוק בשפל קול הטחנה ויקום לקול הצפור וישחו כל בנות השיר "
    },
    {
        "bookchapter": "איכה",
        "chapter": "יב",
        "versechapter": "ה",
        "bookseder": "איכה",
        "seder": "ד",
        "verseseder": "מז",
        "versenikud": "גַּ֣ם מִגָּבֹ֤הַּ יִרָ֙אוּ֙ וְחַתְחַתִּ֣ים בַּדֶּ֔רֶךְ וְיָנֵ֤אץ הַשָּׁקֵד֙ וְיִסְתַּבֵּ֣ל הֶֽחָגָ֔ב וְתָפֵ֖ר הָֽאֲבִיּוֹנָ֑ה כִּֽי־ הֹלֵ֤ךְ הָאָדָם֙ אֶל־ בֵּ֣ית עוֹלָמ֔וֹ וְסָבְב֥וּ בָשּׁ֖וּק הַסֹּפְדִֽים׃ ",
        "versenonikud": "גם מגבה יראו וחתחתים בדרך וינאץ השקד ויסתבל החגב ותפר האביונה כי הלך האדם אל בית עולמו וסבבו בשוק הספדים "
    },
    {
        "bookchapter": "איכה",
        "chapter": "יב",
        "versechapter": "ו",
        "bookseder": "איכה",
        "seder": "ד",
        "verseseder": "מח",
        "versenikud": "עַ֣ד אֲשֶׁ֤ר לֹֽא־ ירחק יֵרָתֵק֙ חֶ֣בֶל הַכֶּ֔סֶף וְתָרֻ֖ץ גֻּלַּ֣ת הַזָּהָ֑ב וְתִשָּׁ֤בֶר כַּד֙ עַל־ הַמַּבּ֔וּעַ וְנָרֹ֥ץ הַגַּלְגַּ֖ל אֶל־ הַבּֽוֹר׃ ",
        "versenonikud": "עד אשר לא ירחק ירתק חבל הכסף ותרץ גלת הזהב ותשבר כד על המבוע ונרץ הגלגל אל הבור "
    },
    {
        "bookchapter": "איכה",
        "chapter": "יב",
        "versechapter": "ז",
        "bookseder": "איכה",
        "seder": "ד",
        "verseseder": "מט",
        "versenikud": "וְיָשֹׁ֧ב הֶעָפָ֛ר עַל־ הָאָ֖רֶץ כְּשֶׁהָיָ֑ה וְהָר֣וּחַ תָּשׁ֔וּב אֶל־ הָאֱלֹהִ֖ים אֲשֶׁ֥ר נְתָנָֽהּ׃ ",
        "versenonikud": "וישב העפר על הארץ כשהיה והרוח תשוב אל האלהים אשר נתנה "
    },
    {
        "bookchapter": "איכה",
        "chapter": "יב",
        "versechapter": "ח",
        "bookseder": "איכה",
        "seder": "ד",
        "verseseder": "נ",
        "versenikud": "הֲבֵ֧ל הֲבָלִ֛ים אָמַ֥ר הַקּוֹהֶ֖לֶת הַכֹּ֥ל הָֽבֶל׃ ",
        "versenonikud": "הבל הבלים אמר הקוהלת הכל הבל "
    },
    {
        "bookchapter": "איכה",
        "chapter": "יב",
        "versechapter": "ט",
        "bookseder": "איכה",
        "seder": "ד",
        "verseseder": "נא",
        "versenikud": "וְיֹתֵ֕ר שֶׁהָיָ֥ה קֹהֶ֖לֶת חָכָ֑ם ע֗וֹד לִמַּד־ דַּ֙עַת֙ אֶת־ הָעָ֔ם וְאִזֵּ֣ן וְחִקֵּ֔ר תִּקֵּ֖ן מְשָׁלִ֥ים הַרְבֵּֽה׃ ",
        "versenonikud": "ויתר שהיה קהלת חכם עוד למד דעת את העם ואזן וחקר תקן משלים הרבה "
    },
    {
        "bookchapter": "איכה",
        "chapter": "יב",
        "versechapter": "י",
        "bookseder": "איכה",
        "seder": "ד",
        "verseseder": "נב",
        "versenikud": "בִּקֵּ֣שׁ קֹהֶ֔לֶת לִמְצֹ֖א דִּבְרֵי־ חֵ֑פֶץ וְכָת֥וּב יֹ֖שֶׁר דִּבְרֵ֥י אֱמֶֽת׃ ",
        "versenonikud": "בקש קהלת למצא דברי חפץ וכתוב ישר דברי אמת "
    },
    {
        "bookchapter": "איכה",
        "chapter": "יב",
        "versechapter": "יא",
        "bookseder": "איכה",
        "seder": "ד",
        "verseseder": "נג",
        "versenikud": "דִּבְרֵ֤י חֲכָמִים֙ כַּדָּ֣רְבֹנ֔וֹת וּֽכְמַשְׂמְר֥וֹת נְטוּעִ֖ים בַּעֲלֵ֣י אֲסֻפּ֑וֹת נִתְּנ֖וּ מֵרֹעֶ֥ה אֶחָֽד׃ ",
        "versenonikud": "דברי חכמים כדרבנות וכמשמרות נטועים בעלי אספות נתנו מרעה אחד "
    },
    {
        "bookchapter": "איכה",
        "chapter": "יב",
        "versechapter": "יב",
        "bookseder": "איכה",
        "seder": "ד",
        "verseseder": "נד",
        "versenikud": "וְיֹתֵ֥ר מֵהֵ֖מָּה בְּנִ֣י הִזָּהֵ֑ר עֲשׂ֨וֹת סְפָרִ֤ים הַרְבֵּה֙ אֵ֣ין קֵ֔ץ וְלַ֥הַג הַרְבֵּ֖ה יְגִעַ֥ת בָּשָֽׂר׃ ",
        "versenonikud": "ויתר מהמה בני הזהר עשות ספרים הרבה אין קץ ולהג הרבה יגעת בשר "
    },
    {
        "bookchapter": "איכה",
        "chapter": "יב",
        "versechapter": "יג",
        "bookseder": "איכה",
        "seder": "ד",
        "verseseder": "נה",
        "versenikud": "ס֥וֹף דָּבָ֖ר הַכֹּ֣ל נִשְׁמָ֑ע אֶת־ הָאֱלֹהִ֤ים יְרָא֙ וְאֶת־ מִצְוֺתָ֣יו שְׁמ֔וֹר כִּי־ זֶ֖ה כָּל־ הָאָדָֽם׃ ",
        "versenonikud": "סוף דבר הכל נשמע את האלהים ירא ואת מצותיו שמור כי זה כל האדם "
    },
    {
        "bookchapter": "איכה",
        "chapter": "יב",
        "versechapter": "יד",
        "bookseder": "איכה",
        "seder": "ד",
        "verseseder": "נו",
        "versenikud": "כִּ֤י אֶת־ כָּל־ מַֽעֲשֶׂ֔ה הָאֱלֹהִ֛ים יָבִ֥א בְמִשְׁפָּ֖ט עַ֣ל כָּל־ נֶעְלָ֑ם אִם־ ט֖וֹב וְאִם־ רָֽע׃ ",
        "versenonikud": "כי את כל מעשה האלהים יבא במשפט על כל נעלם אם טוב ואם רע "
    }
]