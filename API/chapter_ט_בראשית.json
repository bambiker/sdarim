[
    {
        "bookchapter": "בראשית",
        "chapter": "ט",
        "versechapter": "א",
        "bookseder": "בראשית",
        "seder": "ז",
        "verseseder": "ט",
        "parasha": "נח",
        "versenikud": "וַיְבָ֣רֶךְ אֱלֹהִ֔ים אֶת־ נֹ֖חַ וְאֶת־ בָּנָ֑יו וַיֹּ֧אמֶר לָהֶ֛ם פְּר֥וּ וּרְב֖וּ וּמִלְא֥וּ אֶת־ הָאָֽרֶץ׃ ",
        "versenonikud": "ויברך אלהים את נח ואת בניו ויאמר להם פרו ורבו ומלאו את הארץ "
    },
    {
        "bookchapter": "בראשית",
        "chapter": "ט",
        "versechapter": "ב",
        "bookseder": "בראשית",
        "seder": "ז",
        "verseseder": "י",
        "parasha": "נח",
        "versenikud": "וּמוֹרַאֲכֶ֤ם וְחִתְּכֶם֙ יִֽהְיֶ֔ה עַ֚ל כָּל־ חַיַּ֣ת הָאָ֔רֶץ וְעַ֖ל כָּל־ ע֣וֹף הַשָּׁמָ֑יִם בְּכֹל֩ אֲשֶׁ֨ר תִּרְמֹ֧שׂ הָֽאֲדָמָ֛ה וּֽבְכָל־ דְּגֵ֥י הַיָּ֖ם בְּיֶדְכֶ֥ם נִתָּֽנוּ׃ ",
        "versenonikud": "ומוראכם וחתכם יהיה על כל חית הארץ ועל כל עוף השמים בכל אשר תרמש האדמה ובכל דגי הים בידכם נתנו "
    },
    {
        "bookchapter": "בראשית",
        "chapter": "ט",
        "versechapter": "ג",
        "bookseder": "בראשית",
        "seder": "ז",
        "verseseder": "יא",
        "parasha": "נח",
        "versenikud": "כָּל־ רֶ֙מֶשׂ֙ אֲשֶׁ֣ר הוּא־ חַ֔י לָכֶ֥ם יִהְיֶ֖ה לְאָכְלָ֑ה כְּיֶ֣רֶק עֵ֔שֶׂב נָתַ֥תִּי לָכֶ֖ם אֶת־ כֹּֽל׃ ",
        "versenonikud": "כל רמש אשר הוא חי לכם יהיה לאכלה כירק עשב נתתי לכם את כל "
    },
    {
        "bookchapter": "בראשית",
        "chapter": "ט",
        "versechapter": "ד",
        "bookseder": "בראשית",
        "seder": "ז",
        "verseseder": "יב",
        "parasha": "נח",
        "versenikud": "אַךְ־ בָּשָׂ֕ר בְּנַפְשׁ֥וֹ דָמ֖וֹ לֹ֥א תֹאכֵֽלוּ׃ ",
        "versenonikud": "אך בשר בנפשו דמו לא תאכלו "
    },
    {
        "bookchapter": "בראשית",
        "chapter": "ט",
        "versechapter": "ה",
        "bookseder": "בראשית",
        "seder": "ז",
        "verseseder": "יג",
        "parasha": "נח",
        "versenikud": "וְאַ֨ךְ אֶת־ דִּמְכֶ֤ם לְנַפְשֹֽׁתֵיכֶם֙ אֶדְרֹ֔שׁ מִיַּ֥ד כָּל־ חַיָּ֖ה אֶדְרְשֶׁ֑נּוּ וּמִיַּ֣ד הָֽאָדָ֗ם מִיַּד֙ אִ֣ישׁ אָחִ֔יו אֶדְרֹ֖שׁ אֶת־ נֶ֥פֶשׁ הָֽאָדָֽם׃ ",
        "versenonikud": "ואך את דמכם לנפשתיכם אדרש מיד כל חיה אדרשנו ומיד האדם מיד איש אחיו אדרש את נפש האדם "
    },
    {
        "bookchapter": "בראשית",
        "chapter": "ט",
        "versechapter": "ו",
        "bookseder": "בראשית",
        "seder": "ז",
        "verseseder": "יד",
        "parasha": "נח",
        "versenikud": "שֹׁפֵךְ֙ דַּ֣ם הָֽאָדָ֔ם בָּֽאָדָ֖ם דָּמ֣וֹ יִשָּׁפֵ֑ךְ כִּ֚י בְּצֶ֣לֶם אֱלֹהִ֔ים עָשָׂ֖ה אֶת־ הָאָדָֽם׃ ",
        "versenonikud": "שפך דם האדם באדם דמו ישפך כי בצלם אלהים עשה את האדם "
    },
    {
        "bookchapter": "בראשית",
        "chapter": "ט",
        "versechapter": "ז",
        "bookseder": "בראשית",
        "seder": "ז",
        "verseseder": "טו",
        "parasha": "נח",
        "versenikud": "וְאַתֶּ֖ם פְּר֣וּ וּרְב֑וּ שִׁרְצ֥וּ בָאָ֖רֶץ וּרְבוּ־ בָֽהּ׃ {ס}",
        "versenonikud": "ואתם פרו ורבו שרצו בארץ ורבו בה "
    },
    {
        "bookchapter": "בראשית",
        "chapter": "ט",
        "versechapter": "ח",
        "bookseder": "בראשית",
        "seder": "ז",
        "verseseder": "טז",
        "parasha": "נח",
        "versenikud": "וַיֹּ֤אמֶר אֱלֹהִים֙ אֶל־ נֹ֔חַ וְאֶל־ בָּנָ֥יו אִתּ֖וֹ לֵאמֹֽר׃ ",
        "versenonikud": "ויאמר אלהים אל נח ואל בניו אתו לאמר "
    },
    {
        "bookchapter": "בראשית",
        "chapter": "ט",
        "versechapter": "ט",
        "bookseder": "בראשית",
        "seder": "ז",
        "verseseder": "יז",
        "parasha": "נח",
        "versenikud": "וַאֲנִ֕י הִנְנִ֥י מֵקִ֛ים אֶת־ בְּרִיתִ֖י אִתְּכֶ֑ם וְאֶֽת־ זַרְעֲכֶ֖ם אַֽחֲרֵיכֶֽם׃ ",
        "versenonikud": "ואני הנני מקים את בריתי אתכם ואת זרעכם אחריכם "
    },
    {
        "bookchapter": "בראשית",
        "chapter": "ט",
        "versechapter": "י",
        "bookseder": "בראשית",
        "seder": "ז",
        "verseseder": "יח",
        "parasha": "נח",
        "versenikud": "וְאֵ֨ת כָּל־ נֶ֤פֶשׁ הַֽחַיָּה֙ אֲשֶׁ֣ר אִתְּכֶ֔ם בָּע֧וֹף בַּבְּהֵמָ֛ה וּֽבְכָל־ חַיַּ֥ת הָאָ֖רֶץ אִתְּכֶ֑ם מִכֹּל֙ יֹצְאֵ֣י הַתֵּבָ֔ה לְכֹ֖ל חַיַּ֥ת הָאָֽרֶץ׃ ",
        "versenonikud": "ואת כל נפש החיה אשר אתכם בעוף בבהמה ובכל חית הארץ אתכם מכל יצאי התבה לכל חית הארץ "
    },
    {
        "bookchapter": "בראשית",
        "chapter": "ט",
        "versechapter": "יא",
        "bookseder": "בראשית",
        "seder": "ז",
        "verseseder": "יט",
        "parasha": "נח",
        "versenikud": "וַהֲקִמֹתִ֤י אֶת־ בְּרִיתִי֙ אִתְּכֶ֔ם וְלֹֽא־ יִכָּרֵ֧ת כָּל־ בָּשָׂ֛ר ע֖וֹד מִמֵּ֣י הַמַּבּ֑וּל וְלֹֽא־ יִהְיֶ֥ה ע֛וֹד מַבּ֖וּל לְשַׁחֵ֥ת הָאָֽרֶץ׃ ",
        "versenonikud": "והקמתי את בריתי אתכם ולא יכרת כל בשר עוד ממי המבול ולא יהיה עוד מבול לשחת הארץ "
    },
    {
        "bookchapter": "בראשית",
        "chapter": "ט",
        "versechapter": "יב",
        "bookseder": "בראשית",
        "seder": "ז",
        "verseseder": "כ",
        "parasha": "נח",
        "versenikud": "וַיֹּ֣אמֶר אֱלֹהִ֗ים זֹ֤את אֽוֹת־ הַבְּרִית֙ אֲשֶׁר־ אֲנִ֣י נֹתֵ֗ן בֵּינִי֙ וּבֵ֣ינֵיכֶ֔ם וּבֵ֛ין כָּל־ נֶ֥פֶשׁ חַיָּ֖ה אֲשֶׁ֣ר אִתְּכֶ֑ם לְדֹרֹ֖ת עוֹלָֽם׃ ",
        "versenonikud": "ויאמר אלהים זאת אות הברית אשר אני נתן ביני וביניכם ובין כל נפש חיה אשר אתכם לדרת עולם "
    },
    {
        "bookchapter": "בראשית",
        "chapter": "ט",
        "versechapter": "יג",
        "bookseder": "בראשית",
        "seder": "ז",
        "verseseder": "כא",
        "parasha": "נח",
        "versenikud": "אֶת־ קַשְׁתִּ֕י נָתַ֖תִּי בֶּֽעָנָ֑ן וְהָֽיְתָה֙ לְא֣וֹת בְּרִ֔ית בֵּינִ֖י וּבֵ֥ין הָאָֽרֶץ׃ ",
        "versenonikud": "את קשתי נתתי בענן והיתה לאות ברית ביני ובין הארץ "
    },
    {
        "bookchapter": "בראשית",
        "chapter": "ט",
        "versechapter": "יד",
        "bookseder": "בראשית",
        "seder": "ז",
        "verseseder": "כב",
        "parasha": "נח",
        "versenikud": "וְהָיָ֕ה בְּעַֽנְנִ֥י עָנָ֖ן עַל־ הָאָ֑רֶץ וְנִרְאֲתָ֥ה הַקֶּ֖שֶׁת בֶּעָנָֽן׃ ",
        "versenonikud": "והיה בענני ענן על הארץ ונראתה הקשת בענן "
    },
    {
        "bookchapter": "בראשית",
        "chapter": "ט",
        "versechapter": "טו",
        "bookseder": "בראשית",
        "seder": "ז",
        "verseseder": "כג",
        "parasha": "נח",
        "versenikud": "וְזָכַרְתִּ֣י אֶת־ בְּרִיתִ֗י אֲשֶׁ֤ר בֵּינִי֙ וּבֵ֣ינֵיכֶ֔ם וּבֵ֛ין כָּל־ נֶ֥פֶשׁ חַיָּ֖ה בְּכָל־ בָּשָׂ֑ר וְלֹֽא־ יִֽהְיֶ֨ה ע֤וֹד הַמַּ֙יִם֙ לְמַבּ֔וּל לְשַׁחֵ֖ת כָּל־ בָּשָֽׂר׃ ",
        "versenonikud": "וזכרתי את בריתי אשר ביני וביניכם ובין כל נפש חיה בכל בשר ולא יהיה עוד המים למבול לשחת כל בשר "
    },
    {
        "bookchapter": "בראשית",
        "chapter": "ט",
        "versechapter": "טז",
        "bookseder": "בראשית",
        "seder": "ז",
        "verseseder": "כד",
        "parasha": "נח",
        "versenikud": "וְהָיְתָ֥ה הַקֶּ֖שֶׁת בֶּֽעָנָ֑ן וּרְאִיתִ֗יהָ לִזְכֹּר֙ בְּרִ֣ית עוֹלָ֔ם בֵּ֣ין אֱלֹהִ֔ים וּבֵין֙ כָּל־ נֶ֣פֶשׁ חַיָּ֔ה בְּכָל־ בָּשָׂ֖ר אֲשֶׁ֥ר עַל־ הָאָֽרֶץ׃ ",
        "versenonikud": "והיתה הקשת בענן וראיתיה לזכר ברית עולם בין אלהים ובין כל נפש חיה בכל בשר אשר על הארץ "
    },
    {
        "bookchapter": "בראשית",
        "chapter": "ט",
        "versechapter": "יז",
        "bookseder": "בראשית",
        "seder": "ז",
        "verseseder": "כה",
        "parasha": "נח",
        "versenikud": "וַיֹּ֥אמֶר אֱלֹהִ֖ים אֶל־ נֹ֑חַ זֹ֤את אֽוֹת־ הַבְּרִית֙ אֲשֶׁ֣ר הֲקִמֹ֔תִי בֵּינִ֕י וּבֵ֥ין כָּל־ בָּשָׂ֖ר אֲשֶׁ֥ר עַל־ הָאָֽרֶץ׃ {פ}",
        "versenonikud": "ויאמר אלהים אל נח זאת אות הברית אשר הקמתי ביני ובין כל בשר אשר על הארץ "
    },
    {
        "bookchapter": "בראשית",
        "chapter": "ט",
        "versechapter": "יח",
        "bookseder": "בראשית",
        "seder": "ח",
        "verseseder": "א",
        "parasha": "נח",
        "versenikud": "וַיִּֽהְי֣וּ בְנֵי־ נֹ֗חַ הַיֹּֽצְאִים֙ מִן־ הַתֵּבָ֔ה שֵׁ֖ם וְחָ֣ם וָיָ֑פֶת וְחָ֕ם ה֖וּא אֲבִ֥י כְנָֽעַן׃ ",
        "versenonikud": "ויהיו בני נח היצאים מן התבה שם וחם ויפת וחם הוא אבי כנען "
    },
    {
        "bookchapter": "בראשית",
        "chapter": "ט",
        "versechapter": "יט",
        "bookseder": "בראשית",
        "seder": "ח",
        "verseseder": "ב",
        "parasha": "נח",
        "versenikud": "שְׁלֹשָׁ֥ה אֵ֖לֶּה בְּנֵי־ נֹ֑חַ וּמֵאֵ֖לֶּה נָֽפְצָ֥ה כָל־ הָאָֽרֶץ׃ ",
        "versenonikud": "שלשה אלה בני נח ומאלה נפצה כל הארץ "
    },
    {
        "bookchapter": "בראשית",
        "chapter": "ט",
        "versechapter": "כ",
        "bookseder": "בראשית",
        "seder": "ח",
        "verseseder": "ג",
        "parasha": "נח",
        "versenikud": "וַיָּ֥חֶל נֹ֖חַ אִ֣ישׁ הָֽאֲדָמָ֑ה וַיִּטַּ֖ע כָּֽרֶם׃ ",
        "versenonikud": "ויחל נח איש האדמה ויטע כרם "
    },
    {
        "bookchapter": "בראשית",
        "chapter": "ט",
        "versechapter": "כא",
        "bookseder": "בראשית",
        "seder": "ח",
        "verseseder": "ד",
        "parasha": "נח",
        "versenikud": "וַיֵּ֥שְׁתְּ מִן־ הַיַּ֖יִן וַיִּשְׁכָּ֑ר וַיִּתְגַּ֖ל בְּת֥וֹךְ אָהֳלֹֽה׃ ",
        "versenonikud": "וישת מן היין וישכר ויתגל בתוך אהלה "
    },
    {
        "bookchapter": "בראשית",
        "chapter": "ט",
        "versechapter": "כב",
        "bookseder": "בראשית",
        "seder": "ח",
        "verseseder": "ה",
        "parasha": "נח",
        "versenikud": "וַיַּ֗רְא חָ֚ם אֲבִ֣י כְנַ֔עַן אֵ֖ת עֶרְוַ֣ת אָבִ֑יו וַיַּגֵּ֥ד לִשְׁנֵֽי־ אֶחָ֖יו בַּחֽוּץ׃ ",
        "versenonikud": "וירא חם אבי כנען את ערות אביו ויגד לשני אחיו בחוץ "
    },
    {
        "bookchapter": "בראשית",
        "chapter": "ט",
        "versechapter": "כג",
        "bookseder": "בראשית",
        "seder": "ח",
        "verseseder": "ו",
        "parasha": "נח",
        "versenikud": "וַיִּקַּח֩ שֵׁ֨ם וָיֶ֜פֶת אֶת־ הַשִּׂמְלָ֗ה וַיָּשִׂ֙ימוּ֙ עַל־ שְׁכֶ֣ם שְׁנֵיהֶ֔ם וַיֵּֽלְכוּ֙ אֲחֹ֣רַנִּ֔ית וַיְכַסּ֕וּ אֵ֖ת עֶרְוַ֣ת אֲבִיהֶ֑ם וּפְנֵיהֶם֙ אֲחֹ֣רַנִּ֔ית וְעֶרְוַ֥ת אֲבִיהֶ֖ם לֹ֥א רָאֽוּ׃ ",
        "versenonikud": "ויקח שם ויפת את השמלה וישימו על שכם שניהם וילכו אחרנית ויכסו את ערות אביהם ופניהם אחרנית וערות אביהם לא ראו "
    },
    {
        "bookchapter": "בראשית",
        "chapter": "ט",
        "versechapter": "כד",
        "bookseder": "בראשית",
        "seder": "ח",
        "verseseder": "ז",
        "parasha": "נח",
        "versenikud": "וַיִּ֥יקֶץ נֹ֖חַ מִיֵּינ֑וֹ וַיֵּ֕דַע אֵ֛ת אֲשֶׁר־ עָ֥שָׂה־ ל֖וֹ בְּנ֥וֹ הַקָּטָֽן׃ ",
        "versenonikud": "וייקץ נח מיינו וידע את אשר עשה לו בנו הקטן "
    },
    {
        "bookchapter": "בראשית",
        "chapter": "ט",
        "versechapter": "כה",
        "bookseder": "בראשית",
        "seder": "ח",
        "verseseder": "ח",
        "parasha": "נח",
        "versenikud": "וַיֹּ֖אמֶר אָר֣וּר כְּנָ֑עַן עֶ֥בֶד עֲבָדִ֖ים יִֽהְיֶ֥ה לְאֶחָֽיו׃ ",
        "versenonikud": "ויאמר ארור כנען עבד עבדים יהיה לאחיו "
    },
    {
        "bookchapter": "בראשית",
        "chapter": "ט",
        "versechapter": "כו",
        "bookseder": "בראשית",
        "seder": "ח",
        "verseseder": "ט",
        "parasha": "נח",
        "versenikud": "וַיֹּ֕אמֶר בָּר֥וּךְ יְהֹוָ֖ה אֱלֹ֣הֵי שֵׁ֑ם וִיהִ֥י כְנַ֖עַן עֶ֥בֶד לָֽמוֹ׃ ",
        "versenonikud": "ויאמר ברוך יהוה אלהי שם ויהי כנען עבד למו "
    },
    {
        "bookchapter": "בראשית",
        "chapter": "ט",
        "versechapter": "כז",
        "bookseder": "בראשית",
        "seder": "ח",
        "verseseder": "י",
        "parasha": "נח",
        "versenikud": "יַ֤פְתְּ אֱלֹהִים֙ לְיֶ֔פֶת וְיִשְׁכֹּ֖ן בְּאָֽהֳלֵי־ שֵׁ֑ם וִיהִ֥י כְנַ֖עַן עֶ֥בֶד לָֽמוֹ׃ ",
        "versenonikud": "יפת אלהים ליפת וישכן באהלי שם ויהי כנען עבד למו "
    },
    {
        "bookchapter": "בראשית",
        "chapter": "ט",
        "versechapter": "כח",
        "bookseder": "בראשית",
        "seder": "ח",
        "verseseder": "יא",
        "parasha": "נח",
        "versenikud": "וַֽיְחִי־ נֹ֖חַ אַחַ֣ר הַמַּבּ֑וּל שְׁלֹ֤שׁ מֵאוֹת֙ שָׁנָ֔ה וַֽחֲמִשִּׁ֖ים שָׁנָֽה׃ ",
        "versenonikud": "ויחי נח אחר המבול שלש מאות שנה וחמשים שנה "
    },
    {
        "bookchapter": "בראשית",
        "chapter": "ט",
        "versechapter": "כט",
        "bookseder": "בראשית",
        "seder": "ח",
        "verseseder": "יב",
        "parasha": "נח",
        "versenikud": "וַיִּֽהְיוּ֙ כָּל־ יְמֵי־ נֹ֔חַ תְּשַׁ֤ע מֵאוֹת֙ שָׁנָ֔ה וַחֲמִשִּׁ֖ים שָׁנָ֑ה וַיָּמֹֽת׃ {פ}",
        "versenonikud": "ויהיו כל ימי נח תשע מאות שנה וחמשים שנה וימת "
    }
]