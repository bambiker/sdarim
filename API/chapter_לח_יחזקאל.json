[
    {
        "bookchapter": "יחזקאל",
        "chapter": "לח",
        "versechapter": "א",
        "bookseder": "יחזקאל",
        "seder": "כג",
        "verseseder": "ב",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "לח",
        "versechapter": "ב",
        "bookseder": "יחזקאל",
        "seder": "כג",
        "verseseder": "ג",
        "versenikud": "בֶּן־ אָדָ֗ם שִׂ֤ים פָּנֶ֙יךָ֙ אֶל־ גּוֹג֙ אֶ֣רֶץ הַמָּג֔וֹג נְשִׂ֕יא רֹ֖אשׁ מֶ֣שֶׁךְ וְתֻבָ֑ל וְהִנָּבֵ֖א עָלָֽיו׃ ",
        "versenonikud": "בן אדם שים פניך אל גוג ארץ המגוג נשיא ראש משך ותבל והנבא עליו "
    },
    {
        "bookchapter": "יחזקאל",
        "chapter": "לח",
        "versechapter": "ג",
        "bookseder": "יחזקאל",
        "seder": "כג",
        "verseseder": "ד",
        "versenikud": "וְאָ֣מַרְתָּ֔ כֹּ֥ה אָמַ֖ר אֲדֹנָ֣י יְהוִ֑ה הִנְנִ֤י אֵלֶ֙יךָ֙ גּ֔וֹג נְשִׂ֕יא רֹ֖אשׁ מֶ֥שֶׁךְ וְתֻבָֽל׃ ",
        "versenonikud": "ואמרת כה אמר אדני יהוה הנני אליך גוג נשיא ראש משך ותבל "
    },
    {
        "bookchapter": "יחזקאל",
        "chapter": "לח",
        "versechapter": "ד",
        "bookseder": "יחזקאל",
        "seder": "כג",
        "verseseder": "ה",
        "versenikud": "וְשׁ֣וֹבַבְתִּ֔יךָ וְנָתַתִּ֥י חַחִ֖ים בִּלְחָיֶ֑יךָ וְהוֹצֵאתִי֩ אוֹתְךָ֨ וְאֶת־ כָּל־ חֵילֶ֜ךָ סוּסִ֣ים וּפָרָשִׁ֗ים לְבֻשֵׁ֤י מִכְלוֹל֙ כֻּלָּ֔ם קָהָ֥ל רָב֙ צִנָּ֣ה וּמָגֵ֔ן תֹּפְשֵׂ֥י חֲרָב֖וֹת כֻּלָּֽם׃ ",
        "versenonikud": "ושובבתיך ונתתי חחים בלחייך והוצאתי אותך ואת כל חילך סוסים ופרשים לבשי מכלול כלם קהל רב צנה ומגן תפשי חרבות כלם "
    },
    {
        "bookchapter": "יחזקאל",
        "chapter": "לח",
        "versechapter": "ה",
        "bookseder": "יחזקאל",
        "seder": "כג",
        "verseseder": "ו",
        "versenikud": "פָּרַ֛ס כּ֥וּשׁ וּפ֖וּט אִתָּ֑ם כֻּלָּ֖ם מָגֵ֥ן וְכוֹבָֽע׃ ",
        "versenonikud": "פרס כוש ופוט אתם כלם מגן וכובע "
    },
    {
        "bookchapter": "יחזקאל",
        "chapter": "לח",
        "versechapter": "ו",
        "bookseder": "יחזקאל",
        "seder": "כג",
        "verseseder": "ז",
        "versenikud": "גֹּ֚מֶר וְכָל־ אֲגַפֶּ֔יהָ בֵּ֚ית תּֽוֹגַרְמָ֔ה יַרְכְּתֵ֥י צָפ֖וֹן וְאֶת־ כָּל־ אֲגַפָּ֑יו עַמִּ֥ים רַבִּ֖ים אִתָּֽךְ׃ ",
        "versenonikud": "גמר וכל אגפיה בית תוגרמה ירכתי צפון ואת כל אגפיו עמים רבים אתך "
    },
    {
        "bookchapter": "יחזקאל",
        "chapter": "לח",
        "versechapter": "ז",
        "bookseder": "יחזקאל",
        "seder": "כג",
        "verseseder": "ח",
        "versenikud": "הִכֹּן֙ וְהָכֵ֣ן לְךָ֔ אַתָּ֕ה וְכָל־ קְהָלֶ֖ךָ הַנִּקְהָלִ֣ים עָלֶ֑יךָ וְהָיִ֥יתָ לָהֶ֖ם לְמִשְׁמָֽר׃ ",
        "versenonikud": "הכן והכן לך אתה וכל קהלך הנקהלים עליך והיית להם למשמר "
    },
    {
        "bookchapter": "יחזקאל",
        "chapter": "לח",
        "versechapter": "ח",
        "bookseder": "יחזקאל",
        "seder": "כג",
        "verseseder": "ט",
        "versenikud": "מִיָּמִ֣ים רַבִּים֮ תִּפָּקֵד֒ בְּאַחֲרִ֨ית הַשָּׁנִ֜ים תָּב֣וֹא ׀ אֶל־ אֶ֣רֶץ ׀ מְשׁוֹבֶ֣בֶת מֵחֶ֗רֶב מְקֻבֶּ֙צֶת֙ מֵעַמִּ֣ים רַבִּ֔ים עַ֚ל הָרֵ֣י יִשְׂרָאֵ֔ל אֲשֶׁר־ הָי֥וּ לְחָרְבָּ֖ה תָּמִ֑יד וְהִיא֙ מֵעַמִּ֣ים הוּצָ֔אָה וְיָשְׁב֥וּ לָבֶ֖טַח כֻּלָּֽם׃ ",
        "versenonikud": "מימים רבים תפקד באחרית השנים תבוא  אל ארץ  משובבת מחרב מקבצת מעמים רבים על הרי ישראל אשר היו לחרבה תמיד והיא מעמים הוצאה וישבו לבטח כלם "
    },
    {
        "bookchapter": "יחזקאל",
        "chapter": "לח",
        "versechapter": "ט",
        "bookseder": "יחזקאל",
        "seder": "כג",
        "verseseder": "י",
        "versenikud": "וְעָלִ֙יתָ֙ כַּשֹּׁאָ֣ה תָב֔וֹא כֶּעָנָ֛ן לְכַסּ֥וֹת הָאָ֖רֶץ תִּֽהְיֶ֑ה אַתָּה֙ וְכָל־ אֲגַפֶּ֔יךָ וְעַמִּ֥ים רַבִּ֖ים אוֹתָֽךְ׃ ",
        "versenonikud": "ועלית כשאה תבוא כענן לכסות הארץ תהיה אתה וכל אגפיך ועמים רבים אותך "
    },
    {
        "bookchapter": "יחזקאל",
        "chapter": "לח",
        "versechapter": "י",
        "bookseder": "יחזקאל",
        "seder": "כג",
        "verseseder": "יא",
        "versenikud": "כֹּ֥ה אָמַ֖ר אֲדֹנָ֣י יְהוִ֑ה וְהָיָ֣ה ׀ בַּיּ֣וֹם הַה֗וּא יַעֲל֤וּ דְבָרִים֙ עַל־ לְבָבֶ֔ךָ וְחָשַׁבְתָּ֖ מַחֲשֶׁ֥בֶת רָעָֽה׃ ",
        "versenonikud": "כה אמר אדני יהוה והיה  ביום ההוא יעלו דברים על לבבך וחשבת מחשבת רעה "
    },
    {
        "bookchapter": "יחזקאל",
        "chapter": "לח",
        "versechapter": "יא",
        "bookseder": "יחזקאל",
        "seder": "כג",
        "verseseder": "יב",
        "versenikud": "וְאָמַרְתָּ֗ אֶֽעֱלֶה֙ עַל־ אֶ֣רֶץ פְּרָז֔וֹת אָבוֹא֙ הַשֹּׁ֣קְטִ֔ים יֹשְׁבֵ֖י לָבֶ֑טַח כֻּלָּ֗ם יֹֽשְׁבִים֙ בְּאֵ֣ין חוֹמָ֔ה וּבְרִ֥יחַ וּדְלָתַ֖יִם אֵ֥ין לָהֶֽם׃ ",
        "versenonikud": "ואמרת אעלה על ארץ פרזות אבוא השקטים ישבי לבטח כלם ישבים באין חומה ובריח ודלתים אין להם "
    },
    {
        "bookchapter": "יחזקאל",
        "chapter": "לח",
        "versechapter": "יב",
        "bookseder": "יחזקאל",
        "seder": "כג",
        "verseseder": "יג",
        "versenikud": "לִשְׁלֹ֥ל שָׁלָ֖ל וְלָבֹ֣ז בַּ֑ז לְהָשִׁ֨יב יָדְךָ֜ עַל־ חֳרָב֣וֹת נוֹשָׁבֹ֗ת וְאֶל־ עַם֙ מְאֻסָּ֣ף מִגּוֹיִ֔ם עֹשֶׂה֙ מִקְנֶ֣ה וְקִנְיָ֔ן יֹשְׁבֵ֖י עַל־ טַבּ֥וּר הָאָֽרֶץ׃ ",
        "versenonikud": "לשלל שלל ולבז בז להשיב ידך על חרבות נושבת ואל עם מאסף מגוים עשה מקנה וקנין ישבי על טבור הארץ "
    },
    {
        "bookchapter": "יחזקאל",
        "chapter": "לח",
        "versechapter": "יג",
        "bookseder": "יחזקאל",
        "seder": "כג",
        "verseseder": "יד",
        "versenikud": "שְׁבָ֡א וּ֠דְדָן וְסֹחֲרֵ֨י תַרְשִׁ֤ישׁ וְכָל־ כְּפִרֶ֙יהָ֙ יֹאמְר֣וּ לְךָ֔ הֲלִשְׁלֹ֤ל שָׁלָל֙ אַתָּ֣ה בָ֔א הֲלָבֹ֥ז בַּ֖ז הִקְהַ֣לְתָּ קְהָלֶ֑ךָ לָשֵׂ֣את ׀ כֶּ֣סֶף וְזָהָ֗ב לָקַ֙חַת֙ מִקְנֶ֣ה וְקִנְיָ֔ן לִשְׁלֹ֖ל שָׁלָ֥ל גָּדֽוֹל׃ ",
        "versenonikud": "שבא ודדן וסחרי תרשיש וכל כפריה יאמרו לך הלשלל שלל אתה בא הלבז בז הקהלת קהלך לשאת  כסף וזהב לקחת מקנה וקנין לשלל שלל גדול "
    },
    {
        "bookchapter": "יחזקאל",
        "chapter": "לח",
        "versechapter": "יד",
        "bookseder": "יחזקאל",
        "seder": "כג",
        "verseseder": "טו",
        "versenikud": "לָכֵן֙ הִנָּבֵ֣א בֶן־ אָדָ֔ם וְאָמַרְתָּ֣ לְג֔וֹג כֹּ֥ה אָמַ֖ר אֲדֹנָ֣י יְהוִ֑ה הֲל֣וֹא ׀ בַּיּ֣וֹם הַה֗וּא בְּשֶׁ֨בֶת עַמִּ֧י יִשְׂרָאֵ֛ל לָבֶ֖טַח תֵּדָֽע׃ ",
        "versenonikud": "לכן הנבא בן אדם ואמרת לגוג כה אמר אדני יהוה הלוא  ביום ההוא בשבת עמי ישראל לבטח תדע "
    },
    {
        "bookchapter": "יחזקאל",
        "chapter": "לח",
        "versechapter": "טו",
        "bookseder": "יחזקאל",
        "seder": "כג",
        "verseseder": "טז",
        "versenikud": "וּבָ֤אתָ מִמְּקֽוֹמְךָ֙ מִיַּרְכְּתֵ֣י צָפ֔וֹן אַתָּ֕ה וְעַמִּ֥ים רַבִּ֖ים אִתָּ֑ךְ רֹכְבֵ֤י סוּסִים֙ כֻּלָּ֔ם קָהָ֥ל גָּד֖וֹל וְחַ֥יִל רָֽב׃ ",
        "versenonikud": "ובאת ממקומך מירכתי צפון אתה ועמים רבים אתך רכבי סוסים כלם קהל גדול וחיל רב "
    },
    {
        "bookchapter": "יחזקאל",
        "chapter": "לח",
        "versechapter": "טז",
        "bookseder": "יחזקאל",
        "seder": "כג",
        "verseseder": "יז",
        "versenikud": "וְעָלִ֙יתָ֙ עַל־ עַמִּ֣י יִשְׂרָאֵ֔ל כֶּֽעָנָ֖ן לְכַסּ֣וֹת הָאָ֑רֶץ בְּאַחֲרִ֨ית הַיָּמִ֜ים תִּֽהְיֶ֗ה וַהֲבִאוֹתִ֙יךָ֙ עַל־ אַרְצִ֔י לְמַעַן֩ דַּ֨עַת הַגּוֹיִ֜ם אֹתִ֗י בְּהִקָּדְשִׁ֥י בְךָ֛ לְעֵינֵיהֶ֖ם גּֽוֹג׃ ",
        "versenonikud": "ועלית על עמי ישראל כענן לכסות הארץ באחרית הימים תהיה והבאותיך על ארצי למען דעת הגוים אתי בהקדשי בך לעיניהם גוג "
    },
    {
        "bookchapter": "יחזקאל",
        "chapter": "לח",
        "versechapter": "יז",
        "bookseder": "יחזקאל",
        "seder": "כג",
        "verseseder": "יח",
        "versenikud": "כֹּֽה־ אָמַ֞ר אֲדֹנָ֣י יְהוִ֗ה הַֽאַתָּה־ ה֨וּא אֲשֶׁר־ דִּבַּ֜רְתִּי בְּיָמִ֣ים קַדְמוֹנִ֗ים בְּיַד֙ עֲבָדַי֙ נְבִיאֵ֣י יִשְׂרָאֵ֔ל הַֽנִּבְּאִ֛ים בַּיָּמִ֥ים הָהֵ֖ם שָׁנִ֑ים לְהָבִ֥יא אֹתְךָ֖ עֲלֵיהֶֽם׃ ",
        "versenonikud": "כה אמר אדני יהוה האתה הוא אשר דברתי בימים קדמונים ביד עבדי נביאי ישראל הנבאים בימים ההם שנים להביא אתך עליהם "
    },
    {
        "bookchapter": "יחזקאל",
        "chapter": "לח",
        "versechapter": "יח",
        "bookseder": "יחזקאל",
        "seder": "כג",
        "verseseder": "יט",
        "versenikud": "וְהָיָ֣ה ׀ בַּיּ֣וֹם הַה֗וּא בְּי֨וֹם בּ֥וֹא גוֹג֙ עַל־ אַדְמַ֣ת יִשְׂרָאֵ֔ל נְאֻ֖ם אֲדֹנָ֣י יְהוִ֑ה תַּעֲלֶ֥ה חֲמָתִ֖י בְּאַפִּֽי׃ ",
        "versenonikud": "והיה  ביום ההוא ביום בוא גוג על אדמת ישראל נאם אדני יהוה תעלה חמתי באפי "
    },
    {
        "bookchapter": "יחזקאל",
        "chapter": "לח",
        "versechapter": "יט",
        "bookseder": "יחזקאל",
        "seder": "כג",
        "verseseder": "כ",
        "versenikud": "וּבְקִנְאָתִ֥י בְאֵשׁ־ עֶבְרָתִ֖י דִּבַּ֑רְתִּי אִם־ לֹ֣א ׀ בַּיּ֣וֹם הַה֗וּא יִֽהְיֶה֙ רַ֣עַשׁ גָּד֔וֹל עַ֖ל אַדְמַ֥ת יִשְׂרָאֵֽל׃ ",
        "versenonikud": "ובקנאתי באש עברתי דברתי אם לא  ביום ההוא יהיה רעש גדול על אדמת ישראל "
    },
    {
        "bookchapter": "יחזקאל",
        "chapter": "לח",
        "versechapter": "כ",
        "bookseder": "יחזקאל",
        "seder": "כג",
        "verseseder": "כא",
        "versenikud": "וְרָעֲשׁ֣וּ מִפָּנַ֡י דְּגֵ֣י הַיָּם֩ וְע֨וֹף הַשָּׁמַ֜יִם וְחַיַּ֣ת הַשָּׂדֶ֗ה וְכָל־ הָרֶ֙מֶשׂ֙ הָרֹמֵ֣שׂ עַל־ הָֽאֲדָמָ֔ה וְכֹל֙ הָֽאָדָ֔ם אֲשֶׁ֖ר עַל־ פְּנֵ֣י הָאֲדָמָ֑ה וְנֶהֶרְס֣וּ הֶהָרִ֗ים וְנָֽפְלוּ֙ הַמַּדְרֵג֔וֹת וְכָל־ חוֹמָ֖ה לָאָ֥רֶץ תִּפּֽוֹל׃ ",
        "versenonikud": "ורעשו מפני דגי הים ועוף השמים וחית השדה וכל הרמש הרמש על האדמה וכל האדם אשר על פני האדמה ונהרסו ההרים ונפלו המדרגות וכל חומה לארץ תפול "
    },
    {
        "bookchapter": "יחזקאל",
        "chapter": "לח",
        "versechapter": "כא",
        "bookseder": "יחזקאל",
        "seder": "כג",
        "verseseder": "כב",
        "versenikud": "וְקָרָ֨אתִי עָלָ֤יו לְכָל־ הָרַי֙ חֶ֔רֶב נְאֻ֖ם אֲדֹנָ֣י יְהוִ֑ה חֶ֥רֶב אִ֖ישׁ בְּאָחִ֥יו תִּֽהְיֶֽה׃ ",
        "versenonikud": "וקראתי עליו לכל הרי חרב נאם אדני יהוה חרב איש באחיו תהיה "
    },
    {
        "bookchapter": "יחזקאל",
        "chapter": "לח",
        "versechapter": "כב",
        "bookseder": "יחזקאל",
        "seder": "כג",
        "verseseder": "כג",
        "versenikud": "וְנִשְׁפַּטְתִּ֥י אִתּ֖וֹ בְּדֶ֣בֶר וּבְדָ֑ם וְגֶ֣שֶׁם שׁוֹטֵף֩ וְאַבְנֵ֨י אֶלְגָּבִ֜ישׁ אֵ֣שׁ וְגָפְרִ֗ית אַמְטִ֤יר עָלָיו֙ וְעַל־ אֲגַפָּ֔יו וְעַל־ עַמִּ֥ים רַבִּ֖ים אֲשֶׁ֥ר אִתּֽוֹ׃ ",
        "versenonikud": "ונשפטתי אתו בדבר ובדם וגשם שוטף ואבני אלגביש אש וגפרית אמטיר עליו ועל אגפיו ועל עמים רבים אשר אתו "
    },
    {
        "bookchapter": "יחזקאל",
        "chapter": "לח",
        "versechapter": "כג",
        "bookseder": "יחזקאל",
        "seder": "כג",
        "verseseder": "כד",
        "versenikud": "וְהִתְגַּדִּלְתִּי֙ וְהִתְקַדִּשְׁתִּ֔י וְנ֣וֹדַעְתִּ֔י לְעֵינֵ֖י גּוֹיִ֣ם רַבִּ֑ים וְיָדְע֖וּ כִּֽי־ אֲנִ֥י יְהוָֽה׃ ",
        "versenonikud": "והתגדלתי והתקדשתי ונודעתי לעיני גוים רבים וידעו כי אני יהוה "
    }
]