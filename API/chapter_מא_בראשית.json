[
    {
        "bookchapter": "בראשית",
        "chapter": "מא",
        "versechapter": "א",
        "bookseder": "בראשית",
        "seder": "לו",
        "verseseder": "א",
        "parasha": "מקץ",
        "versenikud": "וַיְהִ֕י מִקֵּ֖ץ שְׁנָתַ֣יִם יָמִ֑ים וּפַרְעֹ֣ה חֹלֵ֔ם וְהִנֵּ֖ה עֹמֵ֥ד עַל־ הַיְאֹֽר׃ ",
        "versenonikud": "ויהי מקץ שנתים ימים ופרעה חלם והנה עמד על היאר "
    },
    {
        "bookchapter": "בראשית",
        "chapter": "מא",
        "versechapter": "ב",
        "bookseder": "בראשית",
        "seder": "לו",
        "verseseder": "ב",
        "parasha": "מקץ",
        "versenikud": "וְהִנֵּ֣ה מִן־ הַיְאֹ֗ר עֹלֹת֙ שֶׁ֣בַע פָּר֔וֹת יְפ֥וֹת מַרְאֶ֖ה וּבְרִיאֹ֣ת בָּשָׂ֑ר וַתִּרְעֶ֖ינָה בָּאָֽחוּ׃ ",
        "versenonikud": "והנה מן היאר עלת שבע פרות יפות מראה ובריאת בשר ותרעינה באחו "
    },
    {
        "bookchapter": "בראשית",
        "chapter": "מא",
        "versechapter": "ג",
        "bookseder": "בראשית",
        "seder": "לו",
        "verseseder": "ג",
        "parasha": "מקץ",
        "versenikud": "וְהִנֵּ֞ה שֶׁ֧בַע פָּר֣וֹת אֲחֵר֗וֹת עֹל֤וֹת אַחֲרֵיהֶן֙ מִן־ הַיְאֹ֔ר רָע֥וֹת מַרְאֶ֖ה וְדַקּ֣וֹת בָּשָׂ֑ר וַֽתַּעֲמֹ֛דְנָה אֵ֥צֶל הַפָּר֖וֹת עַל־ שְׂפַ֥ת הַיְאֹֽר׃ ",
        "versenonikud": "והנה שבע פרות אחרות עלות אחריהן מן היאר רעות מראה ודקות בשר ותעמדנה אצל הפרות על שפת היאר "
    },
    {
        "bookchapter": "בראשית",
        "chapter": "מא",
        "versechapter": "ד",
        "bookseder": "בראשית",
        "seder": "לו",
        "verseseder": "ד",
        "parasha": "מקץ",
        "versenikud": "וַתֹּאכַ֣לְנָה הַפָּר֗וֹת רָע֤וֹת הַמַּרְאֶה֙ וְדַקֹּ֣ת הַבָּשָׂ֔ר אֵ֚ת שֶׁ֣בַע הַפָּר֔וֹת יְפֹ֥ת הַמַּרְאֶ֖ה וְהַבְּרִיאֹ֑ת וַיִּיקַ֖ץ פַּרְעֹֽה׃ ",
        "versenonikud": "ותאכלנה הפרות רעות המראה ודקת הבשר את שבע הפרות יפת המראה והבריאת וייקץ פרעה "
    },
    {
        "bookchapter": "בראשית",
        "chapter": "מא",
        "versechapter": "ה",
        "bookseder": "בראשית",
        "seder": "לו",
        "verseseder": "ה",
        "parasha": "מקץ",
        "versenikud": "וַיִּישָׁ֕ן וַֽיַּחֲלֹ֖ם שֵׁנִ֑ית וְהִנֵּ֣ה ׀ שֶׁ֣בַע שִׁבֳּלִ֗ים עֹל֛וֹת בְּקָנֶ֥ה אֶחָ֖ד בְּרִיא֥וֹת וְטֹבֽוֹת׃ ",
        "versenonikud": "ויישן ויחלם שנית והנה  שבע שבלים עלות בקנה אחד בריאות וטבות "
    },
    {
        "bookchapter": "בראשית",
        "chapter": "מא",
        "versechapter": "ו",
        "bookseder": "בראשית",
        "seder": "לו",
        "verseseder": "ו",
        "parasha": "מקץ",
        "versenikud": "וְהִנֵּה֙ שֶׁ֣בַע שִׁבֳּלִ֔ים דַּקּ֖וֹת וּשְׁדוּפֹ֣ת קָדִ֑ים צֹמְח֖וֹת אַחֲרֵיהֶֽן׃ ",
        "versenonikud": "והנה שבע שבלים דקות ושדופת קדים צמחות אחריהן "
    },
    {
        "bookchapter": "בראשית",
        "chapter": "מא",
        "versechapter": "ז",
        "bookseder": "בראשית",
        "seder": "לו",
        "verseseder": "ז",
        "parasha": "מקץ",
        "versenikud": "וַתִּבְלַ֙עְנָה֙ הַשִּׁבֳּלִ֣ים הַדַּקּ֔וֹת אֵ֚ת שֶׁ֣בַע הַֽשִּׁבֳּלִ֔ים הַבְּרִיא֖וֹת וְהַמְּלֵא֑וֹת וַיִּיקַ֥ץ פַּרְעֹ֖ה וְהִנֵּ֥ה חֲלֽוֹם׃ ",
        "versenonikud": "ותבלענה השבלים הדקות את שבע השבלים הבריאות והמלאות וייקץ פרעה והנה חלום "
    },
    {
        "bookchapter": "בראשית",
        "chapter": "מא",
        "versechapter": "ח",
        "bookseder": "בראשית",
        "seder": "לו",
        "verseseder": "ח",
        "parasha": "מקץ",
        "versenikud": "וַיְהִ֤י בַבֹּ֙קֶר֙ וַתִּפָּ֣עֶם רוּח֔וֹ וַיִּשְׁלַ֗ח וַיִּקְרָ֛א אֶת־ כָּל־ חַרְטֻמֵּ֥י מִצְרַ֖יִם וְאֶת־ כָּל־ חֲכָמֶ֑יהָ וַיְסַפֵּ֨ר פַּרְעֹ֤ה לָהֶם֙ אֶת־ חֲלֹמ֔וֹ וְאֵין־ פּוֹתֵ֥ר אוֹתָ֖ם לְפַרְעֹֽה׃ ",
        "versenonikud": "ויהי בבקר ותפעם רוחו וישלח ויקרא את כל חרטמי מצרים ואת כל חכמיה ויספר פרעה להם את חלמו ואין פותר אותם לפרעה "
    },
    {
        "bookchapter": "בראשית",
        "chapter": "מא",
        "versechapter": "ט",
        "bookseder": "בראשית",
        "seder": "לו",
        "verseseder": "ט",
        "parasha": "מקץ",
        "versenikud": "וַיְדַבֵּר֙ שַׂ֣ר הַמַּשְׁקִ֔ים אֶת־ פַּרְעֹ֖ה לֵאמֹ֑ר אֶת־ חֲטָאַ֕י אֲנִ֖י מַזְכִּ֥יר הַיּֽוֹם׃ ",
        "versenonikud": "וידבר שר המשקים את פרעה לאמר את חטאי אני מזכיר היום "
    },
    {
        "bookchapter": "בראשית",
        "chapter": "מא",
        "versechapter": "י",
        "bookseder": "בראשית",
        "seder": "לו",
        "verseseder": "י",
        "parasha": "מקץ",
        "versenikud": "פַּרְעֹ֖ה קָצַ֣ף עַל־ עֲבָדָ֑יו וַיִּתֵּ֨ן אֹתִ֜י בְּמִשְׁמַ֗ר בֵּ֚ית שַׂ֣ר הַטַּבָּחִ֔ים אֹתִ֕י וְאֵ֖ת שַׂ֥ר הָאֹפִֽים׃ ",
        "versenonikud": "פרעה קצף על עבדיו ויתן אתי במשמר בית שר הטבחים אתי ואת שר האפים "
    },
    {
        "bookchapter": "בראשית",
        "chapter": "מא",
        "versechapter": "יא",
        "bookseder": "בראשית",
        "seder": "לו",
        "verseseder": "יא",
        "parasha": "מקץ",
        "versenikud": "וַנַּֽחַלְמָ֥ה חֲל֛וֹם בְּלַ֥יְלָה אֶחָ֖ד אֲנִ֣י וָה֑וּא אִ֛ישׁ כְּפִתְר֥וֹן חֲלֹמ֖וֹ חָלָֽמְנוּ׃ ",
        "versenonikud": "ונחלמה חלום בלילה אחד אני והוא איש כפתרון חלמו חלמנו "
    },
    {
        "bookchapter": "בראשית",
        "chapter": "מא",
        "versechapter": "יב",
        "bookseder": "בראשית",
        "seder": "לו",
        "verseseder": "יב",
        "parasha": "מקץ",
        "versenikud": "וְשָׁ֨ם אִתָּ֜נוּ נַ֣עַר עִבְרִ֗י עֶ֚בֶד לְשַׂ֣ר הַטַּבָּחִ֔ים וַנְּ֨סַפֶּר־ ל֔וֹ וַיִּפְתָּר־ לָ֖נוּ אֶת־ חֲלֹמֹתֵ֑ינוּ אִ֥ישׁ כַּחֲלֹמ֖וֹ פָּתָֽר׃ ",
        "versenonikud": "ושם אתנו נער עברי עבד לשר הטבחים ונספר לו ויפתר לנו את חלמתינו איש כחלמו פתר "
    },
    {
        "bookchapter": "בראשית",
        "chapter": "מא",
        "versechapter": "יג",
        "bookseder": "בראשית",
        "seder": "לו",
        "verseseder": "יג",
        "parasha": "מקץ",
        "versenikud": "וַיְהִ֛י כַּאֲשֶׁ֥ר פָּֽתַר־ לָ֖נוּ כֵּ֣ן הָיָ֑ה אֹתִ֛י הֵשִׁ֥יב עַל־ כַּנִּ֖י וְאֹת֥וֹ תָלָֽה׃ ",
        "versenonikud": "ויהי כאשר פתר לנו כן היה אתי השיב על כני ואתו תלה "
    },
    {
        "bookchapter": "בראשית",
        "chapter": "מא",
        "versechapter": "יד",
        "bookseder": "בראשית",
        "seder": "לו",
        "verseseder": "יד",
        "parasha": "מקץ",
        "versenikud": "וַיִּשְׁלַ֤ח פַּרְעֹה֙ וַיִּקְרָ֣א אֶת־ יוֹסֵ֔ף וַיְרִיצֻ֖הוּ מִן־ הַבּ֑וֹר וַיְגַלַּח֙ וַיְחַלֵּ֣ף שִׂמְלֹתָ֔יו וַיָּבֹ֖א אֶל־ פַּרְעֹֽה׃ ",
        "versenonikud": "וישלח פרעה ויקרא את יוסף ויריצהו מן הבור ויגלח ויחלף שמלתיו ויבא אל פרעה "
    },
    {
        "bookchapter": "בראשית",
        "chapter": "מא",
        "versechapter": "טו",
        "bookseder": "בראשית",
        "seder": "לו",
        "verseseder": "טו",
        "parasha": "מקץ",
        "versenikud": "וַיֹּ֤אמֶר פַּרְעֹה֙ אֶל־ יוֹסֵ֔ף חֲל֣וֹם חָלַ֔מְתִּי וּפֹתֵ֖ר אֵ֣ין אֹת֑וֹ וַאֲנִ֗י שָׁמַ֤עְתִּי עָלֶ֙יךָ֙ לֵאמֹ֔ר תִּשְׁמַ֥ע חֲל֖וֹם לִפְתֹּ֥ר אֹתֽוֹ׃ ",
        "versenonikud": "ויאמר פרעה אל יוסף חלום חלמתי ופתר אין אתו ואני שמעתי עליך לאמר תשמע חלום לפתר אתו "
    },
    {
        "bookchapter": "בראשית",
        "chapter": "מא",
        "versechapter": "טז",
        "bookseder": "בראשית",
        "seder": "לו",
        "verseseder": "טז",
        "parasha": "מקץ",
        "versenikud": "וַיַּ֨עַן יוֹסֵ֧ף אֶת־ פַּרְעֹ֛ה לֵאמֹ֖ר בִּלְעָדָ֑י אֱלֹהִ֕ים יַעֲנֶ֖ה אֶת־ שְׁל֥וֹם פַּרְעֹֽה׃ ",
        "versenonikud": "ויען יוסף את פרעה לאמר בלעדי אלהים יענה את שלום פרעה "
    },
    {
        "bookchapter": "בראשית",
        "chapter": "מא",
        "versechapter": "יז",
        "bookseder": "בראשית",
        "seder": "לו",
        "verseseder": "יז",
        "parasha": "מקץ",
        "versenikud": "וַיְדַבֵּ֥ר פַּרְעֹ֖ה אֶל־ יוֹסֵ֑ף בַּחֲלֹמִ֕י הִנְנִ֥י עֹמֵ֖ד עַל־ שְׂפַ֥ת הַיְאֹֽר׃ ",
        "versenonikud": "וידבר פרעה אל יוסף בחלמי הנני עמד על שפת היאר "
    },
    {
        "bookchapter": "בראשית",
        "chapter": "מא",
        "versechapter": "יח",
        "bookseder": "בראשית",
        "seder": "לו",
        "verseseder": "יח",
        "parasha": "מקץ",
        "versenikud": "וְהִנֵּ֣ה מִן־ הַיְאֹ֗ר עֹלֹת֙ שֶׁ֣בַע פָּר֔וֹת בְּרִיא֥וֹת בָּשָׂ֖ר וִיפֹ֣ת תֹּ֑אַר וַתִּרְעֶ֖ינָה בָּאָֽחוּ׃ ",
        "versenonikud": "והנה מן היאר עלת שבע פרות בריאות בשר ויפת תאר ותרעינה באחו "
    },
    {
        "bookchapter": "בראשית",
        "chapter": "מא",
        "versechapter": "יט",
        "bookseder": "בראשית",
        "seder": "לו",
        "verseseder": "יט",
        "parasha": "מקץ",
        "versenikud": "וְהִנֵּ֞ה שֶֽׁבַע־ פָּר֤וֹת אֲחֵרוֹת֙ עֹל֣וֹת אַחֲרֵיהֶ֔ן דַּלּ֨וֹת וְרָע֥וֹת תֹּ֛אַר מְאֹ֖ד וְרַקּ֣וֹת בָּשָׂ֑ר לֹֽא־ רָאִ֧יתִי כָהֵ֛נָּה בְּכָל־ אֶ֥רֶץ מִצְרַ֖יִם לָרֹֽעַ׃ ",
        "versenonikud": "והנה שבע פרות אחרות עלות אחריהן דלות ורעות תאר מאד ורקות בשר לא ראיתי כהנה בכל ארץ מצרים לרע "
    },
    {
        "bookchapter": "בראשית",
        "chapter": "מא",
        "versechapter": "כ",
        "bookseder": "בראשית",
        "seder": "לו",
        "verseseder": "כ",
        "parasha": "מקץ",
        "versenikud": "וַתֹּאכַ֙לְנָה֙ הַפָּר֔וֹת הָרַקּ֖וֹת וְהָרָע֑וֹת אֵ֣ת שֶׁ֧בַע הַפָּר֛וֹת הָרִאשֹׁנ֖וֹת הַבְּרִיאֹֽת׃ ",
        "versenonikud": "ותאכלנה הפרות הרקות והרעות את שבע הפרות הראשנות הבריאת "
    },
    {
        "bookchapter": "בראשית",
        "chapter": "מא",
        "versechapter": "כא",
        "bookseder": "בראשית",
        "seder": "לו",
        "verseseder": "כא",
        "parasha": "מקץ",
        "versenikud": "וַתָּבֹ֣אנָה אֶל־ קִרְבֶּ֗נָה וְלֹ֤א נוֹדַע֙ כִּי־ בָ֣אוּ אֶל־ קִרְבֶּ֔נָה וּמַרְאֵיהֶ֣ן רַ֔ע כַּאֲשֶׁ֖ר בַּתְּחִלָּ֑ה וָאִיקָֽץ׃ ",
        "versenonikud": "ותבאנה אל קרבנה ולא נודע כי באו אל קרבנה ומראיהן רע כאשר בתחלה ואיקץ "
    },
    {
        "bookchapter": "בראשית",
        "chapter": "מא",
        "versechapter": "כב",
        "bookseder": "בראשית",
        "seder": "לו",
        "verseseder": "כב",
        "parasha": "מקץ",
        "versenikud": "וָאֵ֖רֶא בַּחֲלֹמִ֑י וְהִנֵּ֣ה ׀ שֶׁ֣בַע שִׁבֳּלִ֗ים עֹלֹ֛ת בְּקָנֶ֥ה אֶחָ֖ד מְלֵאֹ֥ת וְטֹבֽוֹת׃ ",
        "versenonikud": "וארא בחלמי והנה  שבע שבלים עלת בקנה אחד מלאת וטבות "
    },
    {
        "bookchapter": "בראשית",
        "chapter": "מא",
        "versechapter": "כג",
        "bookseder": "בראשית",
        "seder": "לו",
        "verseseder": "כג",
        "parasha": "מקץ",
        "versenikud": "וְהִנֵּה֙ שֶׁ֣בַע שִׁבֳּלִ֔ים צְנֻמ֥וֹת דַּקּ֖וֹת שְׁדֻפ֣וֹת קָדִ֑ים צֹמְח֖וֹת אַחֲרֵיהֶֽם׃ ",
        "versenonikud": "והנה שבע שבלים צנמות דקות שדפות קדים צמחות אחריהם "
    },
    {
        "bookchapter": "בראשית",
        "chapter": "מא",
        "versechapter": "כד",
        "bookseder": "בראשית",
        "seder": "לו",
        "verseseder": "כד",
        "parasha": "מקץ",
        "versenikud": "וַתִּבְלַ֙עְןָ֙ הָשִׁבֳּלִ֣ים הַדַּקֹּ֔ת אֵ֛ת שֶׁ֥בַע הַֽשִׁבֳּלִ֖ים הַטֹּב֑וֹת וָֽאֹמַר֙ אֶל־ הַֽחַרְטֻמִּ֔ים וְאֵ֥ין מַגִּ֖יד לִֽי׃ ",
        "versenonikud": "ותבלען השבלים הדקת את שבע השבלים הטבות ואמר אל החרטמים ואין מגיד לי "
    },
    {
        "bookchapter": "בראשית",
        "chapter": "מא",
        "versechapter": "כה",
        "bookseder": "בראשית",
        "seder": "לו",
        "verseseder": "כה",
        "parasha": "מקץ",
        "versenikud": "וַיֹּ֤אמֶר יוֹסֵף֙ אֶל־ פַּרְעֹ֔ה חֲל֥וֹם פַּרְעֹ֖ה אֶחָ֣ד ה֑וּא אֵ֣ת אֲשֶׁ֧ר הָאֱלֹהִ֛ים עֹשֶׂ֖ה הִגִּ֥יד לְפַרְעֹֽה׃ ",
        "versenonikud": "ויאמר יוסף אל פרעה חלום פרעה אחד הוא את אשר האלהים עשה הגיד לפרעה "
    },
    {
        "bookchapter": "בראשית",
        "chapter": "מא",
        "versechapter": "כו",
        "bookseder": "בראשית",
        "seder": "לו",
        "verseseder": "כו",
        "parasha": "מקץ",
        "versenikud": "שֶׁ֧בַע פָּרֹ֣ת הַטֹּבֹ֗ת שֶׁ֤בַע שָׁנִים֙ הֵ֔נָּה וְשֶׁ֤בַע הַֽשִּׁבֳּלִים֙ הַטֹּבֹ֔ת שֶׁ֥בַע שָׁנִ֖ים הֵ֑נָּה חֲל֖וֹם אֶחָ֥ד הֽוּא׃ ",
        "versenonikud": "שבע פרת הטבת שבע שנים הנה ושבע השבלים הטבת שבע שנים הנה חלום אחד הוא "
    },
    {
        "bookchapter": "בראשית",
        "chapter": "מא",
        "versechapter": "כז",
        "bookseder": "בראשית",
        "seder": "לו",
        "verseseder": "כז",
        "parasha": "מקץ",
        "versenikud": "וְשֶׁ֣בַע הַ֠פָּרוֹת הָֽרַקּ֨וֹת וְהָרָעֹ֜ת הָעֹלֹ֣ת אַחֲרֵיהֶ֗ן שֶׁ֤בַע שָׁנִים֙ הֵ֔נָּה וְשֶׁ֤בַע הַֽשִׁבֳּלִים֙ הָרֵק֔וֹת שְׁדֻפ֖וֹת הַקָּדִ֑ים יִהְי֕וּ שֶׁ֖בַע שְׁנֵ֥י רָעָֽב׃ ",
        "versenonikud": "ושבע הפרות הרקות והרעת העלת אחריהן שבע שנים הנה ושבע השבלים הרקות שדפות הקדים יהיו שבע שני רעב "
    },
    {
        "bookchapter": "בראשית",
        "chapter": "מא",
        "versechapter": "כח",
        "bookseder": "בראשית",
        "seder": "לו",
        "verseseder": "כח",
        "parasha": "מקץ",
        "versenikud": "ה֣וּא הַדָּבָ֔ר אֲשֶׁ֥ר דִּבַּ֖רְתִּי אֶל־ פַּרְעֹ֑ה אֲשֶׁ֧ר הָאֱלֹהִ֛ים עֹשֶׂ֖ה הֶרְאָ֥ה אֶת־ פַּרְעֹֽה׃ ",
        "versenonikud": "הוא הדבר אשר דברתי אל פרעה אשר האלהים עשה הראה את פרעה "
    },
    {
        "bookchapter": "בראשית",
        "chapter": "מא",
        "versechapter": "כט",
        "bookseder": "בראשית",
        "seder": "לו",
        "verseseder": "כט",
        "parasha": "מקץ",
        "versenikud": "הִנֵּ֛ה שֶׁ֥בַע שָׁנִ֖ים בָּא֑וֹת שָׂבָ֥ע גָּד֖וֹל בְּכָל־ אֶ֥רֶץ מִצְרָֽיִם׃ ",
        "versenonikud": "הנה שבע שנים באות שבע גדול בכל ארץ מצרים "
    },
    {
        "bookchapter": "בראשית",
        "chapter": "מא",
        "versechapter": "ל",
        "bookseder": "בראשית",
        "seder": "לו",
        "verseseder": "ל",
        "parasha": "מקץ",
        "versenikud": "וְ֠קָמוּ שֶׁ֜בַע שְׁנֵ֤י רָעָב֙ אַחֲרֵיהֶ֔ן וְנִשְׁכַּ֥ח כָּל־ הַשָּׂבָ֖ע בְּאֶ֣רֶץ מִצְרָ֑יִם וְכִלָּ֥ה הָרָעָ֖ב אֶת־ הָאָֽרֶץ׃ ",
        "versenonikud": "וקמו שבע שני רעב אחריהן ונשכח כל השבע בארץ מצרים וכלה הרעב את הארץ "
    },
    {
        "bookchapter": "בראשית",
        "chapter": "מא",
        "versechapter": "לא",
        "bookseder": "בראשית",
        "seder": "לו",
        "verseseder": "לא",
        "parasha": "מקץ",
        "versenikud": "וְלֹֽא־ יִוָּדַ֤ע הַשָּׂבָע֙ בָּאָ֔רֶץ מִפְּנֵ֛י הָרָעָ֥ב הַה֖וּא אַחֲרֵי־ כֵ֑ן כִּֽי־ כָבֵ֥ד ה֖וּא מְאֹֽד׃ ",
        "versenonikud": "ולא יודע השבע בארץ מפני הרעב ההוא אחרי כן כי כבד הוא מאד "
    },
    {
        "bookchapter": "בראשית",
        "chapter": "מא",
        "versechapter": "לב",
        "bookseder": "בראשית",
        "seder": "לו",
        "verseseder": "לב",
        "parasha": "מקץ",
        "versenikud": "וְעַ֨ל הִשָּׁנ֧וֹת הַחֲל֛וֹם אֶל־ פַּרְעֹ֖ה פַּעֲמָ֑יִם כִּֽי־ נָכ֤וֹן הַדָּבָר֙ מֵעִ֣ם הָאֱלֹהִ֔ים וּמְמַהֵ֥ר הָאֱלֹהִ֖ים לַעֲשֹׂתֽוֹ׃ ",
        "versenonikud": "ועל השנות החלום אל פרעה פעמים כי נכון הדבר מעם האלהים וממהר האלהים לעשתו "
    },
    {
        "bookchapter": "בראשית",
        "chapter": "מא",
        "versechapter": "לג",
        "bookseder": "בראשית",
        "seder": "לו",
        "verseseder": "לג",
        "parasha": "מקץ",
        "versenikud": "וְעַתָּה֙ יֵרֶ֣א פַרְעֹ֔ה אִ֖ישׁ נָב֣וֹן וְחָכָ֑ם וִישִׁיתֵ֖הוּ עַל־ אֶ֥רֶץ מִצְרָֽיִם׃ ",
        "versenonikud": "ועתה ירא פרעה איש נבון וחכם וישיתהו על ארץ מצרים "
    },
    {
        "bookchapter": "בראשית",
        "chapter": "מא",
        "versechapter": "לד",
        "bookseder": "בראשית",
        "seder": "לו",
        "verseseder": "לד",
        "parasha": "מקץ",
        "versenikud": "יַעֲשֶׂ֣ה פַרְעֹ֔ה וְיַפְקֵ֥ד פְּקִדִ֖ים עַל־ הָאָ֑רֶץ וְחִמֵּשׁ֙ אֶת־ אֶ֣רֶץ מִצְרַ֔יִם בְּשֶׁ֖בַע שְׁנֵ֥י הַשָּׂבָֽע׃ ",
        "versenonikud": "יעשה פרעה ויפקד פקדים על הארץ וחמש את ארץ מצרים בשבע שני השבע "
    },
    {
        "bookchapter": "בראשית",
        "chapter": "מא",
        "versechapter": "לה",
        "bookseder": "בראשית",
        "seder": "לו",
        "verseseder": "לה",
        "parasha": "מקץ",
        "versenikud": "וְיִקְבְּצ֗וּ אֶת־ כָּל־ אֹ֙כֶל֙ הַשָּׁנִ֣ים הַטֹּבֹ֔ת הַבָּאֹ֖ת הָאֵ֑לֶּה וְיִצְבְּרוּ־ בָ֞ר תַּ֧חַת יַד־ פַּרְעֹ֛ה אֹ֥כֶל בֶּעָרִ֖ים וְשָׁמָֽרוּ׃ ",
        "versenonikud": "ויקבצו את כל אכל השנים הטבת הבאת האלה ויצברו בר תחת יד פרעה אכל בערים ושמרו "
    },
    {
        "bookchapter": "בראשית",
        "chapter": "מא",
        "versechapter": "לו",
        "bookseder": "בראשית",
        "seder": "לו",
        "verseseder": "לו",
        "parasha": "מקץ",
        "versenikud": "וְהָיָ֨ה הָאֹ֤כֶל לְפִקָּדוֹן֙ לָאָ֔רֶץ לְשֶׁ֙בַע֙ שְׁנֵ֣י הָרָעָ֔ב אֲשֶׁ֥ר תִּהְיֶ֖יןָ בְּאֶ֣רֶץ מִצְרָ֑יִם וְלֹֽא־ תִכָּרֵ֥ת הָאָ֖רֶץ בָּרָעָֽב׃ ",
        "versenonikud": "והיה האכל לפקדון לארץ לשבע שני הרעב אשר תהיין בארץ מצרים ולא תכרת הארץ ברעב "
    },
    {
        "bookchapter": "בראשית",
        "chapter": "מא",
        "versechapter": "לז",
        "bookseder": "בראשית",
        "seder": "לו",
        "verseseder": "לז",
        "parasha": "מקץ",
        "versenikud": "וַיִּיטַ֥ב הַדָּבָ֖ר בְּעֵינֵ֣י פַרְעֹ֑ה וּבְעֵינֵ֖י כָּל־ עֲבָדָֽיו׃ ",
        "versenonikud": "וייטב הדבר בעיני פרעה ובעיני כל עבדיו "
    },
    {
        "bookchapter": "בראשית",
        "chapter": "מא",
        "versechapter": "לח",
        "bookseder": "בראשית",
        "seder": "לז",
        "verseseder": "א",
        "parasha": "מקץ",
        "versenikud": "וַיֹּ֥אמֶר פַּרְעֹ֖ה אֶל־ עֲבָדָ֑יו הֲנִמְצָ֣א כָזֶ֔ה אִ֕ישׁ אֲשֶׁ֛ר ר֥וּחַ אֱלֹהִ֖ים בּֽוֹ׃ ",
        "versenonikud": "ויאמר פרעה אל עבדיו הנמצא כזה איש אשר רוח אלהים בו "
    },
    {
        "bookchapter": "בראשית",
        "chapter": "מא",
        "versechapter": "לט",
        "bookseder": "בראשית",
        "seder": "לז",
        "verseseder": "ב",
        "parasha": "מקץ",
        "versenikud": "וַיֹּ֤אמֶר פַּרְעֹה֙ אֶל־ יוֹסֵ֔ף אַחֲרֵ֨י הוֹדִ֧יעַ אֱלֹהִ֛ים אוֹתְךָ֖ אֶת־ כָּל־ זֹ֑את אֵין־ נָב֥וֹן וְחָכָ֖ם כָּמֽוֹךָ׃ ",
        "versenonikud": "ויאמר פרעה אל יוסף אחרי הודיע אלהים אותך את כל זאת אין נבון וחכם כמוך "
    },
    {
        "bookchapter": "בראשית",
        "chapter": "מא",
        "versechapter": "מ",
        "bookseder": "בראשית",
        "seder": "לז",
        "verseseder": "ג",
        "parasha": "מקץ",
        "versenikud": "אַתָּה֙ תִּהְיֶ֣ה עַל־ בֵּיתִ֔י וְעַל־ פִּ֖יךָ יִשַּׁ֣ק כָּל־ עַמִּ֑י רַ֥ק הַכִּסֵּ֖א אֶגְדַּ֥ל מִמֶּֽךָּ׃ ",
        "versenonikud": "אתה תהיה על ביתי ועל פיך ישק כל עמי רק הכסא אגדל ממך "
    },
    {
        "bookchapter": "בראשית",
        "chapter": "מא",
        "versechapter": "מא",
        "bookseder": "בראשית",
        "seder": "לז",
        "verseseder": "ד",
        "parasha": "מקץ",
        "versenikud": "וַיֹּ֥אמֶר פַּרְעֹ֖ה אֶל־ יוֹסֵ֑ף רְאֵה֙ נָתַ֣תִּי אֹֽתְךָ֔ עַ֖ל כָּל־ אֶ֥רֶץ מִצְרָֽיִם׃ ",
        "versenonikud": "ויאמר פרעה אל יוסף ראה נתתי אתך על כל ארץ מצרים "
    },
    {
        "bookchapter": "בראשית",
        "chapter": "מא",
        "versechapter": "מב",
        "bookseder": "בראשית",
        "seder": "לז",
        "verseseder": "ה",
        "parasha": "מקץ",
        "versenikud": "וַיָּ֨סַר פַּרְעֹ֤ה אֶת־ טַבַּעְתּוֹ֙ מֵעַ֣ל יָד֔וֹ וַיִּתֵּ֥ן אֹתָ֖הּ עַל־ יַ֣ד יוֹסֵ֑ף וַיַּלְבֵּ֤שׁ אֹתוֹ֙ בִּגְדֵי־ שֵׁ֔שׁ וַיָּ֛שֶׂם רְבִ֥ד הַזָּהָ֖ב עַל־ צַוָּארֽוֹ׃ ",
        "versenonikud": "ויסר פרעה את טבעתו מעל ידו ויתן אתה על יד יוסף וילבש אתו בגדי שש וישם רבד הזהב על צוארו "
    },
    {
        "bookchapter": "בראשית",
        "chapter": "מא",
        "versechapter": "מג",
        "bookseder": "בראשית",
        "seder": "לז",
        "verseseder": "ו",
        "parasha": "מקץ",
        "versenikud": "וַיַּרְכֵּ֣ב אֹת֗וֹ בְּמִרְכֶּ֤בֶת הַמִּשְׁנֶה֙ אֲשֶׁר־ ל֔וֹ וַיִּקְרְא֥וּ לְפָנָ֖יו אַבְרֵ֑ךְ וְנָת֣וֹן אֹת֔וֹ עַ֖ל כָּל־ אֶ֥רֶץ מִצְרָֽיִם׃ ",
        "versenonikud": "וירכב אתו במרכבת המשנה אשר לו ויקראו לפניו אברך ונתון אתו על כל ארץ מצרים "
    },
    {
        "bookchapter": "בראשית",
        "chapter": "מא",
        "versechapter": "מד",
        "bookseder": "בראשית",
        "seder": "לז",
        "verseseder": "ז",
        "parasha": "מקץ",
        "versenikud": "וַיֹּ֧אמֶר פַּרְעֹ֛ה אֶל־ יוֹסֵ֖ף אֲנִ֣י פַרְעֹ֑ה וּבִלְעָדֶ֗יךָ לֹֽא־ יָרִ֨ים אִ֧ישׁ אֶת־ יָד֛וֹ וְאֶת־ רַגְל֖וֹ בְּכָל־ אֶ֥רֶץ מִצְרָֽיִם׃ ",
        "versenonikud": "ויאמר פרעה אל יוסף אני פרעה ובלעדיך לא ירים איש את ידו ואת רגלו בכל ארץ מצרים "
    },
    {
        "bookchapter": "בראשית",
        "chapter": "מא",
        "versechapter": "מה",
        "bookseder": "בראשית",
        "seder": "לז",
        "verseseder": "ח",
        "parasha": "מקץ",
        "versenikud": "וַיִּקְרָ֨א פַרְעֹ֣ה שֵׁם־ יוֹסֵף֮ צָֽפְנַ֣ת פַּעְנֵחַ֒ וַיִּתֶּן־ ל֣וֹ אֶת־ אָֽסְנַ֗ת בַּת־ פּ֥וֹטִי פֶ֛רַע כֹּהֵ֥ן אֹ֖ן לְאִשָּׁ֑ה וַיֵּצֵ֥א יוֹסֵ֖ף עַל־ אֶ֥רֶץ מִצְרָֽיִם׃ ",
        "versenonikud": "ויקרא פרעה שם יוסף צפנת פענח ויתן לו את אסנת בת פוטי פרע כהן אן לאשה ויצא יוסף על ארץ מצרים "
    },
    {
        "bookchapter": "בראשית",
        "chapter": "מא",
        "versechapter": "מו",
        "bookseder": "בראשית",
        "seder": "לז",
        "verseseder": "ט",
        "parasha": "מקץ",
        "versenikud": "וְיוֹסֵף֙ בֶּן־ שְׁלֹשִׁ֣ים שָׁנָ֔ה בְּעָמְד֕וֹ לִפְנֵ֖י פַּרְעֹ֣ה מֶֽלֶךְ־ מִצְרָ֑יִם וַיֵּצֵ֤א יוֹסֵף֙ מִלִּפְנֵ֣י פַרְעֹ֔ה וַֽיַּעְבֹ֖ר בְּכָל־ אֶ֥רֶץ מִצְרָֽיִם׃ ",
        "versenonikud": "ויוסף בן שלשים שנה בעמדו לפני פרעה מלך מצרים ויצא יוסף מלפני פרעה ויעבר בכל ארץ מצרים "
    },
    {
        "bookchapter": "בראשית",
        "chapter": "מא",
        "versechapter": "מז",
        "bookseder": "בראשית",
        "seder": "לז",
        "verseseder": "י",
        "parasha": "מקץ",
        "versenikud": "וַתַּ֣עַשׂ הָאָ֔רֶץ בְּשֶׁ֖בַע שְׁנֵ֣י הַשָּׂבָ֑ע לִקְמָצִֽים׃ ",
        "versenonikud": "ותעש הארץ בשבע שני השבע לקמצים "
    },
    {
        "bookchapter": "בראשית",
        "chapter": "מא",
        "versechapter": "מח",
        "bookseder": "בראשית",
        "seder": "לז",
        "verseseder": "יא",
        "parasha": "מקץ",
        "versenikud": "וַיִּקְבֹּ֞ץ אֶת־ כָּל־ אֹ֣כֶל ׀ שֶׁ֣בַע שָׁנִ֗ים אֲשֶׁ֤ר הָיוּ֙ בְּאֶ֣רֶץ מִצְרַ֔יִם וַיִּתֶּן־ אֹ֖כֶל בֶּעָרִ֑ים אֹ֧כֶל שְׂדֵה־ הָעִ֛יר אֲשֶׁ֥ר סְבִיבֹתֶ֖יהָ נָתַ֥ן בְּתוֹכָֽהּ׃ ",
        "versenonikud": "ויקבץ את כל אכל  שבע שנים אשר היו בארץ מצרים ויתן אכל בערים אכל שדה העיר אשר סביבתיה נתן בתוכה "
    },
    {
        "bookchapter": "בראשית",
        "chapter": "מא",
        "versechapter": "מט",
        "bookseder": "בראשית",
        "seder": "לז",
        "verseseder": "יב",
        "parasha": "מקץ",
        "versenikud": "וַיִּצְבֹּ֨ר יוֹסֵ֥ף בָּ֛ר כְּח֥וֹל הַיָּ֖ם הַרְבֵּ֣ה מְאֹ֑ד עַ֛ד כִּי־ חָדַ֥ל לִסְפֹּ֖ר כִּי־ אֵ֥ין מִסְפָּֽר׃ ",
        "versenonikud": "ויצבר יוסף בר כחול הים הרבה מאד עד כי חדל לספר כי אין מספר "
    },
    {
        "bookchapter": "בראשית",
        "chapter": "מא",
        "versechapter": "נ",
        "bookseder": "בראשית",
        "seder": "לז",
        "verseseder": "יג",
        "parasha": "מקץ",
        "versenikud": "וּלְיוֹסֵ֤ף יֻלַּד֙ שְׁנֵ֣י בָנִ֔ים בְּטֶ֥רֶם תָּב֖וֹא שְׁנַ֣ת הָרָעָ֑ב אֲשֶׁ֤ר יָֽלְדָה־ לּוֹ֙ אָֽסְנַ֔ת בַּת־ פּ֥וֹטִי פֶ֖רַע כֹּהֵ֥ן אֽוֹן׃ ",
        "versenonikud": "וליוסף ילד שני בנים בטרם תבוא שנת הרעב אשר ילדה לו אסנת בת פוטי פרע כהן און "
    },
    {
        "bookchapter": "בראשית",
        "chapter": "מא",
        "versechapter": "נא",
        "bookseder": "בראשית",
        "seder": "לז",
        "verseseder": "יד",
        "parasha": "מקץ",
        "versenikud": "וַיִּקְרָ֥א יוֹסֵ֛ף אֶת־ שֵׁ֥ם הַבְּכ֖וֹר מְנַשֶּׁ֑ה כִּֽי־ נַשַּׁ֤נִי אֱלֹהִים֙ אֶת־ כָּל־ עֲמָלִ֔י וְאֵ֖ת כָּל־ בֵּ֥ית אָבִֽי׃ ",
        "versenonikud": "ויקרא יוסף את שם הבכור מנשה כי נשני אלהים את כל עמלי ואת כל בית אבי "
    },
    {
        "bookchapter": "בראשית",
        "chapter": "מא",
        "versechapter": "נב",
        "bookseder": "בראשית",
        "seder": "לז",
        "verseseder": "טו",
        "parasha": "מקץ",
        "versenikud": "וְאֵ֛ת שֵׁ֥ם הַשֵּׁנִ֖י קָרָ֣א אֶפְרָ֑יִם כִּֽי־ הִפְרַ֥נִי אֱלֹהִ֖ים בְּאֶ֥רֶץ עָנְיִֽי׃ ",
        "versenonikud": "ואת שם השני קרא אפרים כי הפרני אלהים בארץ עניי "
    },
    {
        "bookchapter": "בראשית",
        "chapter": "מא",
        "versechapter": "נג",
        "bookseder": "בראשית",
        "seder": "לז",
        "verseseder": "טז",
        "parasha": "מקץ",
        "versenikud": "וַתִּכְלֶ֕ינָה שֶׁ֖בַע שְׁנֵ֣י הַשָּׂבָ֑ע אֲשֶׁ֥ר הָיָ֖ה בְּאֶ֥רֶץ מִצְרָֽיִם׃ ",
        "versenonikud": "ותכלינה שבע שני השבע אשר היה בארץ מצרים "
    },
    {
        "bookchapter": "בראשית",
        "chapter": "מא",
        "versechapter": "נד",
        "bookseder": "בראשית",
        "seder": "לז",
        "verseseder": "יז",
        "parasha": "מקץ",
        "versenikud": "וַתְּחִלֶּ֜ינָה שֶׁ֣בַע שְׁנֵ֤י הָרָעָב֙ לָב֔וֹא כַּאֲשֶׁ֖ר אָמַ֣ר יוֹסֵ֑ף וַיְהִ֤י רָעָב֙ בְּכָל־ הָ֣אֲרָצ֔וֹת וּבְכָל־ אֶ֥רֶץ מִצְרַ֖יִם הָ֥יָה לָֽחֶם׃ ",
        "versenonikud": "ותחלינה שבע שני הרעב לבוא כאשר אמר יוסף ויהי רעב בכל הארצות ובכל ארץ מצרים היה לחם "
    },
    {
        "bookchapter": "בראשית",
        "chapter": "מא",
        "versechapter": "נה",
        "bookseder": "בראשית",
        "seder": "לז",
        "verseseder": "יח",
        "parasha": "מקץ",
        "versenikud": "וַתִּרְעַב֙ כָּל־ אֶ֣רֶץ מִצְרַ֔יִם וַיִּצְעַ֥ק הָעָ֛ם אֶל־ פַּרְעֹ֖ה לַלָּ֑חֶם וַיֹּ֨אמֶר פַּרְעֹ֤ה לְכָל־ מִצְרַ֙יִם֙ לְכ֣וּ אֶל־ יוֹסֵ֔ף אֲשֶׁר־ יֹאמַ֥ר לָכֶ֖ם תַּעֲשֽׂוּ׃ ",
        "versenonikud": "ותרעב כל ארץ מצרים ויצעק העם אל פרעה ללחם ויאמר פרעה לכל מצרים לכו אל יוסף אשר יאמר לכם תעשו "
    },
    {
        "bookchapter": "בראשית",
        "chapter": "מא",
        "versechapter": "נו",
        "bookseder": "בראשית",
        "seder": "לז",
        "verseseder": "יט",
        "parasha": "מקץ",
        "versenikud": "וְהָרָעָ֣ב הָיָ֔ה עַ֖ל כָּל־ פְּנֵ֣י הָאָ֑רֶץ וַיִּפְתַּ֨ח יוֹסֵ֜ף אֶֽת־ כָּל־ אֲשֶׁ֤ר בָּהֶם֙ וַיִּשְׁבֹּ֣ר לְמִצְרַ֔יִם וַיֶּחֱזַ֥ק הָֽרָעָ֖ב בְּאֶ֥רֶץ מִצְרָֽיִם׃ ",
        "versenonikud": "והרעב היה על כל פני הארץ ויפתח יוסף את כל אשר בהם וישבר למצרים ויחזק הרעב בארץ מצרים "
    },
    {
        "bookchapter": "בראשית",
        "chapter": "מא",
        "versechapter": "נז",
        "bookseder": "בראשית",
        "seder": "לז",
        "verseseder": "כ",
        "parasha": "מקץ",
        "versenikud": "וְכָל־ הָאָ֙רֶץ֙ בָּ֣אוּ מִצְרַ֔יְמָה לִשְׁבֹּ֖ר אֶל־ יוֹסֵ֑ף כִּֽי־ חָזַ֥ק הָרָעָ֖ב בְּכָל־ הָאָֽרֶץ׃ ",
        "versenonikud": "וכל הארץ באו מצרימה לשבר אל יוסף כי חזק הרעב בכל הארץ "
    }
]