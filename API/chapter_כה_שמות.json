[
    {
        "bookchapter": "שמות",
        "chapter": "כה",
        "versechapter": "א",
        "bookseder": "שמות",
        "seder": "יח",
        "verseseder": "א",
        "parasha": "תרומה",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "שמות",
        "chapter": "כה",
        "versechapter": "ב",
        "bookseder": "שמות",
        "seder": "יח",
        "verseseder": "ב",
        "parasha": "תרומה",
        "versenikud": "דַּבֵּר֙ אֶל־ בְּנֵ֣י יִשְׂרָאֵ֔ל וְיִקְחוּ־ לִ֖י תְּרוּמָ֑ה מֵאֵ֤ת כָּל־ אִישׁ֙ אֲשֶׁ֣ר יִדְּבֶ֣נּוּ לִבּ֔וֹ תִּקְח֖וּ אֶת־ תְּרוּמָתִֽי׃ ",
        "versenonikud": "דבר אל בני ישראל ויקחו לי תרומה מאת כל איש אשר ידבנו לבו תקחו את תרומתי "
    },
    {
        "bookchapter": "שמות",
        "chapter": "כה",
        "versechapter": "ג",
        "bookseder": "שמות",
        "seder": "יח",
        "verseseder": "ג",
        "parasha": "תרומה",
        "versenikud": "וְזֹאת֙ הַתְּרוּמָ֔ה אֲשֶׁ֥ר תִּקְח֖וּ מֵאִתָּ֑ם זָהָ֥ב וָכֶ֖סֶף וּנְחֹֽשֶׁת׃ ",
        "versenonikud": "וזאת התרומה אשר תקחו מאתם זהב וכסף ונחשת "
    },
    {
        "bookchapter": "שמות",
        "chapter": "כה",
        "versechapter": "ד",
        "bookseder": "שמות",
        "seder": "יח",
        "verseseder": "ד",
        "parasha": "תרומה",
        "versenikud": "וּתְכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֥שׁ וְעִזִּֽים׃ ",
        "versenonikud": "ותכלת וארגמן ותולעת שני ושש ועזים "
    },
    {
        "bookchapter": "שמות",
        "chapter": "כה",
        "versechapter": "ה",
        "bookseder": "שמות",
        "seder": "יח",
        "verseseder": "ה",
        "parasha": "תרומה",
        "versenikud": "וְעֹרֹ֨ת אֵילִ֧ם מְאָדָּמִ֛ים וְעֹרֹ֥ת תְּחָשִׁ֖ים וַעֲצֵ֥י שִׁטִּֽים׃ ",
        "versenonikud": "וערת אילם מאדמים וערת תחשים ועצי שטים "
    },
    {
        "bookchapter": "שמות",
        "chapter": "כה",
        "versechapter": "ו",
        "bookseder": "שמות",
        "seder": "יח",
        "verseseder": "ו",
        "parasha": "תרומה",
        "versenikud": "שֶׁ֖מֶן לַמָּאֹ֑ר בְּשָׂמִים֙ לְשֶׁ֣מֶן הַמִּשְׁחָ֔ה וְלִקְטֹ֖רֶת הַסַּמִּֽים׃ ",
        "versenonikud": "שמן למאר בשמים לשמן המשחה ולקטרת הסמים "
    },
    {
        "bookchapter": "שמות",
        "chapter": "כה",
        "versechapter": "ז",
        "bookseder": "שמות",
        "seder": "יח",
        "verseseder": "ז",
        "parasha": "תרומה",
        "versenikud": "אַבְנֵי־ שֹׁ֕הַם וְאַבְנֵ֖י מִלֻּאִ֑ים לָאֵפֹ֖ד וְלַחֹֽשֶׁן׃ ",
        "versenonikud": "אבני שהם ואבני מלאים לאפד ולחשן "
    },
    {
        "bookchapter": "שמות",
        "chapter": "כה",
        "versechapter": "ח",
        "bookseder": "שמות",
        "seder": "יח",
        "verseseder": "ח",
        "parasha": "תרומה",
        "versenikud": "וְעָ֥שׂוּ לִ֖י מִקְדָּ֑שׁ וְשָׁכַנְתִּ֖י בְּתוֹכָֽם׃ ",
        "versenonikud": "ועשו לי מקדש ושכנתי בתוכם "
    },
    {
        "bookchapter": "שמות",
        "chapter": "כה",
        "versechapter": "ט",
        "bookseder": "שמות",
        "seder": "יח",
        "verseseder": "ט",
        "parasha": "תרומה",
        "versenikud": "כְּכֹ֗ל אֲשֶׁ֤ר אֲנִי֙ מַרְאֶ֣ה אוֹתְךָ֔ אֵ֚ת תַּבְנִ֣ית הַמִּשְׁכָּ֔ן וְאֵ֖ת תַּבְנִ֣ית כָּל־ כֵּלָ֑יו וְכֵ֖ן תַּעֲשֽׂוּ׃ ",
        "versenonikud": "ככל אשר אני מראה אותך את תבנית המשכן ואת תבנית כל כליו וכן תעשו "
    },
    {
        "bookchapter": "שמות",
        "chapter": "כה",
        "versechapter": "י",
        "bookseder": "שמות",
        "seder": "יח",
        "verseseder": "י",
        "parasha": "תרומה",
        "versenikud": "וְעָשׂ֥וּ אֲר֖וֹן עֲצֵ֣י שִׁטִּ֑ים אַמָּתַ֨יִם וָחֵ֜צִי אָרְכּ֗וֹ וְאַמָּ֤ה וָחֵ֙צִי֙ רָחְבּ֔וֹ וְאַמָּ֥ה וָחֵ֖צִי קֹמָתֽוֹ׃ ",
        "versenonikud": "ועשו ארון עצי שטים אמתים וחצי ארכו ואמה וחצי רחבו ואמה וחצי קמתו "
    },
    {
        "bookchapter": "שמות",
        "chapter": "כה",
        "versechapter": "יא",
        "bookseder": "שמות",
        "seder": "יח",
        "verseseder": "יא",
        "parasha": "תרומה",
        "versenikud": "וְצִפִּיתָ֤ אֹתוֹ֙ זָהָ֣ב טָה֔וֹר מִבַּ֥יִת וּמִח֖וּץ תְּצַפֶּ֑נּוּ וְעָשִׂ֧יתָ עָלָ֛יו זֵ֥ר זָהָ֖ב סָבִֽיב׃ ",
        "versenonikud": "וצפית אתו זהב טהור מבית ומחוץ תצפנו ועשית עליו זר זהב סביב "
    },
    {
        "bookchapter": "שמות",
        "chapter": "כה",
        "versechapter": "יב",
        "bookseder": "שמות",
        "seder": "יח",
        "verseseder": "יב",
        "parasha": "תרומה",
        "versenikud": "וְיָצַ֣קְתָּ לּ֗וֹ אַרְבַּע֙ טַבְּעֹ֣ת זָהָ֔ב וְנָ֣תַתָּ֔ה עַ֖ל אַרְבַּ֣ע פַּעֲמֹתָ֑יו וּשְׁתֵּ֣י טַבָּעֹ֗ת עַל־ צַלְעוֹ֙ הָֽאֶחָ֔ת וּשְׁתֵּי֙ טַבָּעֹ֔ת עַל־ צַלְע֖וֹ הַשֵּׁנִֽית׃ ",
        "versenonikud": "ויצקת לו ארבע טבעת זהב ונתתה על ארבע פעמתיו ושתי טבעת על צלעו האחת ושתי טבעת על צלעו השנית "
    },
    {
        "bookchapter": "שמות",
        "chapter": "כה",
        "versechapter": "יג",
        "bookseder": "שמות",
        "seder": "יח",
        "verseseder": "יג",
        "parasha": "תרומה",
        "versenikud": "וְעָשִׂ֥יתָ בַדֵּ֖י עֲצֵ֣י שִׁטִּ֑ים וְצִפִּיתָ֥ אֹתָ֖ם זָהָֽב׃ ",
        "versenonikud": "ועשית בדי עצי שטים וצפית אתם זהב "
    },
    {
        "bookchapter": "שמות",
        "chapter": "כה",
        "versechapter": "יד",
        "bookseder": "שמות",
        "seder": "יח",
        "verseseder": "יד",
        "parasha": "תרומה",
        "versenikud": "וְהֵֽבֵאתָ֤ אֶת־ הַבַּדִּים֙ בַּטַּבָּעֹ֔ת עַ֖ל צַלְעֹ֣ת הָאָרֹ֑ן לָשֵׂ֥את אֶת־ הָאָרֹ֖ן בָּהֶֽם׃ ",
        "versenonikud": "והבאת את הבדים בטבעת על צלעת הארן לשאת את הארן בהם "
    },
    {
        "bookchapter": "שמות",
        "chapter": "כה",
        "versechapter": "טו",
        "bookseder": "שמות",
        "seder": "יח",
        "verseseder": "טו",
        "parasha": "תרומה",
        "versenikud": "בְּטַבְּעֹת֙ הָאָרֹ֔ן יִהְי֖וּ הַבַּדִּ֑ים לֹ֥א יָסֻ֖רוּ מִמֶּֽנּוּ׃ ",
        "versenonikud": "בטבעת הארן יהיו הבדים לא יסרו ממנו "
    },
    {
        "bookchapter": "שמות",
        "chapter": "כה",
        "versechapter": "טז",
        "bookseder": "שמות",
        "seder": "יח",
        "verseseder": "טז",
        "parasha": "תרומה",
        "versenikud": "וְנָתַתָּ֖ אֶל־ הָאָרֹ֑ן אֵ֚ת הָעֵדֻ֔ת אֲשֶׁ֥ר אֶתֵּ֖ן אֵלֶֽיךָ׃ ",
        "versenonikud": "ונתת אל הארן את העדת אשר אתן אליך "
    },
    {
        "bookchapter": "שמות",
        "chapter": "כה",
        "versechapter": "יז",
        "bookseder": "שמות",
        "seder": "יח",
        "verseseder": "יז",
        "parasha": "תרומה",
        "versenikud": "וְעָשִׂ֥יתָ כַפֹּ֖רֶת זָהָ֣ב טָה֑וֹר אַמָּתַ֤יִם וָחֵ֙צִי֙ אָרְכָּ֔הּ וְאַמָּ֥ה וָחֵ֖צִי רָחְבָּֽהּ׃ ",
        "versenonikud": "ועשית כפרת זהב טהור אמתים וחצי ארכה ואמה וחצי רחבה "
    },
    {
        "bookchapter": "שמות",
        "chapter": "כה",
        "versechapter": "יח",
        "bookseder": "שמות",
        "seder": "יח",
        "verseseder": "יח",
        "parasha": "תרומה",
        "versenikud": "וְעָשִׂ֛יתָ שְׁנַ֥יִם כְּרֻבִ֖ים זָהָ֑ב מִקְשָׁה֙ תַּעֲשֶׂ֣ה אֹתָ֔ם מִשְּׁנֵ֖י קְצ֥וֹת הַכַּפֹּֽרֶת׃ ",
        "versenonikud": "ועשית שנים כרבים זהב מקשה תעשה אתם משני קצות הכפרת "
    },
    {
        "bookchapter": "שמות",
        "chapter": "כה",
        "versechapter": "יט",
        "bookseder": "שמות",
        "seder": "יח",
        "verseseder": "יט",
        "parasha": "תרומה",
        "versenikud": "וַ֠עֲשֵׂה כְּר֨וּב אֶחָ֤ד מִקָּצָה֙ מִזֶּ֔ה וּכְרוּב־ אֶחָ֥ד מִקָּצָ֖ה מִזֶּ֑ה מִן־ הַכַּפֹּ֛רֶת תַּעֲשׂ֥וּ אֶת־ הַכְּרֻבִ֖ים עַל־ שְׁנֵ֥י קְצוֹתָֽיו׃ ",
        "versenonikud": "ועשה כרוב אחד מקצה מזה וכרוב אחד מקצה מזה מן הכפרת תעשו את הכרבים על שני קצותיו "
    },
    {
        "bookchapter": "שמות",
        "chapter": "כה",
        "versechapter": "כ",
        "bookseder": "שמות",
        "seder": "יח",
        "verseseder": "כ",
        "parasha": "תרומה",
        "versenikud": "וְהָי֣וּ הַכְּרֻבִים֩ פֹּרְשֵׂ֨י כְנָפַ֜יִם לְמַ֗עְלָה סֹכְכִ֤ים בְּכַנְפֵיהֶם֙ עַל־ הַכַּפֹּ֔רֶת וּפְנֵיהֶ֖ם אִ֣ישׁ אֶל־ אָחִ֑יו אֶל־ הַכַּפֹּ֔רֶת יִהְי֖וּ פְּנֵ֥י הַכְּרֻבִֽים׃ ",
        "versenonikud": "והיו הכרבים פרשי כנפים למעלה סככים בכנפיהם על הכפרת ופניהם איש אל אחיו אל הכפרת יהיו פני הכרבים "
    },
    {
        "bookchapter": "שמות",
        "chapter": "כה",
        "versechapter": "כא",
        "bookseder": "שמות",
        "seder": "יח",
        "verseseder": "כא",
        "parasha": "תרומה",
        "versenikud": "וְנָתַתָּ֧ אֶת־ הַכַּפֹּ֛רֶת עַל־ הָאָרֹ֖ן מִלְמָ֑עְלָה וְאֶל־ הָ֣אָרֹ֔ן תִּתֵּן֙ אֶת־ הָ֣עֵדֻ֔ת אֲשֶׁ֥ר אֶתֵּ֖ן אֵלֶֽיךָ׃ ",
        "versenonikud": "ונתת את הכפרת על הארן מלמעלה ואל הארן תתן את העדת אשר אתן אליך "
    },
    {
        "bookchapter": "שמות",
        "chapter": "כה",
        "versechapter": "כב",
        "bookseder": "שמות",
        "seder": "יח",
        "verseseder": "כב",
        "parasha": "תרומה",
        "versenikud": "וְנוֹעַדְתִּ֣י לְךָ֮ שָׁם֒ וְדִבַּרְתִּ֨י אִתְּךָ֜ מֵעַ֣ל הַכַּפֹּ֗רֶת מִבֵּין֙ שְׁנֵ֣י הַכְּרֻבִ֔ים אֲשֶׁ֖ר עַל־ אֲרֹ֣ן הָעֵדֻ֑ת אֵ֣ת כָּל־ אֲשֶׁ֧ר אֲצַוֶּ֛ה אוֹתְךָ֖ אֶל־ בְּנֵ֥י יִשְׂרָאֵֽל׃ ",
        "versenonikud": "ונועדתי לך שם ודברתי אתך מעל הכפרת מבין שני הכרבים אשר על ארן העדת את כל אשר אצוה אותך אל בני ישראל "
    },
    {
        "bookchapter": "שמות",
        "chapter": "כה",
        "versechapter": "כג",
        "bookseder": "שמות",
        "seder": "יח",
        "verseseder": "כג",
        "parasha": "תרומה",
        "versenikud": "וְעָשִׂ֥יתָ שֻׁלְחָ֖ן עֲצֵ֣י שִׁטִּ֑ים אַמָּתַ֤יִם אָרְכּוֹ֙ וְאַמָּ֣ה רָחְבּ֔וֹ וְאַמָּ֥ה וָחֵ֖צִי קֹמָתֽוֹ׃ ",
        "versenonikud": "ועשית שלחן עצי שטים אמתים ארכו ואמה רחבו ואמה וחצי קמתו "
    },
    {
        "bookchapter": "שמות",
        "chapter": "כה",
        "versechapter": "כד",
        "bookseder": "שמות",
        "seder": "יח",
        "verseseder": "כד",
        "parasha": "תרומה",
        "versenikud": "וְצִפִּיתָ֥ אֹת֖וֹ זָהָ֣ב טָה֑וֹר וְעָשִׂ֥יתָ לּ֛וֹ זֵ֥ר זָהָ֖ב סָבִֽיב׃ ",
        "versenonikud": "וצפית אתו זהב טהור ועשית לו זר זהב סביב "
    },
    {
        "bookchapter": "שמות",
        "chapter": "כה",
        "versechapter": "כה",
        "bookseder": "שמות",
        "seder": "יח",
        "verseseder": "כה",
        "parasha": "תרומה",
        "versenikud": "וְעָשִׂ֨יתָ לּ֥וֹ מִסְגֶּ֛רֶת טֹ֖פַח סָבִ֑יב וְעָשִׂ֧יתָ זֵר־ זָהָ֛ב לְמִסְגַּרְתּ֖וֹ סָבִֽיב׃ ",
        "versenonikud": "ועשית לו מסגרת טפח סביב ועשית זר זהב למסגרתו סביב "
    },
    {
        "bookchapter": "שמות",
        "chapter": "כה",
        "versechapter": "כו",
        "bookseder": "שמות",
        "seder": "יח",
        "verseseder": "כו",
        "parasha": "תרומה",
        "versenikud": "וְעָשִׂ֣יתָ לּ֔וֹ אַרְבַּ֖ע טַבְּעֹ֣ת זָהָ֑ב וְנָתַתָּ֙ אֶת־ הַטַּבָּעֹ֔ת עַ֚ל אַרְבַּ֣ע הַפֵּאֹ֔ת אֲשֶׁ֖ר לְאַרְבַּ֥ע רַגְלָֽיו׃ ",
        "versenonikud": "ועשית לו ארבע טבעת זהב ונתת את הטבעת על ארבע הפאת אשר לארבע רגליו "
    },
    {
        "bookchapter": "שמות",
        "chapter": "כה",
        "versechapter": "כז",
        "bookseder": "שמות",
        "seder": "יח",
        "verseseder": "כז",
        "parasha": "תרומה",
        "versenikud": "לְעֻמַּת֙ הַמִּסְגֶּ֔רֶת תִּהְיֶ֖יןָ הַטַּבָּעֹ֑ת לְבָתִּ֣ים לְבַדִּ֔ים לָשֵׂ֖את אֶת־ הַשֻּׁלְחָֽן׃ ",
        "versenonikud": "לעמת המסגרת תהיין הטבעת לבתים לבדים לשאת את השלחן "
    },
    {
        "bookchapter": "שמות",
        "chapter": "כה",
        "versechapter": "כח",
        "bookseder": "שמות",
        "seder": "יח",
        "verseseder": "כח",
        "parasha": "תרומה",
        "versenikud": "וְעָשִׂ֤יתָ אֶת־ הַבַּדִּים֙ עֲצֵ֣י שִׁטִּ֔ים וְצִפִּיתָ֥ אֹתָ֖ם זָהָ֑ב וְנִשָּׂא־ בָ֖ם אֶת־ הַשֻּׁלְחָֽן׃ ",
        "versenonikud": "ועשית את הבדים עצי שטים וצפית אתם זהב ונשא בם את השלחן "
    },
    {
        "bookchapter": "שמות",
        "chapter": "כה",
        "versechapter": "כט",
        "bookseder": "שמות",
        "seder": "יח",
        "verseseder": "כט",
        "parasha": "תרומה",
        "versenikud": "וְעָשִׂ֨יתָ קְּעָרֹתָ֜יו וְכַפֹּתָ֗יו וּקְשׂוֹתָיו֙ וּמְנַקִּיֹּתָ֔יו אֲשֶׁ֥ר יֻסַּ֖ךְ בָּהֵ֑ן זָהָ֥ב טָה֖וֹר תַּעֲשֶׂ֥ה אֹתָֽם׃ ",
        "versenonikud": "ועשית קערתיו וכפתיו וקשותיו ומנקיתיו אשר יסך בהן זהב טהור תעשה אתם "
    },
    {
        "bookchapter": "שמות",
        "chapter": "כה",
        "versechapter": "ל",
        "bookseder": "שמות",
        "seder": "יח",
        "verseseder": "ל",
        "parasha": "תרומה",
        "versenikud": "וְנָתַתָּ֧ עַֽל־ הַשֻּׁלְחָ֛ן לֶ֥חֶם פָּנִ֖ים לְפָנַ֥י תָּמִֽיד׃ ",
        "versenonikud": "ונתת על השלחן לחם פנים לפני תמיד "
    },
    {
        "bookchapter": "שמות",
        "chapter": "כה",
        "versechapter": "לא",
        "bookseder": "שמות",
        "seder": "יח",
        "verseseder": "לא",
        "parasha": "תרומה",
        "versenikud": "וְעָשִׂ֥יתָ מְנֹרַ֖ת זָהָ֣ב טָה֑וֹר מִקְשָׁ֞ה תֵּעָשֶׂ֤ה הַמְּנוֹרָה֙ יְרֵכָ֣הּ וְקָנָ֔הּ גְּבִיעֶ֛יהָ כַּפְתֹּרֶ֥יהָ וּפְרָחֶ֖יהָ מִמֶּ֥נָּה יִהְיֽוּ׃ ",
        "versenonikud": "ועשית מנרת זהב טהור מקשה תעשה המנורה ירכה וקנה גביעיה כפתריה ופרחיה ממנה יהיו "
    },
    {
        "bookchapter": "שמות",
        "chapter": "כה",
        "versechapter": "לב",
        "bookseder": "שמות",
        "seder": "יח",
        "verseseder": "לב",
        "parasha": "תרומה",
        "versenikud": "וְשִׁשָּׁ֣ה קָנִ֔ים יֹצְאִ֖ים מִצִּדֶּ֑יהָ שְׁלֹשָׁ֣ה ׀ קְנֵ֣י מְנֹרָ֗ה מִצִּדָּהּ֙ הָאֶחָ֔ד וּשְׁלֹשָׁה֙ קְנֵ֣י מְנֹרָ֔ה מִצִּדָּ֖הּ הַשֵּׁנִֽי׃ ",
        "versenonikud": "וששה קנים יצאים מצדיה שלשה  קני מנרה מצדה האחד ושלשה קני מנרה מצדה השני "
    },
    {
        "bookchapter": "שמות",
        "chapter": "כה",
        "versechapter": "לג",
        "bookseder": "שמות",
        "seder": "יח",
        "verseseder": "לג",
        "parasha": "תרומה",
        "versenikud": "שְׁלֹשָׁ֣ה גְ֠בִעִים מְֽשֻׁקָּדִ֞ים בַּקָּנֶ֣ה הָאֶחָד֮ כַּפְתֹּ֣ר וָפֶרַח֒ וּשְׁלֹשָׁ֣ה גְבִעִ֗ים מְשֻׁקָּדִ֛ים בַּקָּנֶ֥ה הָאֶחָ֖ד כַּפְתֹּ֣ר וָפָ֑רַח כֵּ֚ן לְשֵׁ֣שֶׁת הַקָּנִ֔ים הַיֹּצְאִ֖ים מִן־ הַמְּנֹרָֽה׃ ",
        "versenonikud": "שלשה גבעים משקדים בקנה האחד כפתר ופרח ושלשה גבעים משקדים בקנה האחד כפתר ופרח כן לששת הקנים היצאים מן המנרה "
    },
    {
        "bookchapter": "שמות",
        "chapter": "כה",
        "versechapter": "לד",
        "bookseder": "שמות",
        "seder": "יח",
        "verseseder": "לד",
        "parasha": "תרומה",
        "versenikud": "וּבַמְּנֹרָ֖ה אַרְבָּעָ֣ה גְבִעִ֑ים מְשֻׁקָּדִ֔ים כַּפְתֹּרֶ֖יהָ וּפְרָחֶֽיהָ׃ ",
        "versenonikud": "ובמנרה ארבעה גבעים משקדים כפתריה ופרחיה "
    },
    {
        "bookchapter": "שמות",
        "chapter": "כה",
        "versechapter": "לה",
        "bookseder": "שמות",
        "seder": "יח",
        "verseseder": "לה",
        "parasha": "תרומה",
        "versenikud": "וְכַפְתֹּ֡ר תַּחַת֩ שְׁנֵ֨י הַקָּנִ֜ים מִמֶּ֗נָּה וְכַפְתֹּר֙ תַּ֣חַת שְׁנֵ֤י הַקָּנִים֙ מִמֶּ֔נָּה וְכַפְתֹּ֕ר תַּחַת־ שְׁנֵ֥י הַקָּנִ֖ים מִמֶּ֑נָּה לְשֵׁ֙שֶׁת֙ הַקָּנִ֔ים הַיֹּצְאִ֖ים מִן־ הַמְּנֹרָֽה׃ ",
        "versenonikud": "וכפתר תחת שני הקנים ממנה וכפתר תחת שני הקנים ממנה וכפתר תחת שני הקנים ממנה לששת הקנים היצאים מן המנרה "
    },
    {
        "bookchapter": "שמות",
        "chapter": "כה",
        "versechapter": "לו",
        "bookseder": "שמות",
        "seder": "יח",
        "verseseder": "לו",
        "parasha": "תרומה",
        "versenikud": "כַּפְתֹּרֵיהֶ֥ם וּקְנֹתָ֖ם מִמֶּ֣נָּה יִהְי֑וּ כֻּלָּ֛הּ מִקְשָׁ֥ה אַחַ֖ת זָהָ֥ב טָהֽוֹר׃ ",
        "versenonikud": "כפתריהם וקנתם ממנה יהיו כלה מקשה אחת זהב טהור "
    },
    {
        "bookchapter": "שמות",
        "chapter": "כה",
        "versechapter": "לז",
        "bookseder": "שמות",
        "seder": "יח",
        "verseseder": "לז",
        "parasha": "תרומה",
        "versenikud": "וְעָשִׂ֥יתָ אֶת־ נֵרֹתֶ֖יהָ שִׁבְעָ֑ה וְהֶֽעֱלָה֙ אֶת־ נֵ֣רֹתֶ֔יהָ וְהֵאִ֖יר עַל־ עֵ֥בֶר פָּנֶֽיהָ׃ ",
        "versenonikud": "ועשית את נרתיה שבעה והעלה את נרתיה והאיר על עבר פניה "
    },
    {
        "bookchapter": "שמות",
        "chapter": "כה",
        "versechapter": "לח",
        "bookseder": "שמות",
        "seder": "יח",
        "verseseder": "לח",
        "parasha": "תרומה",
        "versenikud": "וּמַלְקָחֶ֥יהָ וּמַחְתֹּתֶ֖יהָ זָהָ֥ב טָהֽוֹר׃ ",
        "versenonikud": "ומלקחיה ומחתתיה זהב טהור "
    },
    {
        "bookchapter": "שמות",
        "chapter": "כה",
        "versechapter": "לט",
        "bookseder": "שמות",
        "seder": "יח",
        "verseseder": "לט",
        "parasha": "תרומה",
        "versenikud": "כִּכָּ֛ר זָהָ֥ב טָה֖וֹר יַעֲשֶׂ֣ה אֹתָ֑הּ אֵ֥ת כָּל־ הַכֵּלִ֖ים הָאֵֽלֶּה׃ ",
        "versenonikud": "ככר זהב טהור יעשה אתה את כל הכלים האלה "
    },
    {
        "bookchapter": "שמות",
        "chapter": "כה",
        "versechapter": "מ",
        "bookseder": "שמות",
        "seder": "יח",
        "verseseder": "מ",
        "parasha": "תרומה",
        "versenikud": "וּרְאֵ֖ה וַעֲשֵׂ֑ה בְּתַ֨בְנִיתָ֔ם אֲשֶׁר־ אַתָּ֥ה מָרְאֶ֖ה בָּהָֽר׃ ",
        "versenonikud": "וראה ועשה בתבניתם אשר אתה מראה בהר "
    }
]