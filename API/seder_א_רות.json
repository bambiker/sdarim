[
    {
        "bookchapter": "רות",
        "chapter": "א",
        "versechapter": "א",
        "bookseder": "רות",
        "seder": "א",
        "verseseder": "א",
        "versenikud": "וַיְהִ֗י בִּימֵי֙ שְׁפֹ֣ט הַשֹּׁפְטִ֔ים וַיְהִ֥י רָעָ֖ב בָּאָ֑רֶץ וַיֵּ֨לֶךְ אִ֜ישׁ מִבֵּ֧ית לֶ֣חֶם יְהוּדָ֗ה לָגוּר֙ בִּשְׂדֵ֣י מוֹאָ֔ב ה֥וּא וְאִשְׁתּ֖וֹ וּשְׁנֵ֥י בָנָֽיו׃ ",
        "versenonikud": "ויהי בימי שפט השפטים ויהי רעב בארץ וילך איש מבית לחם יהודה לגור בשדי מואב הוא ואשתו ושני בניו "
    },
    {
        "bookchapter": "רות",
        "chapter": "א",
        "versechapter": "ב",
        "bookseder": "רות",
        "seder": "א",
        "verseseder": "ב",
        "versenikud": "וְשֵׁ֣ם הָאִ֣ישׁ אֱ‍ֽלִימֶ֡לֶךְ וְשֵׁם֩ אִשְׁתּ֨וֹ נָעֳמִ֜י וְשֵׁ֥ם שְׁנֵֽי־ בָנָ֣יו ׀ מַחְל֤וֹן וְכִלְיוֹן֙ אֶפְרָתִ֔ים מִבֵּ֥ית לֶ֖חֶם יְהוּדָ֑ה וַיָּבֹ֥אוּ שְׂדֵי־ מוֹאָ֖ב וַיִּֽהְיוּ־ שָֽׁם׃ ",
        "versenonikud": "ושם האיש אלימלך ושם אשתו נעמי ושם שני בניו  מחלון וכליון אפרתים מבית לחם יהודה ויבאו שדי מואב ויהיו שם "
    },
    {
        "bookchapter": "רות",
        "chapter": "א",
        "versechapter": "ג",
        "bookseder": "רות",
        "seder": "א",
        "verseseder": "ג",
        "versenikud": "וַיָּ֥מָת אֱלִימֶ֖לֶךְ אִ֣ישׁ נָעֳמִ֑י וַתִּשָּׁאֵ֥ר הִ֖יא וּשְׁנֵ֥י בָנֶֽיהָ׃ ",
        "versenonikud": "וימת אלימלך איש נעמי ותשאר היא ושני בניה "
    },
    {
        "bookchapter": "רות",
        "chapter": "א",
        "versechapter": "ד",
        "bookseder": "רות",
        "seder": "א",
        "verseseder": "ד",
        "versenikud": "וַיִּשְׂא֣וּ לָהֶ֗ם נָשִׁים֙ מֹֽאֲבִיּ֔וֹת שֵׁ֤ם הָֽאַחַת֙ עָרְפָּ֔ה וְשֵׁ֥ם הַשֵּׁנִ֖ית ר֑וּת וַיֵּ֥שְׁבוּ שָׁ֖ם כְּעֶ֥שֶׂר שָׁנִֽים׃ ",
        "versenonikud": "וישאו להם נשים מאביות שם האחת ערפה ושם השנית רות וישבו שם כעשר שנים "
    },
    {
        "bookchapter": "רות",
        "chapter": "א",
        "versechapter": "ה",
        "bookseder": "רות",
        "seder": "א",
        "verseseder": "ה",
        "versenikud": "וַיָּמ֥וּתוּ גַם־ שְׁנֵיהֶ֖ם מַחְל֣וֹן וְכִלְי֑וֹן וַתִּשָּׁאֵר֙ הָֽאִשָּׁ֔ה מִשְּׁנֵ֥י יְלָדֶ֖יהָ וּמֵאִישָֽׁהּ׃ ",
        "versenonikud": "וימותו גם שניהם מחלון וכליון ותשאר האשה משני ילדיה ומאישה "
    },
    {
        "bookchapter": "רות",
        "chapter": "א",
        "versechapter": "ו",
        "bookseder": "רות",
        "seder": "א",
        "verseseder": "ו",
        "versenikud": "וַתָּ֤קָם הִיא֙ וְכַלֹּתֶ֔יהָ וַתָּ֖שָׁב מִשְּׂדֵ֣י מוֹאָ֑ב כִּ֤י שָֽׁמְעָה֙ בִּשְׂדֵ֣ה מוֹאָ֔ב כִּֽי־ פָקַ֤ד יְהוָה֙ אֶת־ עַמּ֔וֹ לָתֵ֥ת לָהֶ֖ם לָֽחֶם׃ ",
        "versenonikud": "ותקם היא וכלתיה ותשב משדי מואב כי שמעה בשדה מואב כי פקד יהוה את עמו לתת להם לחם "
    },
    {
        "bookchapter": "רות",
        "chapter": "א",
        "versechapter": "ז",
        "bookseder": "רות",
        "seder": "א",
        "verseseder": "ז",
        "versenikud": "וַתֵּצֵ֗א מִן־ הַמָּקוֹם֙ אֲשֶׁ֣ר הָיְתָה־ שָׁ֔מָּה וּשְׁתֵּ֥י כַלֹּתֶ֖יהָ עִמָּ֑הּ וַתֵּלַ֣כְנָה בַדֶּ֔רֶךְ לָשׁ֖וּב אֶל־ אֶ֥רֶץ יְהוּדָֽה׃ ",
        "versenonikud": "ותצא מן המקום אשר היתה שמה ושתי כלתיה עמה ותלכנה בדרך לשוב אל ארץ יהודה "
    },
    {
        "bookchapter": "רות",
        "chapter": "א",
        "versechapter": "ח",
        "bookseder": "רות",
        "seder": "א",
        "verseseder": "ח",
        "versenikud": "וַתֹּ֤אמֶר נָעֳמִי֙ לִשְׁתֵּ֣י כַלֹּתֶ֔יהָ לֵ֣כְנָה שֹּׁ֔בְנָה אִשָּׁ֖ה לְבֵ֣ית אִמָּ֑הּ יעשה יַ֣עַשׂ יְהוָ֤ה עִמָּכֶם֙ חֶ֔סֶד כַּאֲשֶׁ֧ר עֲשִׂיתֶ֛ם עִם־ הַמֵּתִ֖ים וְעִמָּדִֽי׃ ",
        "versenonikud": "ותאמר נעמי לשתי כלתיה לכנה שבנה אשה לבית אמה יעשה יעש יהוה עמכם חסד כאשר עשיתם עם המתים ועמדי "
    },
    {
        "bookchapter": "רות",
        "chapter": "א",
        "versechapter": "ט",
        "bookseder": "רות",
        "seder": "א",
        "verseseder": "ט",
        "versenikud": "יִתֵּ֤ן יְהוָה֙ לָכֶ֔ם וּמְצֶ֣אןָ מְנוּחָ֔ה אִשָּׁ֖ה בֵּ֣ית אִישָׁ֑הּ וַתִּשַּׁ֣ק לָהֶ֔ן וַתִּשֶּׂ֥אנָה קוֹלָ֖ן וַתִּבְכֶּֽינָה׃ ",
        "versenonikud": "יתן יהוה לכם ומצאן מנוחה אשה בית אישה ותשק להן ותשאנה קולן ותבכינה "
    },
    {
        "bookchapter": "רות",
        "chapter": "א",
        "versechapter": "י",
        "bookseder": "רות",
        "seder": "א",
        "verseseder": "י",
        "versenikud": "וַתֹּאמַ֖רְנָה־ לָּ֑הּ כִּי־ אִתָּ֥ךְ נָשׁ֖וּב לְעַמֵּֽךְ׃ ",
        "versenonikud": "ותאמרנה לה כי אתך נשוב לעמך "
    },
    {
        "bookchapter": "רות",
        "chapter": "א",
        "versechapter": "יא",
        "bookseder": "רות",
        "seder": "א",
        "verseseder": "יא",
        "versenikud": "וַתֹּ֤אמֶר נָעֳמִי֙ שֹׁ֣בְנָה בְנֹתַ֔י לָ֥מָּה תֵלַ֖כְנָה עִמִּ֑י הַֽעֽוֹד־ לִ֤י בָנִים֙ בְּֽמֵעַ֔י וְהָי֥וּ לָכֶ֖ם לַאֲנָשִֽׁים׃ ",
        "versenonikud": "ותאמר נעמי שבנה בנתי למה תלכנה עמי העוד לי בנים במעי והיו לכם לאנשים "
    },
    {
        "bookchapter": "רות",
        "chapter": "א",
        "versechapter": "יב",
        "bookseder": "רות",
        "seder": "א",
        "verseseder": "יב",
        "versenikud": "שֹׁ֤בְנָה בְנֹתַי֙ לֵ֔כְןָ כִּ֥י זָקַ֖נְתִּי מִהְי֣וֹת לְאִ֑ישׁ כִּ֤י אָמַ֙רְתִּי֙ יֶשׁ־ לִ֣י תִקְוָ֔ה גַּ֣ם הָיִ֤יתִי הַלַּ֙יְלָה֙ לְאִ֔ישׁ וְגַ֖ם יָלַ֥דְתִּי בָנִֽים׃ ",
        "versenonikud": "שבנה בנתי לכן כי זקנתי מהיות לאיש כי אמרתי יש לי תקוה גם הייתי הלילה לאיש וגם ילדתי בנים "
    },
    {
        "bookchapter": "רות",
        "chapter": "א",
        "versechapter": "יג",
        "bookseder": "רות",
        "seder": "א",
        "verseseder": "יג",
        "versenikud": "הֲלָהֵ֣ן ׀ תְּשַׂבֵּ֗רְנָה עַ֚ד אֲשֶׁ֣ר יִגְדָּ֔לוּ הֲלָהֵן֙ תֵּֽעָגֵ֔נָה לְבִלְתִּ֖י הֱי֣וֹת לְאִ֑ישׁ אַ֣ל בְּנֹתַ֗י כִּֽי־ מַר־ לִ֤י מְאֹד֙ מִכֶּ֔ם כִּֽי־ יָצְאָ֥ה בִ֖י יַד־ יְהוָֽה׃ ",
        "versenonikud": "הלהן  תשברנה עד אשר יגדלו הלהן תעגנה לבלתי היות לאיש אל בנתי כי מר לי מאד מכם כי יצאה בי יד יהוה "
    },
    {
        "bookchapter": "רות",
        "chapter": "א",
        "versechapter": "יד",
        "bookseder": "רות",
        "seder": "א",
        "verseseder": "יד",
        "versenikud": "וַתִּשֶּׂ֣נָה קוֹלָ֔ן וַתִּבְכֶּ֖ינָה ע֑וֹד וַתִּשַּׁ֤ק עָרְפָּה֙ לַחֲמוֹתָ֔הּ וְר֖וּת דָּ֥בְקָה בָּֽהּ׃ ",
        "versenonikud": "ותשנה קולן ותבכינה עוד ותשק ערפה לחמותה ורות דבקה בה "
    },
    {
        "bookchapter": "רות",
        "chapter": "א",
        "versechapter": "טו",
        "bookseder": "רות",
        "seder": "א",
        "verseseder": "טו",
        "versenikud": "וַתֹּ֗אמֶר הִנֵּה֙ שָׁ֣בָה יְבִמְתֵּ֔ךְ אֶל־ עַמָּ֖הּ וְאֶל־ אֱלֹהֶ֑יהָ שׁ֖וּבִי אַחֲרֵ֥י יְבִמְתֵּֽךְ׃ ",
        "versenonikud": "ותאמר הנה שבה יבמתך אל עמה ואל אלהיה שובי אחרי יבמתך "
    },
    {
        "bookchapter": "רות",
        "chapter": "א",
        "versechapter": "טז",
        "bookseder": "רות",
        "seder": "א",
        "verseseder": "טז",
        "versenikud": "וַתֹּ֤אמֶר רוּת֙ אַל־ תִּפְגְּעִי־ בִ֔י לְעָזְבֵ֖ךְ לָשׁ֣וּב מֵאַחֲרָ֑יִךְ כִּ֠י אֶל־ אֲשֶׁ֨ר תֵּלְכִ֜י אֵלֵ֗ךְ וּבַאֲשֶׁ֤ר תָּלִ֙ינִי֙ אָלִ֔ין עַמֵּ֣ךְ עַמִּ֔י וֵאלֹהַ֖יִךְ אֱלֹהָֽי׃ ",
        "versenonikud": "ותאמר רות אל תפגעי בי לעזבך לשוב מאחריך כי אל אשר תלכי אלך ובאשר תליני אלין עמך עמי ואלהיך אלהי "
    },
    {
        "bookchapter": "רות",
        "chapter": "א",
        "versechapter": "יז",
        "bookseder": "רות",
        "seder": "א",
        "verseseder": "יז",
        "versenikud": "בַּאֲשֶׁ֤ר תָּמ֙וּתִי֙ אָמ֔וּת וְשָׁ֖ם אֶקָּבֵ֑ר כֹּה֩ יַעֲשֶׂ֨ה יְהוָ֥ה לִי֙ וְכֹ֣ה יֹסִ֔יף כִּ֣י הַמָּ֔וֶת יַפְרִ֖יד בֵּינִ֥י וּבֵינֵֽךְ׃ ",
        "versenonikud": "באשר תמותי אמות ושם אקבר כה יעשה יהוה לי וכה יסיף כי המות יפריד ביני ובינך "
    },
    {
        "bookchapter": "רות",
        "chapter": "א",
        "versechapter": "יח",
        "bookseder": "רות",
        "seder": "א",
        "verseseder": "יח",
        "versenikud": "וַתֵּ֕רֶא כִּֽי־ מִתְאַמֶּ֥צֶת הִ֖יא לָלֶ֣כֶת אִתָּ֑הּ וַתֶּחְדַּ֖ל לְדַבֵּ֥ר אֵלֶֽיהָ׃ ",
        "versenonikud": "ותרא כי מתאמצת היא ללכת אתה ותחדל לדבר אליה "
    },
    {
        "bookchapter": "רות",
        "chapter": "א",
        "versechapter": "יט",
        "bookseder": "רות",
        "seder": "א",
        "verseseder": "יט",
        "versenikud": "וַתֵּלַ֣כְנָה שְׁתֵּיהֶ֔ם עַד־ בֹּאָ֖נָה בֵּ֣ית לָ֑חֶם וַיְהִ֗י כְּבֹאָ֙נָה֙ בֵּ֣ית לֶ֔חֶם וַתֵּהֹ֤ם כָּל־ הָעִיר֙ עֲלֵיהֶ֔ן וַתֹּאמַ֖רְנָה הֲזֹ֥את נָעֳמִֽי׃ ",
        "versenonikud": "ותלכנה שתיהם עד באנה בית לחם ויהי כבאנה בית לחם ותהם כל העיר עליהן ותאמרנה הזאת נעמי "
    },
    {
        "bookchapter": "רות",
        "chapter": "א",
        "versechapter": "כ",
        "bookseder": "רות",
        "seder": "א",
        "verseseder": "כ",
        "versenikud": "וַתֹּ֣אמֶר אֲלֵיהֶ֔ן אַל־ תִּקְרֶ֥אנָה לִ֖י נָעֳמִ֑י קְרֶ֤אןָ לִי֙ מָרָ֔א כִּי־ הֵמַ֥ר שַׁדַּ֛י לִ֖י מְאֹֽד׃ ",
        "versenonikud": "ותאמר אליהן אל תקראנה לי נעמי קראן לי מרא כי המר שדי לי מאד "
    },
    {
        "bookchapter": "רות",
        "chapter": "א",
        "versechapter": "כא",
        "bookseder": "רות",
        "seder": "א",
        "verseseder": "כא",
        "versenikud": "אֲנִי֙ מְלֵאָ֣ה הָלַ֔כְתִּי וְרֵיקָ֖ם הֱשִׁיבַ֣נִי יְהוָ֑ה לָ֣מָּה תִקְרֶ֤אנָה לִי֙ נָעֳמִ֔י וַֽיהוָה֙ עָ֣נָה בִ֔י וְשַׁדַּ֖י הֵ֥רַֽע לִֽי׃ ",
        "versenonikud": "אני מלאה הלכתי וריקם השיבני יהוה למה תקראנה לי נעמי ויהוה ענה בי ושדי הרע לי "
    },
    {
        "bookchapter": "רות",
        "chapter": "א",
        "versechapter": "כב",
        "bookseder": "רות",
        "seder": "א",
        "verseseder": "כב",
        "versenikud": "וַתָּ֣שָׁב נָעֳמִ֗י וְר֨וּת הַמּוֹאֲבִיָּ֤ה כַלָּתָהּ֙ עִמָּ֔הּ הַשָּׁ֖בָה מִשְּׂדֵ֣י מוֹאָ֑ב וְהֵ֗מָּה בָּ֚אוּ בֵּ֣ית לֶ֔חֶם בִּתְחִלַּ֖ת קְצִ֥יר שְׂעֹרִֽים׃ ",
        "versenonikud": "ותשב נעמי ורות המואביה כלתה עמה השבה משדי מואב והמה באו בית לחם בתחלת קציר שערים "
    },
    {
        "bookchapter": "רות",
        "chapter": "ב",
        "versechapter": "א",
        "bookseder": "רות",
        "seder": "א",
        "verseseder": "כג",
        "versenikud": "וּֽלְנָעֳמִ֞י מידע מוֹדַ֣ע לְאִישָׁ֗הּ אִ֚ישׁ גִּבּ֣וֹר חַ֔יִל מִמִּשְׁפַּ֖חַת אֱלִימֶ֑לֶךְ וּשְׁמ֖וֹ בֹּֽעַז׃ ",
        "versenonikud": "ולנעמי מידע מודע לאישה איש גבור חיל ממשפחת אלימלך ושמו בעז "
    },
    {
        "bookchapter": "רות",
        "chapter": "ב",
        "versechapter": "ב",
        "bookseder": "רות",
        "seder": "א",
        "verseseder": "כד",
        "versenikud": "וַתֹּאמֶר֩ ר֨וּת הַמּוֹאֲבִיָּ֜ה אֶֽל־ נָעֳמִ֗י אֵֽלְכָה־ נָּ֤א הַשָּׂדֶה֙ וַאֲלַקֳטָּ֣ה בַשִׁבֳּלִ֔ים אַחַ֕ר אֲשֶׁ֥ר אֶמְצָא־ חֵ֖ן בְּעֵינָ֑יו וַתֹּ֥אמֶר לָ֖הּ לְכִ֥י בִתִּֽי׃ ",
        "versenonikud": "ותאמר רות המואביה אל נעמי אלכה נא השדה ואלקטה בשבלים אחר אשר אמצא חן בעיניו ותאמר לה לכי בתי "
    },
    {
        "bookchapter": "רות",
        "chapter": "ב",
        "versechapter": "ג",
        "bookseder": "רות",
        "seder": "א",
        "verseseder": "כה",
        "versenikud": "וַתֵּ֤לֶךְ וַתָּבוֹא֙ וַתְּלַקֵּ֣ט בַּשָּׂדֶ֔ה אַחֲרֵ֖י הַקֹּצְרִ֑ים וַיִּ֣קֶר מִקְרֶ֔הָ חֶלְקַ֤ת הַשָּׂדֶה֙ לְבֹ֔עַז אֲשֶׁ֖ר מִמִּשְׁפַּ֥חַת אֱלִימֶֽלֶךְ׃ ",
        "versenonikud": "ותלך ותבוא ותלקט בשדה אחרי הקצרים ויקר מקרה חלקת השדה לבעז אשר ממשפחת אלימלך "
    },
    {
        "bookchapter": "רות",
        "chapter": "ב",
        "versechapter": "ד",
        "bookseder": "רות",
        "seder": "א",
        "verseseder": "כו",
        "versenikud": "וְהִנֵּה־ בֹ֗עַז בָּ֚א מִבֵּ֣ית לֶ֔חֶם וַיֹּ֥אמֶר לַקּוֹצְרִ֖ים יְהוָ֣ה עִמָּכֶ֑ם וַיֹּ֥אמְרוּ ל֖וֹ יְבָרֶכְךָ֥ יְהוָֽה׃ ",
        "versenonikud": "והנה בעז בא מבית לחם ויאמר לקוצרים יהוה עמכם ויאמרו לו יברכך יהוה "
    },
    {
        "bookchapter": "רות",
        "chapter": "ב",
        "versechapter": "ה",
        "bookseder": "רות",
        "seder": "א",
        "verseseder": "כז",
        "versenikud": "וַיֹּ֤אמֶר בֹּ֙עַז֙ לְנַעֲר֔וֹ הַנִּצָּ֖ב עַל־ הַקּֽוֹצְרִ֑ים לְמִ֖י הַנַּעֲרָ֥ה הַזֹּֽאת׃ ",
        "versenonikud": "ויאמר בעז לנערו הנצב על הקוצרים למי הנערה הזאת "
    },
    {
        "bookchapter": "רות",
        "chapter": "ב",
        "versechapter": "ו",
        "bookseder": "רות",
        "seder": "א",
        "verseseder": "כח",
        "versenikud": "וַיַּ֗עַן הַנַּ֛עַר הַנִּצָּ֥ב עַל־ הַקּוֹצְרִ֖ים וַיֹּאמַ֑ר נַעֲרָ֤ה מֽוֹאֲבִיָּה֙ הִ֔יא הַשָּׁ֥בָה עִֽם־ נָעֳמִ֖י מִשְּׂדֵ֥ה מוֹאָֽב׃ ",
        "versenonikud": "ויען הנער הנצב על הקוצרים ויאמר נערה מואביה היא השבה עם נעמי משדה מואב "
    },
    {
        "bookchapter": "רות",
        "chapter": "ב",
        "versechapter": "ז",
        "bookseder": "רות",
        "seder": "א",
        "verseseder": "כט",
        "versenikud": "וַתֹּ֗אמֶר אֲלַקֳטָה־ נָּא֙ וְאָסַפְתִּ֣י בָֽעֳמָרִ֔ים אַחֲרֵ֖י הַקּוֹצְרִ֑ים וַתָּב֣וֹא וַֽתַּעֲמ֗וֹד מֵאָ֤ז הַבֹּ֙קֶר֙ וְעַד־ עַ֔תָּה זֶ֛ה שִׁבְתָּ֥הּ הַבַּ֖יִת מְעָֽט׃ ",
        "versenonikud": "ותאמר אלקטה נא ואספתי בעמרים אחרי הקוצרים ותבוא ותעמוד מאז הבקר ועד עתה זה שבתה הבית מעט "
    },
    {
        "bookchapter": "רות",
        "chapter": "ב",
        "versechapter": "ח",
        "bookseder": "רות",
        "seder": "א",
        "verseseder": "ל",
        "versenikud": "וַיֹּאמֶר֩ בֹּ֨עַז אֶל־ ר֜וּת הֲל֧וֹא שָׁמַ֣עַתְּ בִּתִּ֗י אַל־ תֵּלְכִי֙ לִלְקֹט֙ בְּשָׂדֶ֣ה אַחֵ֔ר וְגַ֛ם לֹ֥א תַעֲבוּרִ֖י מִזֶּ֑ה וְכֹ֥ה תִדְבָּקִ֖ין עִם־ נַעֲרֹתָֽי׃ ",
        "versenonikud": "ויאמר בעז אל רות הלוא שמעת בתי אל תלכי ללקט בשדה אחר וגם לא תעבורי מזה וכה תדבקין עם נערתי "
    },
    {
        "bookchapter": "רות",
        "chapter": "ב",
        "versechapter": "ט",
        "bookseder": "רות",
        "seder": "א",
        "verseseder": "לא",
        "versenikud": "עֵינַ֜יִךְ בַּשָּׂדֶ֤ה אֲשֶׁר־ יִקְצֹרוּן֙ וְהָלַ֣כְתִּ אַחֲרֵיהֶ֔ן הֲל֥וֹא צִוִּ֛יתִי אֶת־ הַנְּעָרִ֖ים לְבִלְתִּ֣י נָגְעֵ֑ךְ וְצָמִ֗ת וְהָלַכְתְּ֙ אֶל־ הַכֵּלִ֔ים וְשָׁתִ֕ית מֵאֲשֶׁ֥ר יִשְׁאֲב֖וּן הַנְּעָרִֽים׃ ",
        "versenonikud": "עיניך בשדה אשר יקצרון והלכת אחריהן הלוא צויתי את הנערים לבלתי נגעך וצמת והלכת אל הכלים ושתית מאשר ישאבון הנערים "
    },
    {
        "bookchapter": "רות",
        "chapter": "ב",
        "versechapter": "י",
        "bookseder": "רות",
        "seder": "א",
        "verseseder": "לב",
        "versenikud": "וַתִּפֹּל֙ עַל־ פָּנֶ֔יהָ וַתִּשְׁתַּ֖חוּ אָ֑רְצָה וַתֹּ֣אמֶר אֵלָ֗יו מַדּוּעַ֩ מָצָ֨אתִי חֵ֤ן בְּעֵינֶ֙יךָ֙ לְהַכִּירֵ֔נִי וְאָּנֹכִ֖י נָכְרִיָּֽה׃ ",
        "versenonikud": "ותפל על פניה ותשתחו ארצה ותאמר אליו מדוע מצאתי חן בעיניך להכירני ואנכי נכריה "
    },
    {
        "bookchapter": "רות",
        "chapter": "ב",
        "versechapter": "יא",
        "bookseder": "רות",
        "seder": "א",
        "verseseder": "לג",
        "versenikud": "וַיַּ֤עַן בֹּ֙עַז֙ וַיֹּ֣אמֶר לָ֔הּ הֻגֵּ֨ד הֻגַּ֜ד לִ֗י כֹּ֤ל אֲשֶׁר־ עָשִׂית֙ אֶת־ חֲמוֹתֵ֔ךְ אַחֲרֵ֖י מ֣וֹת אִישֵׁ֑ךְ וַתַּֽעַזְבִ֞י אָּבִ֣יךְ וְאִמֵּ֗ךְ וְאֶ֙רֶץ֙ מֽוֹלַדְתֵּ֔ךְ וַתֵּ֣לְכִ֔י אֶל־ עַ֕ם אֲשֶׁ֥ר לֹא־ יָדַ֖עַתְּ תְּמ֥וֹל שִׁלְשֽׁוֹם׃ ",
        "versenonikud": "ויען בעז ויאמר לה הגד הגד לי כל אשר עשית את חמותך אחרי מות אישך ותעזבי אביך ואמך וארץ מולדתך ותלכי אל עם אשר לא ידעת תמול שלשום "
    },
    {
        "bookchapter": "רות",
        "chapter": "ב",
        "versechapter": "יב",
        "bookseder": "רות",
        "seder": "א",
        "verseseder": "לד",
        "versenikud": "יְשַׁלֵּ֥ם יְהוָ֖ה פָּעֳלֵ֑ךְ וּתְהִ֨י מַשְׂכֻּרְתֵּ֜ךְ שְׁלֵמָ֗ה מֵעִ֤ם יְהוָה֙ אֱלֹהֵ֣י יִשְׂרָאֵ֔ל אֲשֶׁר־ בָּ֖את לַחֲס֥וֹת תַּֽחַת־ כְּנָפָֽיו׃ ",
        "versenonikud": "ישלם יהוה פעלך ותהי משכרתך שלמה מעם יהוה אלהי ישראל אשר באת לחסות תחת כנפיו "
    },
    {
        "bookchapter": "רות",
        "chapter": "ב",
        "versechapter": "יג",
        "bookseder": "רות",
        "seder": "א",
        "verseseder": "לה",
        "versenikud": "וַ֠תֹּאמֶר אֶמְצָא־ חֵ֨ן בְּעֵינֶ֤יךָ אֲדֹנִי֙ כִּ֣י נִֽחַמְתָּ֔נִי וְכִ֥י דִבַּ֖רְתָּ עַל־ לֵ֣ב שִׁפְחָתֶ֑ךָ וְאָנֹכִי֙ לֹ֣א אֶֽהְיֶ֔ה כְּאַחַ֖ת שִׁפְחֹתֶֽיךָ׃ ",
        "versenonikud": "ותאמר אמצא חן בעיניך אדני כי נחמתני וכי דברת על לב שפחתך ואנכי לא אהיה כאחת שפחתיך "
    },
    {
        "bookchapter": "רות",
        "chapter": "ב",
        "versechapter": "יד",
        "bookseder": "רות",
        "seder": "א",
        "verseseder": "לו",
        "versenikud": "וַיֹּאמֶר֩ לָ֨ה בֹ֜עַז לְעֵ֣ת הָאֹ֗כֶל גֹּ֤שִֽׁי הֲלֹם֙ וְאָכַ֣לְתְּ מִן־ הַלֶּ֔חֶם וְטָבַ֥לְתְּ פִּתֵּ֖ךְ בַּחֹ֑מֶץ וַתֵּ֙שֶׁב֙ מִצַּ֣ד הַקּֽוֹצְרִ֔ים וַיִּצְבָּט־ לָ֣הּ קָלִ֔י וַתֹּ֥אכַל וַתִּשְׂבַּ֖ע וַתֹּתַֽר׃ ",
        "versenonikud": "ויאמר לה בעז לעת האכל גשי הלם ואכלת מן הלחם וטבלת פתך בחמץ ותשב מצד הקוצרים ויצבט לה קלי ותאכל ותשבע ותתר "
    },
    {
        "bookchapter": "רות",
        "chapter": "ב",
        "versechapter": "טו",
        "bookseder": "רות",
        "seder": "א",
        "verseseder": "לז",
        "versenikud": "וַתָּ֖קָם לְלַקֵּ֑ט וַיְצַו֩ בֹּ֨עַז אֶת־ נְעָרָ֜יו לֵאמֹ֗ר גַּ֣ם בֵּ֧ין הָֽעֳמָרִ֛ים תְּלַקֵּ֖ט וְלֹ֥א תַכְלִימֽוּהָ׃ ",
        "versenonikud": "ותקם ללקט ויצו בעז את נעריו לאמר גם בין העמרים תלקט ולא תכלימוה "
    },
    {
        "bookchapter": "רות",
        "chapter": "ב",
        "versechapter": "טז",
        "bookseder": "רות",
        "seder": "א",
        "verseseder": "לח",
        "versenikud": "וְגַ֛ם שֹׁל־ תָּשֹׁ֥לּוּ לָ֖הּ מִן־ הַצְּבָתִ֑ים וַעֲזַבְתֶּ֥ם וְלִקְּטָ֖ה וְלֹ֥א תִגְעֲרוּ־ בָֽהּ׃ ",
        "versenonikud": "וגם של תשלו לה מן הצבתים ועזבתם ולקטה ולא תגערו בה "
    },
    {
        "bookchapter": "רות",
        "chapter": "ב",
        "versechapter": "יז",
        "bookseder": "רות",
        "seder": "א",
        "verseseder": "לט",
        "versenikud": "וַתְּלַקֵּ֥ט בַּשָּׂדֶ֖ה עַד־ הָעָ֑רֶב וַתַּחְבֹּט֙ אֵ֣ת אֲשֶׁר־ לִקֵּ֔טָה וַיְהִ֖י כְּאֵיפָ֥ה שְׂעֹרִֽים׃ ",
        "versenonikud": "ותלקט בשדה עד הערב ותחבט את אשר לקטה ויהי כאיפה שערים "
    },
    {
        "bookchapter": "רות",
        "chapter": "ב",
        "versechapter": "יח",
        "bookseder": "רות",
        "seder": "א",
        "verseseder": "מ",
        "versenikud": "וַתִּשָּׂא֙ וַתָּב֣וֹא הָעִ֔יר וַתֵּ֥רֶא חֲמוֹתָ֖הּ אֵ֣ת אֲשֶׁר־ לִקֵּ֑טָה וַתּוֹצֵא֙ וַתִּתֶּן־ לָ֔הּ אֵ֥ת אֲשֶׁר־ הוֹתִ֖רָה מִשָּׂבְעָֽהּ׃ ",
        "versenonikud": "ותשא ותבוא העיר ותרא חמותה את אשר לקטה ותוצא ותתן לה את אשר הותרה משבעה "
    },
    {
        "bookchapter": "רות",
        "chapter": "ב",
        "versechapter": "יט",
        "bookseder": "רות",
        "seder": "א",
        "verseseder": "מא",
        "versenikud": "וַתֹּאמֶר֩ לָ֨הּ חֲמוֹתָ֜הּ אֵיפֹ֨ה לִקַּ֤טְתְּ הַיּוֹם֙ וְאָ֣נָה עָשִׂ֔ית יְהִ֥י מַכִּירֵ֖ךְ בָּר֑וּךְ וַתַּגֵּ֣ד לַחֲמוֹתָ֗הּ אֵ֤ת אֲשֶׁר־ עָשְׂתָה֙ עִמּ֔וֹ וַתֹּ֗אמֶר שֵׁ֤ם הָאִישׁ֙ אֲשֶׁ֨ר עָשִׂ֧יתִי עִמּ֛וֹ הַיּ֖וֹם בֹּֽעַז׃ ",
        "versenonikud": "ותאמר לה חמותה איפה לקטת היום ואנה עשית יהי מכירך ברוך ותגד לחמותה את אשר עשתה עמו ותאמר שם האיש אשר עשיתי עמו היום בעז "
    },
    {
        "bookchapter": "רות",
        "chapter": "ב",
        "versechapter": "כ",
        "bookseder": "רות",
        "seder": "א",
        "verseseder": "מב",
        "versenikud": "וַתֹּ֨אמֶר נָעֳמִ֜י לְכַלָּתָ֗הּ בָּר֥וּךְ הוּא֙ לַיהוָ֔ה אֲשֶׁר֙ לֹא־ עָזַ֣ב חַסְדּ֔וֹ אֶת־ הַחַיִּ֖ים וְאֶת־ הַמֵּתִ֑ים וַתֹּ֧אמֶר לָ֣הּ נָעֳמִ֗י קָר֥וֹב לָ֙נוּ֙ הָאִ֔ישׁ מִֽגֹּאֲלֵ֖נוּ הֽוּא׃ ",
        "versenonikud": "ותאמר נעמי לכלתה ברוך הוא ליהוה אשר לא עזב חסדו את החיים ואת המתים ותאמר לה נעמי קרוב לנו האיש מגאלנו הוא "
    },
    {
        "bookchapter": "רות",
        "chapter": "ב",
        "versechapter": "כא",
        "bookseder": "רות",
        "seder": "א",
        "verseseder": "מג",
        "versenikud": "וַתֹּ֖אמֶר ר֣וּת הַמּוֹאֲבִיָּ֑ה גַּ֣ם ׀ כִּי־ אָמַ֣ר אֵלַ֗י עִם־ הַנְּעָרִ֤ים אֲשֶׁר־ לִי֙ תִּדְבָּקִ֔ין עַ֣ד אִם־ כִּלּ֔וּ אֵ֥ת כָּל־ הַקָּצִ֖יר אֲשֶׁר־ לִֽי׃ ",
        "versenonikud": "ותאמר רות המואביה גם  כי אמר אלי עם הנערים אשר לי תדבקין עד אם כלו את כל הקציר אשר לי "
    },
    {
        "bookchapter": "רות",
        "chapter": "ב",
        "versechapter": "כב",
        "bookseder": "רות",
        "seder": "א",
        "verseseder": "מד",
        "versenikud": "וַתֹּ֥אמֶר נָעֳמִ֖י אֶל־ ר֣וּת כַּלָּתָ֑הּ ט֣וֹב בִּתִּ֗י כִּ֤י תֵֽצְאִי֙ עִם־ נַ֣עֲרוֹתָ֔יו וְלֹ֥א יִפְגְּעוּ־ בָ֖ךְ בְּשָׂדֶ֥ה אַחֵֽר׃ ",
        "versenonikud": "ותאמר נעמי אל רות כלתה טוב בתי כי תצאי עם נערותיו ולא יפגעו בך בשדה אחר "
    },
    {
        "bookchapter": "רות",
        "chapter": "ב",
        "versechapter": "כג",
        "bookseder": "רות",
        "seder": "א",
        "verseseder": "מה",
        "versenikud": "וַתִּדְבַּ֞ק בְּנַעֲר֥וֹת בֹּ֙עַז֙ לְלַקֵּ֔ט עַד־ כְּל֥וֹת קְצִֽיר־ הַשְּׂעֹרִ֖ים וּקְצִ֣יר הַֽחִטִּ֑ים וַתֵּ֖שֶׁב אֶת־ חֲמוֹתָֽהּ׃ ",
        "versenonikud": "ותדבק בנערות בעז ללקט עד כלות קציר השערים וקציר החטים ותשב את חמותה "
    },
    {
        "bookchapter": "רות",
        "chapter": "ג",
        "versechapter": "א",
        "bookseder": "רות",
        "seder": "א",
        "verseseder": "מו",
        "versenikud": "וַתֹּ֥אמֶר לָ֖הּ נָעֳמִ֣י חֲמוֹתָ֑הּ בִּתִּ֞י הֲלֹ֧א אֲבַקֶּשׁ־ לָ֛ךְ מָנ֖וֹחַ אֲשֶׁ֥ר יִֽיטַב־ לָֽךְ׃ ",
        "versenonikud": "ותאמר לה נעמי חמותה בתי הלא אבקש לך מנוח אשר ייטב לך "
    },
    {
        "bookchapter": "רות",
        "chapter": "ג",
        "versechapter": "ב",
        "bookseder": "רות",
        "seder": "א",
        "verseseder": "מז",
        "versenikud": "וְעַתָּ֗ה הֲלֹ֥א בֹ֙עַז֙ מֹֽדַעְתָּ֔נוּ אֲשֶׁ֥ר הָיִ֖ית אֶת־ נַעֲרוֹתָ֑יו הִנֵּה־ ה֗וּא זֹרֶ֛ה אֶת־ גֹּ֥רֶן הַשְּׂעֹרִ֖ים הַלָּֽיְלָה׃ ",
        "versenonikud": "ועתה הלא בעז מדעתנו אשר היית את נערותיו הנה הוא זרה את גרן השערים הלילה "
    },
    {
        "bookchapter": "רות",
        "chapter": "ג",
        "versechapter": "ג",
        "bookseder": "רות",
        "seder": "א",
        "verseseder": "מח",
        "versenikud": "וְרָחַ֣צְתְּ ׀ וָסַ֗כְתְּ וְשַׂ֧מְתְּ שמלתך שִׂמְלֹתַ֛יִךְ עָלַ֖יִךְ וירדתי וְיָרַ֣דְתְּ הַגֹּ֑רֶן אַל־ תִּוָּדְעִ֣י לָאִ֔ישׁ עַ֥ד כַּלֹּת֖וֹ לֶאֱכֹ֥ל וְלִשְׁתּֽוֹת׃ ",
        "versenonikud": "ורחצת  וסכת ושמת שמלתך שמלתיך עליך וירדתי וירדת הגרן אל תודעי לאיש עד כלתו לאכל ולשתות "
    },
    {
        "bookchapter": "רות",
        "chapter": "ג",
        "versechapter": "ד",
        "bookseder": "רות",
        "seder": "א",
        "verseseder": "מט",
        "versenikud": "וִיהִ֣י בְשָׁכְב֗וֹ וְיָדַ֙עַתְּ֙ אֶת־ הַמָּקוֹם֙ אֲשֶׁ֣ר יִשְׁכַּב־ שָׁ֔ם וּבָ֛את וְגִלִּ֥ית מַרְגְּלֹתָ֖יו ושכבתי וְשָׁכָ֑בְתְּ וְהוּא֙ יַגִּ֣יד לָ֔ךְ אֵ֖ת אֲשֶׁ֥ר תַּעַשִֽׂין׃ ",
        "versenonikud": "ויהי בשכבו וידעת את המקום אשר ישכב שם ובאת וגלית מרגלתיו ושכבתי ושכבת והוא יגיד לך את אשר תעשין "
    },
    {
        "bookchapter": "רות",
        "chapter": "ג",
        "versechapter": "ה",
        "bookseder": "רות",
        "seder": "א",
        "verseseder": "נ",
        "versenikud": "וַתֹּ֖אמֶר אֵלֶ֑יהָ כֹּ֛ל אֲשֶׁר־ תֹּאמְרִ֥י אֵלַ֖י אֶֽעֱשֶֽׂה׃ ",
        "versenonikud": "ותאמר אליה כל אשר תאמרי אלי אעשה "
    },
    {
        "bookchapter": "רות",
        "chapter": "ג",
        "versechapter": "ו",
        "bookseder": "רות",
        "seder": "א",
        "verseseder": "נא",
        "versenikud": "וַתֵּ֖רֶד הַגֹּ֑רֶן וַתַּ֕עַשׂ כְּכֹ֥ל אֲשֶׁר־ צִוַּ֖תָּה חֲמוֹתָֽהּ׃ ",
        "versenonikud": "ותרד הגרן ותעש ככל אשר צותה חמותה "
    },
    {
        "bookchapter": "רות",
        "chapter": "ג",
        "versechapter": "ז",
        "bookseder": "רות",
        "seder": "א",
        "verseseder": "נב",
        "versenikud": "וַיֹּ֨אכַל בֹּ֤עַז וַיֵּשְׁתְּ֙ וַיִּיטַ֣ב לִבּ֔וֹ וַיָּבֹ֕א לִשְׁכַּ֖ב בִּקְצֵ֣ה הָעֲרֵמָ֑ה וַתָּבֹ֣א בַלָּ֔ט וַתְּגַ֥ל מַרְגְּלֹתָ֖יו וַתִּשְׁכָּֽב׃ ",
        "versenonikud": "ויאכל בעז וישת וייטב לבו ויבא לשכב בקצה הערמה ותבא בלט ותגל מרגלתיו ותשכב "
    },
    {
        "bookchapter": "רות",
        "chapter": "ג",
        "versechapter": "ח",
        "bookseder": "רות",
        "seder": "א",
        "verseseder": "נג",
        "versenikud": "וַיְהִי֙ בַּחֲצִ֣י הַלַּ֔יְלָה וַיֶּחֱרַ֥ד הָאִ֖ישׁ וַיִּלָּפֵ֑ת וְהִנֵּ֣ה אִשָּׁ֔ה שֹׁכֶ֖בֶת מַרְגְּלֹתָֽיו׃ ",
        "versenonikud": "ויהי בחצי הלילה ויחרד האיש וילפת והנה אשה שכבת מרגלתיו "
    },
    {
        "bookchapter": "רות",
        "chapter": "ג",
        "versechapter": "ט",
        "bookseder": "רות",
        "seder": "א",
        "verseseder": "נד",
        "versenikud": "וַיֹּ֖אמֶר מִי־ אָ֑תּ וַתֹּ֗אמֶר אָנֹכִי֙ ר֣וּת אֲמָתֶ֔ךָ וּפָרַשְׂתָּ֤ כְנָפֶ֙ךָ֙ עַל־ אֲמָ֣תְךָ֔ כִּ֥י גֹאֵ֖ל אָֽתָּה׃ ",
        "versenonikud": "ויאמר מי את ותאמר אנכי רות אמתך ופרשת כנפך על אמתך כי גאל אתה "
    },
    {
        "bookchapter": "רות",
        "chapter": "ג",
        "versechapter": "י",
        "bookseder": "רות",
        "seder": "א",
        "verseseder": "נה",
        "versenikud": "וַיֹּ֗אמֶר בְּרוּכָ֨ה אַ֤תְּ לַֽיהוָה֙ בִּתִּ֔י הֵיטַ֛בְתְּ חַסְדֵּ֥ךְ הָאַחֲר֖וֹן מִן־ הָרִאשׁ֑וֹן לְבִלְתִּי־ לֶ֗כֶת אַחֲרֵי֙ הַבַּ֣חוּרִ֔ים אִם־ דַּ֖ל וְאִם־ עָשִֽׁיר׃ ",
        "versenonikud": "ויאמר ברוכה את ליהוה בתי היטבת חסדך האחרון מן הראשון לבלתי לכת אחרי הבחורים אם דל ואם עשיר "
    },
    {
        "bookchapter": "רות",
        "chapter": "ג",
        "versechapter": "יא",
        "bookseder": "רות",
        "seder": "א",
        "verseseder": "נו",
        "versenikud": "וְעַתָּ֗ה בִּתִּי֙ אַל־ תִּ֣ירְאִ֔י כֹּ֥ל אֲשֶׁר־ תֹּאמְרִ֖י אֶֽעֱשֶׂה־ לָּ֑ךְ כִּ֤י יוֹדֵ֙עַ֙ כָּל־ שַׁ֣עַר עַמִּ֔י כִּ֛י אֵ֥שֶׁת חַ֖יִל אָֽתְּ׃ ",
        "versenonikud": "ועתה בתי אל תיראי כל אשר תאמרי אעשה לך כי יודע כל שער עמי כי אשת חיל את "
    },
    {
        "bookchapter": "רות",
        "chapter": "ג",
        "versechapter": "יב",
        "bookseder": "רות",
        "seder": "א",
        "verseseder": "נז",
        "versenikud": "וְעַתָּה֙ כִּ֣י אָמְנָ֔ם כִּ֥י אם גֹאֵ֖ל אָנֹ֑כִי וְגַ֛ם יֵ֥שׁ גֹּאֵ֖ל קָר֥וֹב מִמֶּֽנִּי׃ ",
        "versenonikud": "ועתה כי אמנם כי אם גאל אנכי וגם יש גאל קרוב ממני "
    },
    {
        "bookchapter": "רות",
        "chapter": "ג",
        "versechapter": "יג",
        "bookseder": "רות",
        "seder": "א",
        "verseseder": "נח",
        "versenikud": "לִ֣ינִי ׀ הַלַּ֗יְלָה וְהָיָ֤ה בַבֹּ֙קֶר֙ אִם־ יִגְאָלֵ֥ךְ טוֹב֙ יִגְאָ֔ל וְאִם־ לֹ֨א יַחְפֹּ֧ץ לְגָֽאֳלֵ֛ךְ וּגְאַלְתִּ֥יךְ אָנֹ֖כִי חַי־ יְהוָ֑ה שִׁכְבִ֖י עַד־ הַבֹּֽקֶר׃ ",
        "versenonikud": "ליני  הלילה והיה בבקר אם יגאלך טוב יגאל ואם לא יחפץ לגאלך וגאלתיך אנכי חי יהוה שכבי עד הבקר "
    },
    {
        "bookchapter": "רות",
        "chapter": "ג",
        "versechapter": "יד",
        "bookseder": "רות",
        "seder": "א",
        "verseseder": "נט",
        "versenikud": "וַתִּשְׁכַּ֤ב מרגלתו מַרְגְּלוֹתָיוֹ֙ עַד־ הַבֹּ֔קֶר וַתָּ֕קָם בטרום בְּטֶ֛רֶם יַכִּ֥יר אִ֖ישׁ אֶת־ רֵעֵ֑הוּ וַיֹּ֙אמֶר֙ אַל־ יִוָּדַ֔ע כִּי־ בָ֥אָה הָאִשָּׁ֖ה הַגֹּֽרֶן׃ ",
        "versenonikud": "ותשכב מרגלתו מרגלותיו עד הבקר ותקם בטרום בטרם יכיר איש את רעהו ויאמר אל יודע כי באה האשה הגרן "
    },
    {
        "bookchapter": "רות",
        "chapter": "ג",
        "versechapter": "טו",
        "bookseder": "רות",
        "seder": "א",
        "verseseder": "ס",
        "versenikud": "וַיֹּ֗אמֶר הָ֠בִי הַמִּטְפַּ֧חַת אֲשֶׁר־ עָלַ֛יִךְ וְאֶֽחֳזִי־ בָ֖הּ וַתֹּ֣אחֶז בָּ֑הּ וַיָּ֤מָד שֵׁשׁ־ שְׂעֹרִים֙ וַיָּ֣שֶׁת עָלֶ֔יהָ וַיָּבֹ֖א הָעִֽיר׃ ",
        "versenonikud": "ויאמר הבי המטפחת אשר עליך ואחזי בה ותאחז בה וימד שש שערים וישת עליה ויבא העיר "
    },
    {
        "bookchapter": "רות",
        "chapter": "ג",
        "versechapter": "טז",
        "bookseder": "רות",
        "seder": "א",
        "verseseder": "סא",
        "versenikud": "וַתָּבוֹא֙ אֶל־ חֲמוֹתָ֔הּ וַתֹּ֖אמֶר מִי־ אַ֣תְּ בִּתִּ֑י וַתַּ֨גֶּד־ לָ֔הּ אֵ֛ת כָּל־ אֲשֶׁ֥ר עָֽשָׂה־ לָ֖הּ הָאִֽישׁ׃ ",
        "versenonikud": "ותבוא אל חמותה ותאמר מי את בתי ותגד לה את כל אשר עשה לה האיש "
    },
    {
        "bookchapter": "רות",
        "chapter": "ג",
        "versechapter": "יז",
        "bookseder": "רות",
        "seder": "א",
        "verseseder": "סב",
        "versenikud": "וַתֹּ֕אמֶר שֵׁשׁ־ הַשְּׂעֹרִ֥ים הָאֵ֖לֶּה נָ֣תַן לִ֑י כִּ֚י אָמַ֣ר אֵלַ֔י אַל־ תָּב֥וֹאִי רֵיקָ֖ם אֶל־ חֲמוֹתֵֽךְ׃ ",
        "versenonikud": "ותאמר שש השערים האלה נתן לי כי אמר אלי אל תבואי ריקם אל חמותך "
    },
    {
        "bookchapter": "רות",
        "chapter": "ג",
        "versechapter": "יח",
        "bookseder": "רות",
        "seder": "א",
        "verseseder": "סג",
        "versenikud": "וַתֹּ֙אמֶר֙ שְׁבִ֣י בִתִּ֔י עַ֚ד אֲשֶׁ֣ר תֵּֽדְעִ֔ין אֵ֖יךְ יִפֹּ֣ל דָּבָ֑ר כִּ֣י לֹ֤א יִשְׁקֹט֙ הָאִ֔ישׁ כִּֽי־ אִם־ כִּלָּ֥ה הַדָּבָ֖ר הַיּֽוֹם׃ ",
        "versenonikud": "ותאמר שבי בתי עד אשר תדעין איך יפל דבר כי לא ישקט האיש כי אם כלה הדבר היום "
    },
    {
        "bookchapter": "רות",
        "chapter": "ד",
        "versechapter": "א",
        "bookseder": "רות",
        "seder": "א",
        "verseseder": "סד",
        "versenikud": "וּבֹ֨עַז עָלָ֣ה הַשַּׁעַר֮ וַיֵּ֣שֶׁב שָׁם֒ וְהִנֵּ֨ה הַגֹּאֵ֤ל עֹבֵר֙ אֲשֶׁ֣ר דִּבֶּר־ בֹּ֔עַז וַיֹּ֛אמֶר ס֥וּרָה שְׁבָה־ פֹּ֖ה פְּלֹנִ֣י אַלְמֹנִ֑י וַיָּ֖סַר וַיֵּשֵֽׁב׃ ",
        "versenonikud": "ובעז עלה השער וישב שם והנה הגאל עבר אשר דבר בעז ויאמר סורה שבה פה פלני אלמני ויסר וישב "
    },
    {
        "bookchapter": "רות",
        "chapter": "ד",
        "versechapter": "ב",
        "bookseder": "רות",
        "seder": "א",
        "verseseder": "סה",
        "versenikud": "וַיִּקַּ֞ח עֲשָׂרָ֧ה אֲנָשִׁ֛ים מִזִּקְנֵ֥י הָעִ֖יר וַיֹּ֣אמֶר שְׁבוּ־ פֹ֑ה וַיֵּשֵֽׁבוּ׃ ",
        "versenonikud": "ויקח עשרה אנשים מזקני העיר ויאמר שבו פה וישבו "
    },
    {
        "bookchapter": "רות",
        "chapter": "ד",
        "versechapter": "ג",
        "bookseder": "רות",
        "seder": "א",
        "verseseder": "סו",
        "versenikud": "וַיֹּ֙אמֶר֙ לַגֹּאֵ֔ל חֶלְקַת֙ הַשָּׂדֶ֔ה אֲשֶׁ֥ר לְאָחִ֖ינוּ לֶאֱלִימֶ֑לֶךְ מָכְרָ֣ה נָעֳמִ֔י הַשָּׁ֖בָה מִשְּׂדֵ֥ה מוֹאָֽב׃ ",
        "versenonikud": "ויאמר לגאל חלקת השדה אשר לאחינו לאלימלך מכרה נעמי השבה משדה מואב "
    },
    {
        "bookchapter": "רות",
        "chapter": "ד",
        "versechapter": "ד",
        "bookseder": "רות",
        "seder": "א",
        "verseseder": "סז",
        "versenikud": "וַאֲנִ֨י אָמַ֜רְתִּי אֶגְלֶ֧ה אָזְנְךָ֣ לֵאמֹ֗ר קְ֠נֵה נֶ֥גֶד הַֽיֹּשְׁבִים֮ וְנֶ֣גֶד זִקְנֵ֣י עַמִּי֒ אִם־ תִּגְאַל֙ גְּאָ֔ל וְאִם־ לֹ֨א יִגְאַ֜ל הַגִּ֣ידָה לִּ֗י ואדע וְאֵֽדְעָה֙ כִּ֣י אֵ֤ין זוּלָֽתְךָ֙ לִגְא֔וֹל וְאָנֹכִ֖י אַחֲרֶ֑יךָ וַיֹּ֖אמֶר אָנֹכִ֥י אֶגְאָֽל׃ ",
        "versenonikud": "ואני אמרתי אגלה אזנך לאמר קנה נגד הישבים ונגד זקני עמי אם תגאל גאל ואם לא יגאל הגידה לי ואדע ואדעה כי אין זולתך לגאול ואנכי אחריך ויאמר אנכי אגאל "
    },
    {
        "bookchapter": "רות",
        "chapter": "ד",
        "versechapter": "ה",
        "bookseder": "רות",
        "seder": "א",
        "verseseder": "סח",
        "versenikud": "וַיֹּ֣אמֶר בֹּ֔עַז בְּיוֹם־ קְנוֹתְךָ֥ הַשָּׂדֶ֖ה מִיַּ֣ד נָעֳמִ֑י וּ֠מֵאֵת ר֣וּת הַמּוֹאֲבִיָּ֤ה אֵֽשֶׁת־ הַמֵּת֙ קניתי קָנִ֔יתָה לְהָקִ֥ים שֵׁם־ הַמֵּ֖ת עַל־ נַחֲלָתֽוֹ׃ ",
        "versenonikud": "ויאמר בעז ביום קנותך השדה מיד נעמי ומאת רות המואביה אשת המת קניתי קניתה להקים שם המת על נחלתו "
    },
    {
        "bookchapter": "רות",
        "chapter": "ד",
        "versechapter": "ו",
        "bookseder": "רות",
        "seder": "א",
        "verseseder": "סט",
        "versenikud": "וַיֹּ֣אמֶר הַגֹּאֵ֗ל לֹ֤א אוּכַל֙ לגאול־ לִגְאָל־ לִ֔י פֶּן־ אַשְׁחִ֖ית אֶת־ נַחֲלָתִ֑י גְּאַל־ לְךָ֤ אַתָּה֙ אֶת־ גְּאֻלָּתִ֔י כִּ֥י לֹא־ אוּכַ֖ל לִגְאֹֽל׃ ",
        "versenonikud": "ויאמר הגאל לא אוכל לגאול לגאל לי פן אשחית את נחלתי גאל לך אתה את גאלתי כי לא אוכל לגאל "
    },
    {
        "bookchapter": "רות",
        "chapter": "ד",
        "versechapter": "ז",
        "bookseder": "רות",
        "seder": "א",
        "verseseder": "ע",
        "versenikud": "וְזֹאת֩ לְפָנִ֨ים בְּיִשְׂרָאֵ֜ל עַל־ הַגְּאוּלָּ֤ה וְעַל־ הַתְּמוּרָה֙ לְקַיֵּ֣ם כָּל־ דָּבָ֔ר שָׁלַ֥ף אִ֛ישׁ נַעֲל֖וֹ וְנָתַ֣ן לְרֵעֵ֑הוּ וְזֹ֥את הַתְּעוּדָ֖ה בְּיִשְׂרָאֵֽל׃ ",
        "versenonikud": "וזאת לפנים בישראל על הגאולה ועל התמורה לקים כל דבר שלף איש נעלו ונתן לרעהו וזאת התעודה בישראל "
    },
    {
        "bookchapter": "רות",
        "chapter": "ד",
        "versechapter": "ח",
        "bookseder": "רות",
        "seder": "א",
        "verseseder": "עא",
        "versenikud": "וַיֹּ֧אמֶר הַגֹּאֵ֛ל לְבֹ֖עַז קְנֵה־ לָ֑ךְ וַיִּשְׁלֹ֖ף נַעֲלֽוֹ׃ ",
        "versenonikud": "ויאמר הגאל לבעז קנה לך וישלף נעלו "
    },
    {
        "bookchapter": "רות",
        "chapter": "ד",
        "versechapter": "ט",
        "bookseder": "רות",
        "seder": "א",
        "verseseder": "עב",
        "versenikud": "וַיֹּאמֶר֩ בֹּ֨עַז לַזְּקֵנִ֜ים וְכָל־ הָעָ֗ם עֵדִ֤ים אַתֶּם֙ הַיּ֔וֹם כִּ֤י קָנִ֙יתִי֙ אֶת־ כָּל־ אֲשֶׁ֣ר לֶֽאֱלִימֶ֔לֶךְ וְאֵ֛ת כָּל־ אֲשֶׁ֥ר לְכִלְי֖וֹן וּמַחְל֑וֹן מִיַּ֖ד נָעֳמִֽי׃ ",
        "versenonikud": "ויאמר בעז לזקנים וכל העם עדים אתם היום כי קניתי את כל אשר לאלימלך ואת כל אשר לכליון ומחלון מיד נעמי "
    },
    {
        "bookchapter": "רות",
        "chapter": "ד",
        "versechapter": "י",
        "bookseder": "רות",
        "seder": "א",
        "verseseder": "עג",
        "versenikud": "וְגַ֣ם אֶת־ ר֣וּת הַמֹּאֲבִיָּה֩ אֵ֨שֶׁת מַחְל֜וֹן קָנִ֧יתִי לִ֣י לְאִשָּׁ֗ה לְהָקִ֤ים שֵׁם־ הַמֵּת֙ עַל־ נַ֣חֲלָת֔וֹ וְלֹא־ יִכָּרֵ֧ת שֵׁם־ הַמֵּ֛ת מֵעִ֥ם אֶחָ֖יו וּמִשַּׁ֣עַר מְקוֹמ֑וֹ עֵדִ֥ים אַתֶּ֖ם הַיּֽוֹם׃ ",
        "versenonikud": "וגם את רות המאביה אשת מחלון קניתי לי לאשה להקים שם המת על נחלתו ולא יכרת שם המת מעם אחיו ומשער מקומו עדים אתם היום "
    },
    {
        "bookchapter": "רות",
        "chapter": "ד",
        "versechapter": "יא",
        "bookseder": "רות",
        "seder": "א",
        "verseseder": "עד",
        "versenikud": "וַיֹּ֨אמְר֜וּ כָּל־ הָעָ֧ם אֲשֶׁר־ בַּשַּׁ֛עַר וְהַזְּקֵנִ֖ים עֵדִ֑ים יִתֵּן֩ יְהוָ֨ה אֶֽת־ הָאִשָּׁ֜ה הַבָּאָ֣ה אֶל־ בֵּיתֶ֗ךָ כְּרָחֵ֤ל ׀ וּכְלֵאָה֙ אֲשֶׁ֨ר בָּנ֤וּ שְׁתֵּיהֶם֙ אֶת־ בֵּ֣ית יִשְׂרָאֵ֔ל וַעֲשֵׂה־ חַ֣יִל בְּאֶפְרָ֔תָה וּקְרָא־ שֵׁ֖ם בְּבֵ֥ית לָֽחֶם׃ ",
        "versenonikud": "ויאמרו כל העם אשר בשער והזקנים עדים יתן יהוה את האשה הבאה אל ביתך כרחל  וכלאה אשר בנו שתיהם את בית ישראל ועשה חיל באפרתה וקרא שם בבית לחם "
    },
    {
        "bookchapter": "רות",
        "chapter": "ד",
        "versechapter": "יב",
        "bookseder": "רות",
        "seder": "א",
        "verseseder": "עה",
        "versenikud": "וִיהִ֤י בֵֽיתְךָ֙ כְּבֵ֣ית פֶּ֔רֶץ אֲשֶׁר־ יָלְדָ֥ה תָמָ֖ר לִֽיהוּדָ֑ה מִן־ הַזֶּ֗רַע אֲשֶׁ֨ר יִתֵּ֤ן יְהוָה֙ לְךָ֔ מִן־ הַֽנַּעֲרָ֖ה הַזֹּֽאת׃ ",
        "versenonikud": "ויהי ביתך כבית פרץ אשר ילדה תמר ליהודה מן הזרע אשר יתן יהוה לך מן הנערה הזאת "
    },
    {
        "bookchapter": "רות",
        "chapter": "ד",
        "versechapter": "יג",
        "bookseder": "רות",
        "seder": "א",
        "verseseder": "עו",
        "versenikud": "וַיִּקַּ֨ח בֹּ֤עַז אֶת־ רוּת֙ וַתְּהִי־ ל֣וֹ לְאִשָּׁ֔ה וַיָּבֹ֖א אֵלֶ֑יהָ וַיִּתֵּ֨ן יְהוָ֥ה לָ֛הּ הֵרָי֖וֹן וַתֵּ֥לֶד בֵּֽן׃ ",
        "versenonikud": "ויקח בעז את רות ותהי לו לאשה ויבא אליה ויתן יהוה לה הריון ותלד בן "
    },
    {
        "bookchapter": "רות",
        "chapter": "ד",
        "versechapter": "יד",
        "bookseder": "רות",
        "seder": "א",
        "verseseder": "עז",
        "versenikud": "וַתֹּאמַ֤רְנָה הַנָּשִׁים֙ אֶֽל־ נָעֳמִ֔י בָּר֣וּךְ יְהוָ֔ה אֲ֠שֶׁר לֹ֣א הִשְׁבִּ֥ית לָ֛ךְ גֹּאֵ֖ל הַיּ֑וֹם וְיִקָּרֵ֥א שְׁמ֖וֹ בְּיִשְׂרָאֵֽל׃ ",
        "versenonikud": "ותאמרנה הנשים אל נעמי ברוך יהוה אשר לא השבית לך גאל היום ויקרא שמו בישראל "
    },
    {
        "bookchapter": "רות",
        "chapter": "ד",
        "versechapter": "טו",
        "bookseder": "רות",
        "seder": "א",
        "verseseder": "עח",
        "versenikud": "וְהָ֤יָה לָךְ֙ לְמֵשִׁ֣יב נֶ֔פֶשׁ וּלְכַלְכֵּ֖ל אֶת־ שֵׂיבָתֵ֑ךְ כִּ֣י כַלָּתֵ֤ךְ אֲ‍ֽשֶׁר־ אֲהֵבַ֙תֶךְ֙ יְלָדַ֔תּוּ אֲשֶׁר־ הִיא֙ ט֣וֹבָה לָ֔ךְ מִשִּׁבְעָ֖ה בָּנִֽים׃ ",
        "versenonikud": "והיה לך למשיב נפש ולכלכל את שיבתך כי כלתך אשר אהבתך ילדתו אשר היא טובה לך משבעה בנים "
    },
    {
        "bookchapter": "רות",
        "chapter": "ד",
        "versechapter": "טז",
        "bookseder": "רות",
        "seder": "א",
        "verseseder": "עט",
        "versenikud": "וַתִּקַּ֨ח נָעֳמִ֤י אֶת־ הַיֶּ֙לֶד֙ וַתְּשִׁתֵ֣הוּ בְחֵיקָ֔הּ וַתְּהִי־ ל֖וֹ לְאֹמֶֽנֶת׃ ",
        "versenonikud": "ותקח נעמי את הילד ותשתהו בחיקה ותהי לו לאמנת "
    },
    {
        "bookchapter": "רות",
        "chapter": "ד",
        "versechapter": "יז",
        "bookseder": "רות",
        "seder": "א",
        "verseseder": "פ",
        "versenikud": "וַתִּקְרֶאנָה֩ ל֨וֹ הַשְּׁכֵנ֥וֹת שֵׁם֙ לֵאמֹ֔ר יֻלַּד־ בֵּ֖ן לְנָעֳמִ֑י וַתִּקְרֶ֤אנָֽה שְׁמוֹ֙ עוֹבֵ֔ד ה֥וּא אֲבִי־ יִשַׁ֖י אֲבִ֥י דָוִֽד׃ ",
        "versenonikud": "ותקראנה לו השכנות שם לאמר ילד בן לנעמי ותקראנה שמו עובד הוא אבי ישי אבי דוד "
    },
    {
        "bookchapter": "רות",
        "chapter": "ד",
        "versechapter": "יח",
        "bookseder": "רות",
        "seder": "א",
        "verseseder": "פא",
        "versenikud": "וְאֵ֙לֶּה֙ תּוֹלְד֣וֹת פָּ֔רֶץ פֶּ֖רֶץ הוֹלִ֥יד אֶת־ חֶצְרֽוֹן׃ ",
        "versenonikud": "ואלה תולדות פרץ פרץ הוליד את חצרון "
    },
    {
        "bookchapter": "רות",
        "chapter": "ד",
        "versechapter": "יט",
        "bookseder": "רות",
        "seder": "א",
        "verseseder": "פב",
        "versenikud": "וְחֶצְרוֹן֙ הוֹלִ֣יד אֶת־ רָ֔ם וְרָ֖ם הוֹלִ֥יד אֶת־ עַמִּֽינָדָֽב׃ ",
        "versenonikud": "וחצרון הוליד את רם ורם הוליד את עמינדב "
    },
    {
        "bookchapter": "רות",
        "chapter": "ד",
        "versechapter": "כ",
        "bookseder": "רות",
        "seder": "א",
        "verseseder": "פג",
        "versenikud": "וְעַמִּֽינָדָב֙ הוֹלִ֣יד אֶת־ נַחְשׁ֔וֹן וְנַחְשׁ֖וֹן הוֹלִ֥יד אֶת־ שַׂלְמָֽה׃ ",
        "versenonikud": "ועמינדב הוליד את נחשון ונחשון הוליד את שלמה "
    },
    {
        "bookchapter": "רות",
        "chapter": "ד",
        "versechapter": "כא",
        "bookseder": "רות",
        "seder": "א",
        "verseseder": "פד",
        "versenikud": "וְשַׂלְמוֹן֙ הוֹלִ֣יד אֶת־ בֹּ֔עַז וּבֹ֖עַז הוֹלִ֥יד אֶת־ עוֹבֵֽד׃ ",
        "versenonikud": "ושלמון הוליד את בעז ובעז הוליד את עובד "
    },
    {
        "bookchapter": "רות",
        "chapter": "ד",
        "versechapter": "כב",
        "bookseder": "רות",
        "seder": "א",
        "verseseder": "פה",
        "versenikud": "וְעֹבֵד֙ הוֹלִ֣יד אֶת־ יִשָׁ֔י וְיִשַׁ֖י הוֹלִ֥יד אֶת־ דָּוִֽד׃ ",
        "versenonikud": "ועבד הוליד את ישי וישי הוליד את דוד "
    }
]