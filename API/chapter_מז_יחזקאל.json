[
    {
        "bookchapter": "יחזקאל",
        "chapter": "מז",
        "versechapter": "א",
        "bookseder": "יחזקאל",
        "seder": "כח",
        "verseseder": "לו",
        "versenikud": "וַיְשִׁבֵנִי֮ אֶל־ פֶּ֣תַח הַבַּיִת֒ וְהִנֵּה־ מַ֣יִם יֹצְאִ֗ים מִתַּ֨חַת מִפְתַּ֤ן הַבַּ֙יִת֙ קָדִ֔ימָה כִּֽי־ פְנֵ֥י הַבַּ֖יִת קָדִ֑ים וְהַמַּ֣יִם יֹרְדִ֗ים מִתַּ֜חַת מִכֶּ֤תֶף הַבַּ֙יִת֙ הַיְמָנִ֔ית מִנֶּ֖גֶב לַמִּזְבֵּֽחַ׃ ",
        "versenonikud": "וישבני אל פתח הבית והנה מים יצאים מתחת מפתן הבית קדימה כי פני הבית קדים והמים ירדים מתחת מכתף הבית הימנית מנגב למזבח "
    },
    {
        "bookchapter": "יחזקאל",
        "chapter": "מז",
        "versechapter": "ב",
        "bookseder": "יחזקאל",
        "seder": "כח",
        "verseseder": "לז",
        "versenikud": "וַיּוֹצִאֵנִי֮ דֶּֽרֶךְ־ שַׁ֣עַר צָפוֹנָה֒ וַיְסִבֵּ֙נִי֙ דֶּ֣רֶךְ ח֔וּץ אֶל־ שַׁ֣עַר הַח֔וּץ דֶּ֖רֶךְ הַפּוֹנֶ֣ה קָדִ֑ים וְהִנֵּה־ מַ֣יִם מְפַכִּ֔ים מִן־ הַכָּתֵ֖ף הַיְמָנִֽית׃ ",
        "versenonikud": "ויוצאני דרך שער צפונה ויסבני דרך חוץ אל שער החוץ דרך הפונה קדים והנה מים מפכים מן הכתף הימנית "
    },
    {
        "bookchapter": "יחזקאל",
        "chapter": "מז",
        "versechapter": "ג",
        "bookseder": "יחזקאל",
        "seder": "כח",
        "verseseder": "לח",
        "versenikud": "בְּצֵאת־ הָאִ֥ישׁ קָדִ֖ים וְקָ֣ו בְּיָד֑וֹ וַיָּ֤מָד אֶ֙לֶף֙ בָּֽאַמָּ֔ה וַיַּעֲבִרֵ֥נִי בַמַּ֖יִם מֵ֥י אָפְסָֽיִם׃ ",
        "versenonikud": "בצאת האיש קדים וקו בידו וימד אלף באמה ויעברני במים מי אפסים "
    },
    {
        "bookchapter": "יחזקאל",
        "chapter": "מז",
        "versechapter": "ד",
        "bookseder": "יחזקאל",
        "seder": "כח",
        "verseseder": "לט",
        "versenikud": "וַיָּ֣מָד אֶ֔לֶף וַיַּעֲבִרֵ֥נִי בַמַּ֖יִם מַ֣יִם בִּרְכָּ֑יִם וַיָּ֣מָד אֶ֔לֶף וַיַּעֲבִרֵ֖נִי מֵ֥י מָתְנָֽיִם׃ ",
        "versenonikud": "וימד אלף ויעברני במים מים ברכים וימד אלף ויעברני מי מתנים "
    },
    {
        "bookchapter": "יחזקאל",
        "chapter": "מז",
        "versechapter": "ה",
        "bookseder": "יחזקאל",
        "seder": "כח",
        "verseseder": "מ",
        "versenikud": "וַיָּ֣מָד אֶ֔לֶף נַ֕חַל אֲשֶׁ֥ר לֹֽא־ אוּכַ֖ל לַעֲבֹ֑ר כִּֽי־ גָא֤וּ הַמַּ֙יִם֙ מֵ֣י שָׂ֔חוּ נַ֖חַל אֲשֶׁ֥ר לֹֽא־ יֵעָבֵֽר׃ ",
        "versenonikud": "וימד אלף נחל אשר לא אוכל לעבר כי גאו המים מי שחו נחל אשר לא יעבר "
    },
    {
        "bookchapter": "יחזקאל",
        "chapter": "מז",
        "versechapter": "ו",
        "bookseder": "יחזקאל",
        "seder": "כח",
        "verseseder": "מא",
        "versenikud": "וַיֹּ֥אמֶר אֵלַ֖י הֲרָאִ֣יתָ בֶן־ אָדָ֑ם וַיּוֹלִכֵ֥נִי וַיְשִׁבֵ֖נִי שְׂפַ֥ת הַנָּֽחַל׃ ",
        "versenonikud": "ויאמר אלי הראית בן אדם ויולכני וישבני שפת הנחל "
    },
    {
        "bookchapter": "יחזקאל",
        "chapter": "מז",
        "versechapter": "ז",
        "bookseder": "יחזקאל",
        "seder": "כח",
        "verseseder": "מב",
        "versenikud": "בְּשׁוּבֵ֕נִי וְהִנֵּה֙ אֶל־ שְׂפַ֣ת הַנַּ֔חַל עֵ֖ץ רַ֣ב מְאֹ֑ד מִזֶּ֖ה וּמִזֶּֽה׃ ",
        "versenonikud": "בשובני והנה אל שפת הנחל עץ רב מאד מזה ומזה "
    },
    {
        "bookchapter": "יחזקאל",
        "chapter": "מז",
        "versechapter": "ח",
        "bookseder": "יחזקאל",
        "seder": "כח",
        "verseseder": "מג",
        "versenikud": "וַיֹּ֣אמֶר אֵלַ֗י הַמַּ֤יִם הָאֵ֙לֶּה֙ יוֹצְאִ֗ים אֶל־ הַגְּלִילָה֙ הַקַּדְמוֹנָ֔ה וְיָרְד֖וּ עַל־ הָֽעֲרָבָ֑ה וּבָ֣אוּ הַיָּ֔מָּה אֶל־ הַיָּ֥מָּה הַמּֽוּצָאִ֖ים ונרפאו וְנִרְפּ֥וּ הַמָּֽיִם׃ ",
        "versenonikud": "ויאמר אלי המים האלה יוצאים אל הגלילה הקדמונה וירדו על הערבה ובאו הימה אל הימה המוצאים ונרפאו ונרפו המים "
    },
    {
        "bookchapter": "יחזקאל",
        "chapter": "מז",
        "versechapter": "ט",
        "bookseder": "יחזקאל",
        "seder": "כח",
        "verseseder": "מד",
        "versenikud": "וְהָיָ֣ה כָל־ נֶ֣פֶשׁ חַיָּ֣ה ׀ אֲ‍ֽשֶׁר־ יִשְׁרֹ֡ץ אֶ֣ל כָּל־ אֲשֶׁר֩ יָב֨וֹא שָׁ֤ם נַחֲלַ֙יִם֙ יִֽחְיֶ֔ה וְהָיָ֥ה הַדָּגָ֖ה רַבָּ֣ה מְאֹ֑ד כִּי֩ בָ֨אוּ שָׁ֜מָּה הַמַּ֣יִם הָאֵ֗לֶּה וְיֵרָֽפְאוּ֙ וָחָ֔י כֹּ֛ל אֲשֶׁר־ יָ֥בוֹא שָׁ֖מָּה הַנָּֽחַל׃ ",
        "versenonikud": "והיה כל נפש חיה  אשר ישרץ אל כל אשר יבוא שם נחלים יחיה והיה הדגה רבה מאד כי באו שמה המים האלה וירפאו וחי כל אשר יבוא שמה הנחל "
    },
    {
        "bookchapter": "יחזקאל",
        "chapter": "מז",
        "versechapter": "י",
        "bookseder": "יחזקאל",
        "seder": "כח",
        "verseseder": "מה",
        "versenikud": "וְהָיָה֩ יעמדו עָמְד֨וּ עָלָ֜יו דַּוָּגִ֗ים מֵעֵ֥ין גֶּ֙דִי֙ וְעַד־ עֵ֣ין עֶגְלַ֔יִם מִשְׁט֥וֹחַ לַֽחֲרָמִ֖ים יִהְי֑וּ לְמִינָה֙ תִּהְיֶ֣ה דְגָתָ֔ם כִּדְגַ֛ת הַיָּ֥ם הַגָּד֖וֹל רַבָּ֥ה מְאֹֽד׃ ",
        "versenonikud": "והיה יעמדו עמדו עליו דוגים מעין גדי ועד עין עגלים משטוח לחרמים יהיו למינה תהיה דגתם כדגת הים הגדול רבה מאד "
    },
    {
        "bookchapter": "יחזקאל",
        "chapter": "מז",
        "versechapter": "יא",
        "bookseder": "יחזקאל",
        "seder": "כח",
        "verseseder": "מו",
        "versenikud": "בצאתו בִּצֹּאתָ֧יו וּגְבָאָ֛יו וְלֹ֥א יֵרָפְא֖וּ לְמֶ֥לַח נִתָּֽנוּ׃ ",
        "versenonikud": "בצאתו בצאתיו וגבאיו ולא ירפאו למלח נתנו "
    },
    {
        "bookchapter": "יחזקאל",
        "chapter": "מז",
        "versechapter": "יב",
        "bookseder": "יחזקאל",
        "seder": "כט",
        "verseseder": "א",
        "versenikud": "וְעַל־ הַנַּ֣חַל יַעֲלֶ֣ה עַל־ שְׂפָת֣וֹ מִזֶּ֣ה ׀ וּמִזֶּ֣ה ׀ כָּל־ עֵֽץ־ מַ֠אֲכָל לֹא־ יִבּ֨וֹל עָלֵ֜הוּ וְלֹֽא־ יִתֹּ֣ם פִּרְי֗וֹ לָֽחֳדָשָׁיו֙ יְבַכֵּ֔ר כִּ֣י מֵימָ֔יו מִן־ הַמִּקְדָּ֖שׁ הֵ֣מָּה יֽוֹצְאִ֑ים והיו וְהָיָ֤ה פִרְיוֹ֙ לְמַֽאֲכָ֔ל וְעָלֵ֖הוּ לִתְרוּפָֽה׃ ",
        "versenonikud": "ועל הנחל יעלה על שפתו מזה  ומזה  כל עץ מאכל לא יבול עלהו ולא יתם פריו לחדשיו יבכר כי מימיו מן המקדש המה יוצאים והיו והיה פריו למאכל ועלהו לתרופה "
    },
    {
        "bookchapter": "יחזקאל",
        "chapter": "מז",
        "versechapter": "יג",
        "bookseder": "יחזקאל",
        "seder": "כט",
        "verseseder": "ב",
        "versenikud": "כֹּ֤ה אָמַר֙ אֲדֹנָ֣י יְהוִ֔ה גֵּ֤ה גְבוּל֙ אֲשֶׁ֣ר תִּתְנַחֲל֣וּ אֶת־ הָאָ֔רֶץ לִשְׁנֵ֥י עָשָׂ֖ר שִׁבְטֵ֣י יִשְׂרָאֵ֑ל יוֹסֵ֖ף חֲבָלִֽים׃ ",
        "versenonikud": "כה אמר אדני יהוה גה גבול אשר תתנחלו את הארץ לשני עשר שבטי ישראל יוסף חבלים "
    },
    {
        "bookchapter": "יחזקאל",
        "chapter": "מז",
        "versechapter": "יד",
        "bookseder": "יחזקאל",
        "seder": "כט",
        "verseseder": "ג",
        "versenikud": "וּנְחַלְתֶּ֤ם אוֹתָהּ֙ אִ֣ישׁ כְּאָחִ֔יו אֲשֶׁ֤ר נָשָׂ֙אתִי֙ אֶת־ יָדִ֔י לְתִתָּ֖הּ לַאֲבֹֽתֵיכֶ֑ם וְנָ֨פְלָ֜ה הָאָ֧רֶץ הַזֹּ֛את לָכֶ֖ם בְּנַחֲלָֽה׃ ",
        "versenonikud": "ונחלתם אותה איש כאחיו אשר נשאתי את ידי לתתה לאבתיכם ונפלה הארץ הזאת לכם בנחלה "
    },
    {
        "bookchapter": "יחזקאל",
        "chapter": "מז",
        "versechapter": "טו",
        "bookseder": "יחזקאל",
        "seder": "כט",
        "verseseder": "ד",
        "versenikud": "וְזֶ֖ה גְּב֣וּל הָאָ֑רֶץ לִפְאַ֨ת צָפ֜וֹנָה מִן־ הַיָּ֧ם הַגָּד֛וֹל הַדֶּ֥רֶךְ חֶתְלֹ֖ן לְב֥וֹא צְדָֽדָה׃ ",
        "versenonikud": "וזה גבול הארץ לפאת צפונה מן הים הגדול הדרך חתלן לבוא צדדה "
    },
    {
        "bookchapter": "יחזקאל",
        "chapter": "מז",
        "versechapter": "טז",
        "bookseder": "יחזקאל",
        "seder": "כט",
        "verseseder": "ה",
        "versenikud": "חֲמָ֤ת ׀ בֵּר֙וֹתָה֙ סִבְרַ֔יִם אֲשֶׁר֙ בֵּין־ גְּב֣וּל דַּמֶּ֔שֶׂק וּבֵ֖ין גְּב֣וּל חֲמָ֑ת חָצֵר֙ הַתִּיכ֔וֹן אֲשֶׁ֖ר אֶל־ גְּב֥וּל חַוְרָֽן׃ ",
        "versenonikud": "חמת  ברותה סברים אשר בין גבול דמשק ובין גבול חמת חצר התיכון אשר אל גבול חורן "
    },
    {
        "bookchapter": "יחזקאל",
        "chapter": "מז",
        "versechapter": "יז",
        "bookseder": "יחזקאל",
        "seder": "כט",
        "verseseder": "ו",
        "versenikud": "וְהָיָ֨ה גְב֜וּל מִן־ הַיָּ֗ם חֲצַ֤ר עֵינוֹן֙ גְּב֣וּל דַּמֶּ֔שֶׂק וְצָפ֥וֹן ׀ צָפ֖וֹנָה וּגְב֣וּל חֲמָ֑ת וְאֵ֖ת פְּאַ֥ת צָפֽוֹן׃ ",
        "versenonikud": "והיה גבול מן הים חצר עינון גבול דמשק וצפון  צפונה וגבול חמת ואת פאת צפון "
    },
    {
        "bookchapter": "יחזקאל",
        "chapter": "מז",
        "versechapter": "יח",
        "bookseder": "יחזקאל",
        "seder": "כט",
        "verseseder": "ז",
        "versenikud": "וּפְאַ֣ת קָדִ֡ים מִבֵּ֣ין חַוְרָ֣ן וּמִבֵּין־ דַּמֶּשֶׂק֩ וּמִבֵּ֨ין הַגִּלְעָ֜ד וּמִבֵּ֨ין אֶ֤רֶץ יִשְׂרָאֵל֙ הַיַּרְדֵּ֔ן מִגְּב֛וּל עַל־ הַיָּ֥ם הַקַּדְמוֹנִ֖י תָּמֹ֑דּוּ וְאֵ֖ת פְּאַ֥ת קָדִֽימָה׃ ",
        "versenonikud": "ופאת קדים מבין חורן ומבין דמשק ומבין הגלעד ומבין ארץ ישראל הירדן מגבול על הים הקדמוני תמדו ואת פאת קדימה "
    },
    {
        "bookchapter": "יחזקאל",
        "chapter": "מז",
        "versechapter": "יט",
        "bookseder": "יחזקאל",
        "seder": "כט",
        "verseseder": "ח",
        "versenikud": "וּפְאַת֙ נֶ֣גֶב תֵּימָ֔נָה מִתָּמָ֗ר עַד־ מֵי֙ מְרִיב֣וֹת קָדֵ֔שׁ נַחֲלָ֖ה אֶל־ הַיָּ֣ם הַגָּד֑וֹל וְאֵ֥ת פְּאַת־ תֵּימָ֖נָה נֶֽגְבָּה׃ ",
        "versenonikud": "ופאת נגב תימנה מתמר עד מי מריבות קדש נחלה אל הים הגדול ואת פאת תימנה נגבה "
    },
    {
        "bookchapter": "יחזקאל",
        "chapter": "מז",
        "versechapter": "כ",
        "bookseder": "יחזקאל",
        "seder": "כט",
        "verseseder": "ט",
        "versenikud": "וּפְאַת־ יָם֙ הַיָּ֣ם הַגָּד֔וֹל מִגְּב֕וּל עַד־ נֹ֖כַח לְב֣וֹא חֲמָ֑ת זֹ֖את פְּאַת־ יָֽם׃ ",
        "versenonikud": "ופאת ים הים הגדול מגבול עד נכח לבוא חמת זאת פאת ים "
    },
    {
        "bookchapter": "יחזקאל",
        "chapter": "מז",
        "versechapter": "כא",
        "bookseder": "יחזקאל",
        "seder": "כט",
        "verseseder": "י",
        "versenikud": "וְחִלַּקְתֶּ֞ם אֶת־ הָאָ֧רֶץ הַזֹּ֛את לָכֶ֖ם לְשִׁבְטֵ֥י יִשְׂרָאֵֽל׃ ",
        "versenonikud": "וחלקתם את הארץ הזאת לכם לשבטי ישראל "
    },
    {
        "bookchapter": "יחזקאל",
        "chapter": "מז",
        "versechapter": "כב",
        "bookseder": "יחזקאל",
        "seder": "כט",
        "verseseder": "יא",
        "versenikud": "וְהָיָ֗ה תַּפִּ֣לוּ אוֹתָהּ֮ בְּנַחֲלָה֒ לָכֶ֗ם וּלְהַגֵּרִים֙ הַגָּרִ֣ים בְּתוֹכְכֶ֔ם אֲשֶׁר־ הוֹלִ֥דוּ בָנִ֖ים בְּתֽוֹכְכֶ֑ם וְהָי֣וּ לָכֶ֗ם כְּאֶזְרָח֙ בִּבְנֵ֣י יִשְׂרָאֵ֔ל אִתְּכֶם֙ יִפְּל֣וּ בְנַחֲלָ֔ה בְּת֖וֹךְ שִׁבְטֵ֥י יִשְׂרָאֵֽל׃ ",
        "versenonikud": "והיה תפלו אותה בנחלה לכם ולהגרים הגרים בתוככם אשר הולדו בנים בתוככם והיו לכם כאזרח בבני ישראל אתכם יפלו בנחלה בתוך שבטי ישראל "
    },
    {
        "bookchapter": "יחזקאל",
        "chapter": "מז",
        "versechapter": "כג",
        "bookseder": "יחזקאל",
        "seder": "כט",
        "verseseder": "יב",
        "versenikud": "וְהָיָ֣ה בַשֵּׁ֔בֶט אֲשֶׁר־ גָּ֥ר הַגֵּ֖ר אִתּ֑וֹ שָׁ֚ם תִּתְּנ֣וּ נַחֲלָת֔וֹ נְאֻ֖ם אֲדֹנָ֥י יְהוִֽה׃ ",
        "versenonikud": "והיה בשבט אשר גר הגר אתו שם תתנו נחלתו נאם אדני יהוה "
    }
]