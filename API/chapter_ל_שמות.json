[
    {
        "bookchapter": "שמות",
        "chapter": "ל",
        "versechapter": "א",
        "bookseder": "שמות",
        "seder": "כג",
        "verseseder": "א",
        "parasha": "תצוה",
        "versenikud": "וְעָשִׂ֥יתָ מִזְבֵּ֖חַ מִקְטַ֣ר קְטֹ֑רֶת עֲצֵ֥י שִׁטִּ֖ים תַּעֲשֶׂ֥ה אֹתֽוֹ׃ ",
        "versenonikud": "ועשית מזבח מקטר קטרת עצי שטים תעשה אתו "
    },
    {
        "bookchapter": "שמות",
        "chapter": "ל",
        "versechapter": "ב",
        "bookseder": "שמות",
        "seder": "כג",
        "verseseder": "ב",
        "parasha": "תצוה",
        "versenikud": "אַמָּ֨ה אָרְכּ֜וֹ וְאַמָּ֤ה רָחְבּוֹ֙ רָב֣וּעַ יִהְיֶ֔ה וְאַמָּתַ֖יִם קֹמָת֑וֹ מִמֶּ֖נּוּ קַרְנֹתָֽיו׃ ",
        "versenonikud": "אמה ארכו ואמה רחבו רבוע יהיה ואמתים קמתו ממנו קרנתיו "
    },
    {
        "bookchapter": "שמות",
        "chapter": "ל",
        "versechapter": "ג",
        "bookseder": "שמות",
        "seder": "כג",
        "verseseder": "ג",
        "parasha": "תצוה",
        "versenikud": "וְצִפִּיתָ֨ אֹת֜וֹ זָהָ֣ב טָה֗וֹר אֶת־ גַּגּ֧וֹ וְאֶת־ קִירֹתָ֛יו סָבִ֖יב וְאֶת־ קַרְנֹתָ֑יו וְעָשִׂ֥יתָ לּ֛וֹ זֵ֥ר זָהָ֖ב סָבִֽיב׃ ",
        "versenonikud": "וצפית אתו זהב טהור את גגו ואת קירתיו סביב ואת קרנתיו ועשית לו זר זהב סביב "
    },
    {
        "bookchapter": "שמות",
        "chapter": "ל",
        "versechapter": "ד",
        "bookseder": "שמות",
        "seder": "כג",
        "verseseder": "ד",
        "parasha": "תצוה",
        "versenikud": "וּשְׁתֵּי֩ טַבְּעֹ֨ת זָהָ֜ב תַּֽעֲשֶׂה־ לּ֣וֹ ׀ מִתַּ֣חַת לְזֵר֗וֹ עַ֚ל שְׁתֵּ֣י צַלְעֹתָ֔יו תַּעֲשֶׂ֖ה עַל־ שְׁנֵ֣י צִדָּ֑יו וְהָיָה֙ לְבָתִּ֣ים לְבַדִּ֔ים לָשֵׂ֥את אֹת֖וֹ בָּהֵֽמָּה׃ ",
        "versenonikud": "ושתי טבעת זהב תעשה לו  מתחת לזרו על שתי צלעתיו תעשה על שני צדיו והיה לבתים לבדים לשאת אתו בהמה "
    },
    {
        "bookchapter": "שמות",
        "chapter": "ל",
        "versechapter": "ה",
        "bookseder": "שמות",
        "seder": "כג",
        "verseseder": "ה",
        "parasha": "תצוה",
        "versenikud": "וְעָשִׂ֥יתָ אֶת־ הַבַּדִּ֖ים עֲצֵ֣י שִׁטִּ֑ים וְצִפִּיתָ֥ אֹתָ֖ם זָהָֽב׃ ",
        "versenonikud": "ועשית את הבדים עצי שטים וצפית אתם זהב "
    },
    {
        "bookchapter": "שמות",
        "chapter": "ל",
        "versechapter": "ו",
        "bookseder": "שמות",
        "seder": "כג",
        "verseseder": "ו",
        "parasha": "תצוה",
        "versenikud": "וְנָתַתָּ֤ה אֹתוֹ֙ לִפְנֵ֣י הַפָּרֹ֔כֶת אֲשֶׁ֖ר עַל־ אֲרֹ֣ן הָעֵדֻ֑ת לִפְנֵ֣י הַכַּפֹּ֗רֶת אֲשֶׁר֙ עַל־ הָ֣עֵדֻ֔ת אֲשֶׁ֛ר אִוָּעֵ֥ד לְךָ֖ שָֽׁמָּה׃ ",
        "versenonikud": "ונתתה אתו לפני הפרכת אשר על ארן העדת לפני הכפרת אשר על העדת אשר אועד לך שמה "
    },
    {
        "bookchapter": "שמות",
        "chapter": "ל",
        "versechapter": "ז",
        "bookseder": "שמות",
        "seder": "כג",
        "verseseder": "ז",
        "parasha": "תצוה",
        "versenikud": "וְהִקְטִ֥יר עָלָ֛יו אַהֲרֹ֖ן קְטֹ֣רֶת סַמִּ֑ים בַּבֹּ֣קֶר בַּבֹּ֗קֶר בְּהֵיטִיב֛וֹ אֶת־ הַנֵּרֹ֖ת יַקְטִירֶֽנָּה׃ ",
        "versenonikud": "והקטיר עליו אהרן קטרת סמים בבקר בבקר בהיטיבו את הנרת יקטירנה "
    },
    {
        "bookchapter": "שמות",
        "chapter": "ל",
        "versechapter": "ח",
        "bookseder": "שמות",
        "seder": "כג",
        "verseseder": "ח",
        "parasha": "תצוה",
        "versenikud": "וּבְהַעֲלֹ֨ת אַהֲרֹ֧ן אֶת־ הַנֵּרֹ֛ת בֵּ֥ין הָעֲרְבַּ֖יִם יַקְטִירֶ֑נָּה קְטֹ֧רֶת תָּמִ֛יד לִפְנֵ֥י יְהוָ֖ה לְדֹרֹתֵיכֶֽם׃ ",
        "versenonikud": "ובהעלת אהרן את הנרת בין הערבים יקטירנה קטרת תמיד לפני יהוה לדרתיכם "
    },
    {
        "bookchapter": "שמות",
        "chapter": "ל",
        "versechapter": "ט",
        "bookseder": "שמות",
        "seder": "כג",
        "verseseder": "ט",
        "parasha": "תצוה",
        "versenikud": "לֹא־ תַעֲל֥וּ עָלָ֛יו קְטֹ֥רֶת זָרָ֖ה וְעֹלָ֣ה וּמִנְחָ֑ה וְנֵ֕סֶךְ לֹ֥א תִסְּכ֖וּ עָלָֽיו׃ ",
        "versenonikud": "לא תעלו עליו קטרת זרה ועלה ומנחה ונסך לא תסכו עליו "
    },
    {
        "bookchapter": "שמות",
        "chapter": "ל",
        "versechapter": "י",
        "bookseder": "שמות",
        "seder": "כג",
        "verseseder": "י",
        "parasha": "תצוה",
        "versenikud": "וְכִפֶּ֤ר אַהֲרֹן֙ עַל־ קַרְנֹתָ֔יו אַחַ֖ת בַּשָּׁנָ֑ה מִדַּ֞ם חַטַּ֣את הַכִּפֻּרִ֗ים אַחַ֤ת בַּשָּׁנָה֙ יְכַפֵּ֤ר עָלָיו֙ לְדֹרֹ֣תֵיכֶ֔ם קֹֽדֶשׁ־ קָֽדָשִׁ֥ים ה֖וּא לַיהוָֽה׃ ",
        "versenonikud": "וכפר אהרן על קרנתיו אחת בשנה מדם חטאת הכפרים אחת בשנה יכפר עליו לדרתיכם קדש קדשים הוא ליהוה "
    },
    {
        "bookchapter": "שמות",
        "chapter": "ל",
        "versechapter": "יא",
        "bookseder": "שמות",
        "seder": "כג",
        "verseseder": "יא",
        "parasha": "כי תשא",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "שמות",
        "chapter": "ל",
        "versechapter": "יב",
        "bookseder": "שמות",
        "seder": "כג",
        "verseseder": "יב",
        "parasha": "כי תשא",
        "versenikud": "כִּ֣י תִשָּׂ֞א אֶת־ רֹ֥אשׁ בְּנֵֽי־ יִשְׂרָאֵ֘ל לִפְקֻדֵיהֶם֒ וְנָ֨תְנ֜וּ אִ֣ישׁ כֹּ֧פֶר נַפְשׁ֛וֹ לַיהוָ֖ה בִּפְקֹ֣ד אֹתָ֑ם וְלֹא־ יִהְיֶ֥ה בָהֶ֛ם נֶ֖גֶף בִּפְקֹ֥ד אֹתָֽם׃ ",
        "versenonikud": "כי תשא את ראש בני ישראל לפקדיהם ונתנו איש כפר נפשו ליהוה בפקד אתם ולא יהיה בהם נגף בפקד אתם "
    },
    {
        "bookchapter": "שמות",
        "chapter": "ל",
        "versechapter": "יג",
        "bookseder": "שמות",
        "seder": "כג",
        "verseseder": "יג",
        "parasha": "כי תשא",
        "versenikud": "זֶ֣ה ׀ יִתְּנ֗וּ כָּל־ הָעֹבֵר֙ עַל־ הַפְּקֻדִ֔ים מַחֲצִ֥ית הַשֶּׁ֖קֶל בְּשֶׁ֣קֶל הַקֹּ֑דֶשׁ עֶשְׂרִ֤ים גֵּרָה֙ הַשֶּׁ֔קֶל מַחֲצִ֣ית הַשֶּׁ֔קֶל תְּרוּמָ֖ה לַֽיהוָֽה׃ ",
        "versenonikud": "זה  יתנו כל העבר על הפקדים מחצית השקל בשקל הקדש עשרים גרה השקל מחצית השקל תרומה ליהוה "
    },
    {
        "bookchapter": "שמות",
        "chapter": "ל",
        "versechapter": "יד",
        "bookseder": "שמות",
        "seder": "כג",
        "verseseder": "יד",
        "parasha": "כי תשא",
        "versenikud": "כֹּ֗ל הָעֹבֵר֙ עַל־ הַפְּקֻדִ֔ים מִבֶּ֛ן עֶשְׂרִ֥ים שָׁנָ֖ה וָמָ֑עְלָה יִתֵּ֖ן תְּרוּמַ֥ת יְהוָֽה׃ ",
        "versenonikud": "כל העבר על הפקדים מבן עשרים שנה ומעלה יתן תרומת יהוה "
    },
    {
        "bookchapter": "שמות",
        "chapter": "ל",
        "versechapter": "טו",
        "bookseder": "שמות",
        "seder": "כג",
        "verseseder": "טו",
        "parasha": "כי תשא",
        "versenikud": "הֶֽעָשִׁ֣יר לֹֽא־ יַרְבֶּ֗ה וְהַדַּל֙ לֹ֣א יַמְעִ֔יט מִֽמַּחֲצִ֖ית הַשָּׁ֑קֶל לָתֵת֙ אֶת־ תְּרוּמַ֣ת יְהוָ֔ה לְכַפֵּ֖ר עַל־ נַפְשֹׁתֵיכֶֽם׃ ",
        "versenonikud": "העשיר לא ירבה והדל לא ימעיט ממחצית השקל לתת את תרומת יהוה לכפר על נפשתיכם "
    },
    {
        "bookchapter": "שמות",
        "chapter": "ל",
        "versechapter": "טז",
        "bookseder": "שמות",
        "seder": "כג",
        "verseseder": "טז",
        "parasha": "כי תשא",
        "versenikud": "וְלָקַחְתָּ֞ אֶת־ כֶּ֣סֶף הַכִּפֻּרִ֗ים מֵאֵת֙ בְּנֵ֣י יִשְׂרָאֵ֔ל וְנָתַתָּ֣ אֹת֔וֹ עַל־ עֲבֹדַ֖ת אֹ֣הֶל מוֹעֵ֑ד וְהָיָה֩ לִבְנֵ֨י יִשְׂרָאֵ֤ל לְזִכָּרוֹן֙ לִפְנֵ֣י יְהוָ֔ה לְכַפֵּ֖ר עַל־ נַפְשֹׁתֵיכֶֽם׃ ",
        "versenonikud": "ולקחת את כסף הכפרים מאת בני ישראל ונתת אתו על עבדת אהל מועד והיה לבני ישראל לזכרון לפני יהוה לכפר על נפשתיכם "
    },
    {
        "bookchapter": "שמות",
        "chapter": "ל",
        "versechapter": "יז",
        "bookseder": "שמות",
        "seder": "כג",
        "verseseder": "יז",
        "parasha": "כי תשא",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "שמות",
        "chapter": "ל",
        "versechapter": "יח",
        "bookseder": "שמות",
        "seder": "כג",
        "verseseder": "יח",
        "parasha": "כי תשא",
        "versenikud": "וְעָשִׂ֜יתָ כִּיּ֥וֹר נְחֹ֛שֶׁת וְכַנּ֥וֹ נְחֹ֖שֶׁת לְרָחְצָ֑ה וְנָתַתָּ֣ אֹת֗וֹ בֵּֽין־ אֹ֤הֶל מוֹעֵד֙ וּבֵ֣ין הַמִּזְבֵּ֔חַ וְנָתַתָּ֥ שָׁ֖מָּה מָֽיִם׃ ",
        "versenonikud": "ועשית כיור נחשת וכנו נחשת לרחצה ונתת אתו בין אהל מועד ובין המזבח ונתת שמה מים "
    },
    {
        "bookchapter": "שמות",
        "chapter": "ל",
        "versechapter": "יט",
        "bookseder": "שמות",
        "seder": "כג",
        "verseseder": "יט",
        "parasha": "כי תשא",
        "versenikud": "וְרָחֲצ֛וּ אַהֲרֹ֥ן וּבָנָ֖יו מִמֶּ֑נּוּ אֶת־ יְדֵיהֶ֖ם וְאֶת־ רַגְלֵיהֶֽם׃ ",
        "versenonikud": "ורחצו אהרן ובניו ממנו את ידיהם ואת רגליהם "
    },
    {
        "bookchapter": "שמות",
        "chapter": "ל",
        "versechapter": "כ",
        "bookseder": "שמות",
        "seder": "כג",
        "verseseder": "כ",
        "parasha": "כי תשא",
        "versenikud": "בְּבֹאָ֞ם אֶל־ אֹ֧הֶל מוֹעֵ֛ד יִרְחֲצוּ־ מַ֖יִם וְלֹ֣א יָמֻ֑תוּ א֣וֹ בְגִשְׁתָּ֤ם אֶל־ הַמִּזְבֵּ֙חַ֙ לְשָׁרֵ֔ת לְהַקְטִ֥יר אִשֶּׁ֖ה לַֽיהוָֽה׃ ",
        "versenonikud": "בבאם אל אהל מועד ירחצו מים ולא ימתו או בגשתם אל המזבח לשרת להקטיר אשה ליהוה "
    },
    {
        "bookchapter": "שמות",
        "chapter": "ל",
        "versechapter": "כא",
        "bookseder": "שמות",
        "seder": "כג",
        "verseseder": "כא",
        "parasha": "כי תשא",
        "versenikud": "וְרָחֲצ֛וּ יְדֵיהֶ֥ם וְרַגְלֵיהֶ֖ם וְלֹ֣א יָמֻ֑תוּ וְהָיְתָ֨ה לָהֶ֧ם חָק־ עוֹלָ֛ם ל֥וֹ וּלְזַרְע֖וֹ לְדֹרֹתָֽם׃ ",
        "versenonikud": "ורחצו ידיהם ורגליהם ולא ימתו והיתה להם חק עולם לו ולזרעו לדרתם "
    },
    {
        "bookchapter": "שמות",
        "chapter": "ל",
        "versechapter": "כב",
        "bookseder": "שמות",
        "seder": "כג",
        "verseseder": "כב",
        "parasha": "כי תשא",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "שמות",
        "chapter": "ל",
        "versechapter": "כג",
        "bookseder": "שמות",
        "seder": "כג",
        "verseseder": "כג",
        "parasha": "כי תשא",
        "versenikud": "וְאַתָּ֣ה קַח־ לְךָ֮ בְּשָׂמִ֣ים רֹאשׁ֒ מָר־ דְּרוֹר֙ חֲמֵ֣שׁ מֵא֔וֹת וְקִנְּמָן־ בֶּ֥שֶׂם מַחֲצִית֖וֹ חֲמִשִּׁ֣ים וּמָאתָ֑יִם וּקְנֵה־ בֹ֖שֶׂם חֲמִשִּׁ֥ים וּמָאתָֽיִם׃ ",
        "versenonikud": "ואתה קח לך בשמים ראש מר דרור חמש מאות וקנמן בשם מחציתו חמשים ומאתים וקנה בשם חמשים ומאתים "
    },
    {
        "bookchapter": "שמות",
        "chapter": "ל",
        "versechapter": "כד",
        "bookseder": "שמות",
        "seder": "כג",
        "verseseder": "כד",
        "parasha": "כי תשא",
        "versenikud": "וְקִדָּ֕ה חֲמֵ֥שׁ מֵא֖וֹת בְּשֶׁ֣קֶל הַקֹּ֑דֶשׁ וְשֶׁ֥מֶן זַ֖יִת הִֽין׃ ",
        "versenonikud": "וקדה חמש מאות בשקל הקדש ושמן זית הין "
    },
    {
        "bookchapter": "שמות",
        "chapter": "ל",
        "versechapter": "כה",
        "bookseder": "שמות",
        "seder": "כג",
        "verseseder": "כה",
        "parasha": "כי תשא",
        "versenikud": "וְעָשִׂ֣יתָ אֹת֗וֹ שֶׁ֚מֶן מִשְׁחַת־ קֹ֔דֶשׁ רֹ֥קַח מִרְקַ֖חַת מַעֲשֵׂ֣ה רֹקֵ֑חַ שֶׁ֥מֶן מִשְׁחַת־ קֹ֖דֶשׁ יִהְיֶֽה׃ ",
        "versenonikud": "ועשית אתו שמן משחת קדש רקח מרקחת מעשה רקח שמן משחת קדש יהיה "
    },
    {
        "bookchapter": "שמות",
        "chapter": "ל",
        "versechapter": "כו",
        "bookseder": "שמות",
        "seder": "כג",
        "verseseder": "כו",
        "parasha": "כי תשא",
        "versenikud": "וּמָשַׁחְתָּ֥ ב֖וֹ אֶת־ אֹ֣הֶל מוֹעֵ֑ד וְאֵ֖ת אֲר֥וֹן הָעֵדֻֽת׃ ",
        "versenonikud": "ומשחת בו את אהל מועד ואת ארון העדת "
    },
    {
        "bookchapter": "שמות",
        "chapter": "ל",
        "versechapter": "כז",
        "bookseder": "שמות",
        "seder": "כג",
        "verseseder": "כז",
        "parasha": "כי תשא",
        "versenikud": "וְאֶת־ הַשֻּׁלְחָן֙ וְאֶת־ כָּל־ כֵּלָ֔יו וְאֶת־ הַמְּנֹרָ֖ה וְאֶת־ כֵּלֶ֑יהָ וְאֵ֖ת מִזְבַּ֥ח הַקְּטֹֽרֶת׃ ",
        "versenonikud": "ואת השלחן ואת כל כליו ואת המנרה ואת כליה ואת מזבח הקטרת "
    },
    {
        "bookchapter": "שמות",
        "chapter": "ל",
        "versechapter": "כח",
        "bookseder": "שמות",
        "seder": "כג",
        "verseseder": "כח",
        "parasha": "כי תשא",
        "versenikud": "וְאֶת־ מִזְבַּ֥ח הָעֹלָ֖ה וְאֶת־ כָּל־ כֵּלָ֑יו וְאֶת־ הַכִּיֹּ֖ר וְאֶת־ כַּנּֽוֹ׃ ",
        "versenonikud": "ואת מזבח העלה ואת כל כליו ואת הכיר ואת כנו "
    },
    {
        "bookchapter": "שמות",
        "chapter": "ל",
        "versechapter": "כט",
        "bookseder": "שמות",
        "seder": "כג",
        "verseseder": "כט",
        "parasha": "כי תשא",
        "versenikud": "וְקִדַּשְׁתָּ֣ אֹתָ֔ם וְהָי֖וּ קֹ֣דֶשׁ קָֽדָשִׁ֑ים כָּל־ הַנֹּגֵ֥עַ בָּהֶ֖ם יִקְדָּֽשׁ׃ ",
        "versenonikud": "וקדשת אתם והיו קדש קדשים כל הנגע בהם יקדש "
    },
    {
        "bookchapter": "שמות",
        "chapter": "ל",
        "versechapter": "ל",
        "bookseder": "שמות",
        "seder": "כג",
        "verseseder": "ל",
        "parasha": "כי תשא",
        "versenikud": "וְאֶת־ אַהֲרֹ֥ן וְאֶת־ בָּנָ֖יו תִּמְשָׁ֑ח וְקִדַּשְׁתָּ֥ אֹתָ֖ם לְכַהֵ֥ן לִֽי׃ ",
        "versenonikud": "ואת אהרן ואת בניו תמשח וקדשת אתם לכהן לי "
    },
    {
        "bookchapter": "שמות",
        "chapter": "ל",
        "versechapter": "לא",
        "bookseder": "שמות",
        "seder": "כג",
        "verseseder": "לא",
        "parasha": "כי תשא",
        "versenikud": "וְאֶל־ בְּנֵ֥י יִשְׂרָאֵ֖ל תְּדַבֵּ֣ר לֵאמֹ֑ר שֶׁ֠מֶן מִשְׁחַת־ קֹ֨דֶשׁ יִהְיֶ֥ה זֶ֛ה לִ֖י לְדֹרֹתֵיכֶֽם׃ ",
        "versenonikud": "ואל בני ישראל תדבר לאמר שמן משחת קדש יהיה זה לי לדרתיכם "
    },
    {
        "bookchapter": "שמות",
        "chapter": "ל",
        "versechapter": "לב",
        "bookseder": "שמות",
        "seder": "כג",
        "verseseder": "לב",
        "parasha": "כי תשא",
        "versenikud": "עַל־ בְּשַׂ֤ר אָדָם֙ לֹ֣א יִיסָ֔ךְ וּבְמַ֨תְכֻּנְתּ֔וֹ לֹ֥א תַעֲשׂ֖וּ כָּמֹ֑הוּ קֹ֣דֶשׁ ה֔וּא קֹ֖דֶשׁ יִהְיֶ֥ה לָכֶֽם׃ ",
        "versenonikud": "על בשר אדם לא ייסך ובמתכנתו לא תעשו כמהו קדש הוא קדש יהיה לכם "
    },
    {
        "bookchapter": "שמות",
        "chapter": "ל",
        "versechapter": "לג",
        "bookseder": "שמות",
        "seder": "כג",
        "verseseder": "לג",
        "parasha": "כי תשא",
        "versenikud": "אִ֚ישׁ אֲשֶׁ֣ר יִרְקַ֣ח כָּמֹ֔הוּ וַאֲשֶׁ֥ר יִתֵּ֛ן מִמֶּ֖נּוּ עַל־ זָ֑ר וְנִכְרַ֖ת מֵעַמָּֽיו׃ ",
        "versenonikud": "איש אשר ירקח כמהו ואשר יתן ממנו על זר ונכרת מעמיו "
    },
    {
        "bookchapter": "שמות",
        "chapter": "ל",
        "versechapter": "לד",
        "bookseder": "שמות",
        "seder": "כג",
        "verseseder": "לד",
        "parasha": "כי תשא",
        "versenikud": "וַיֹּאמֶר֩ יְהוָ֨ה אֶל־ מֹשֶׁ֜ה קַח־ לְךָ֣ סַמִּ֗ים נָטָ֤ף ׀ וּשְׁחֵ֙לֶת֙ וְחֶלְבְּנָ֔ה סַמִּ֖ים וּלְבֹנָ֣ה זַכָּ֑ה בַּ֥ד בְּבַ֖ד יִהְיֶֽה׃ ",
        "versenonikud": "ויאמר יהוה אל משה קח לך סמים נטף  ושחלת וחלבנה סמים ולבנה זכה בד בבד יהיה "
    },
    {
        "bookchapter": "שמות",
        "chapter": "ל",
        "versechapter": "לה",
        "bookseder": "שמות",
        "seder": "כג",
        "verseseder": "לה",
        "parasha": "כי תשא",
        "versenikud": "וְעָשִׂ֤יתָ אֹתָהּ֙ קְטֹ֔רֶת רֹ֖קַח מַעֲשֵׂ֣ה רוֹקֵ֑חַ מְמֻלָּ֖ח טָה֥וֹר קֹֽדֶשׁ׃ ",
        "versenonikud": "ועשית אתה קטרת רקח מעשה רוקח ממלח טהור קדש "
    },
    {
        "bookchapter": "שמות",
        "chapter": "ל",
        "versechapter": "לו",
        "bookseder": "שמות",
        "seder": "כג",
        "verseseder": "לו",
        "parasha": "כי תשא",
        "versenikud": "וְשָֽׁחַקְתָּ֣ מִמֶּנָּה֮ הָדֵק֒ וְנָתַתָּ֨ה מִמֶּ֜נָּה לִפְנֵ֤י הָעֵדֻת֙ בְּאֹ֣הֶל מוֹעֵ֔ד אֲשֶׁ֛ר אִוָּעֵ֥ד לְךָ֖ שָׁ֑מָּה קֹ֥דֶשׁ קָֽדָשִׁ֖ים תִּהְיֶ֥ה לָכֶֽם׃ ",
        "versenonikud": "ושחקת ממנה הדק ונתתה ממנה לפני העדת באהל מועד אשר אועד לך שמה קדש קדשים תהיה לכם "
    },
    {
        "bookchapter": "שמות",
        "chapter": "ל",
        "versechapter": "לז",
        "bookseder": "שמות",
        "seder": "כג",
        "verseseder": "לז",
        "parasha": "כי תשא",
        "versenikud": "וְהַקְּטֹ֙רֶת֙ אֲשֶׁ֣ר תַּעֲשֶׂ֔ה בְּמַ֨תְכֻּנְתָּ֔הּ לֹ֥א תַעֲשׂ֖וּ לָכֶ֑ם קֹ֛דֶשׁ תִּהְיֶ֥ה לְךָ֖ לַיהוָֽה׃ ",
        "versenonikud": "והקטרת אשר תעשה במתכנתה לא תעשו לכם קדש תהיה לך ליהוה "
    },
    {
        "bookchapter": "שמות",
        "chapter": "ל",
        "versechapter": "לח",
        "bookseder": "שמות",
        "seder": "כג",
        "verseseder": "לח",
        "parasha": "כי תשא",
        "versenikud": "אִ֛ישׁ אֲשֶׁר־ יַעֲשֶׂ֥ה כָמ֖וֹהָ לְהָרִ֣יחַ בָּ֑הּ וְנִכְרַ֖ת מֵעַמָּֽיו׃ ",
        "versenonikud": "איש אשר יעשה כמוה להריח בה ונכרת מעמיו "
    }
]