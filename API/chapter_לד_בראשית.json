[
    {
        "bookchapter": "בראשית",
        "chapter": "לד",
        "versechapter": "א",
        "bookseder": "בראשית",
        "seder": "לא",
        "verseseder": "ד",
        "parasha": "וישלח",
        "versenikud": "וַתֵּצֵ֤א דִינָה֙ בַּת־ לֵאָ֔ה אֲשֶׁ֥ר יָלְדָ֖ה לְיַעֲקֹ֑ב לִרְא֖וֹת בִּבְנ֥וֹת הָאָֽרֶץ׃ ",
        "versenonikud": "ותצא דינה בת לאה אשר ילדה ליעקב לראות בבנות הארץ "
    },
    {
        "bookchapter": "בראשית",
        "chapter": "לד",
        "versechapter": "ב",
        "bookseder": "בראשית",
        "seder": "לא",
        "verseseder": "ה",
        "parasha": "וישלח",
        "versenikud": "וַיַּ֨רְא אֹתָ֜הּ שְׁכֶ֧ם בֶּן־ חֲמ֛וֹר הַֽחִוִּ֖י נְשִׂ֣יא הָאָ֑רֶץ וַיִּקַּ֥ח אֹתָ֛הּ וַיִּשְׁכַּ֥ב אֹתָ֖הּ וַיְעַנֶּֽהָ׃ ",
        "versenonikud": "וירא אתה שכם בן חמור החוי נשיא הארץ ויקח אתה וישכב אתה ויענה "
    },
    {
        "bookchapter": "בראשית",
        "chapter": "לד",
        "versechapter": "ג",
        "bookseder": "בראשית",
        "seder": "לא",
        "verseseder": "ו",
        "parasha": "וישלח",
        "versenikud": "וַתִּדְבַּ֣ק נַפְשׁ֔וֹ בְּדִינָ֖ה בַּֽת־ יַעֲקֹ֑ב וַיֶּֽאֱהַב֙ אֶת־ הַֽנַּעֲרָ֔ וַיְדַבֵּ֖ר עַל־ לֵ֥ב הַֽנַּעֲרָֽ׃ ",
        "versenonikud": "ותדבק נפשו בדינה בת יעקב ויאהב את הנער וידבר על לב הנער "
    },
    {
        "bookchapter": "בראשית",
        "chapter": "לד",
        "versechapter": "ד",
        "bookseder": "בראשית",
        "seder": "לא",
        "verseseder": "ז",
        "parasha": "וישלח",
        "versenikud": "וַיֹּ֣אמֶר שְׁכֶ֔ם אֶל־ חֲמ֥וֹר אָבִ֖יו לֵאמֹ֑ר קַֽח־ לִ֛י אֶת־ הַיַּלְדָּ֥ה הַזֹּ֖את לְאִשָּֽׁה׃ ",
        "versenonikud": "ויאמר שכם אל חמור אביו לאמר קח לי את הילדה הזאת לאשה "
    },
    {
        "bookchapter": "בראשית",
        "chapter": "לד",
        "versechapter": "ה",
        "bookseder": "בראשית",
        "seder": "לא",
        "verseseder": "ח",
        "parasha": "וישלח",
        "versenikud": "וְיַעֲקֹ֣ב שָׁמַ֗ע כִּ֤י טִמֵּא֙ אֶת־ דִּינָ֣ה בִתּ֔וֹ וּבָנָ֛יו הָי֥וּ אֶת־ מִקְנֵ֖הוּ בַּשָּׂדֶ֑ה וְהֶחֱרִ֥שׁ יַעֲקֹ֖ב עַד־ בֹּאָֽם׃ ",
        "versenonikud": "ויעקב שמע כי טמא את דינה בתו ובניו היו את מקנהו בשדה והחרש יעקב עד באם "
    },
    {
        "bookchapter": "בראשית",
        "chapter": "לד",
        "versechapter": "ו",
        "bookseder": "בראשית",
        "seder": "לא",
        "verseseder": "ט",
        "parasha": "וישלח",
        "versenikud": "וַיֵּצֵ֛א חֲמ֥וֹר אֲבִֽי־ שְׁכֶ֖ם אֶֽל־ יַעֲקֹ֑ב לְדַבֵּ֖ר אִתּֽוֹ׃ ",
        "versenonikud": "ויצא חמור אבי שכם אל יעקב לדבר אתו "
    },
    {
        "bookchapter": "בראשית",
        "chapter": "לד",
        "versechapter": "ז",
        "bookseder": "בראשית",
        "seder": "לא",
        "verseseder": "י",
        "parasha": "וישלח",
        "versenikud": "וּבְנֵ֨י יַעֲקֹ֜ב בָּ֤אוּ מִן־ הַשָּׂדֶה֙ כְּשָׁמְעָ֔ם וַיִּֽתְעַצְּבוּ֙ הָֽאֲנָשִׁ֔ים וַיִּ֥חַר לָהֶ֖ם מְאֹ֑ד כִּֽי־ נְבָלָ֞ה עָשָׂ֣ה בְיִשְׂרָאֵ֗ל לִשְׁכַּב֙ אֶת־ בַּֽת־ יַעֲקֹ֔ב וְכֵ֖ן לֹ֥א יֵעָשֶֽׂה׃ ",
        "versenonikud": "ובני יעקב באו מן השדה כשמעם ויתעצבו האנשים ויחר להם מאד כי נבלה עשה בישראל לשכב את בת יעקב וכן לא יעשה "
    },
    {
        "bookchapter": "בראשית",
        "chapter": "לד",
        "versechapter": "ח",
        "bookseder": "בראשית",
        "seder": "לא",
        "verseseder": "יא",
        "parasha": "וישלח",
        "versenikud": "וַיְדַבֵּ֥ר חֲמ֖וֹר אִתָּ֣ם לֵאמֹ֑ר שְׁכֶ֣ם בְּנִ֗י חָֽשְׁקָ֤ה נַפְשׁוֹ֙ בְּבִתְּכֶ֔ם תְּנ֨וּ נָ֥א אֹתָ֛הּ ל֖וֹ לְאִשָּֽׁה׃ ",
        "versenonikud": "וידבר חמור אתם לאמר שכם בני חשקה נפשו בבתכם תנו נא אתה לו לאשה "
    },
    {
        "bookchapter": "בראשית",
        "chapter": "לד",
        "versechapter": "ט",
        "bookseder": "בראשית",
        "seder": "לא",
        "verseseder": "יב",
        "parasha": "וישלח",
        "versenikud": "וְהִֽתְחַתְּנ֖וּ אֹתָ֑נוּ בְּנֹֽתֵיכֶם֙ תִּתְּנוּ־ לָ֔נוּ וְאֶת־ בְּנֹתֵ֖ינוּ תִּקְח֥וּ לָכֶֽם׃ ",
        "versenonikud": "והתחתנו אתנו בנתיכם תתנו לנו ואת בנתינו תקחו לכם "
    },
    {
        "bookchapter": "בראשית",
        "chapter": "לד",
        "versechapter": "י",
        "bookseder": "בראשית",
        "seder": "לא",
        "verseseder": "יג",
        "parasha": "וישלח",
        "versenikud": "וְאִתָּ֖נוּ תֵּשֵׁ֑בוּ וְהָאָ֙רֶץ֙ תִּהְיֶ֣ה לִפְנֵיכֶ֔ם שְׁבוּ֙ וּסְחָר֔וּהָ וְהֵֽאָחֲז֖וּ בָּֽהּ׃ ",
        "versenonikud": "ואתנו תשבו והארץ תהיה לפניכם שבו וסחרוה והאחזו בה "
    },
    {
        "bookchapter": "בראשית",
        "chapter": "לד",
        "versechapter": "יא",
        "bookseder": "בראשית",
        "seder": "לא",
        "verseseder": "יד",
        "parasha": "וישלח",
        "versenikud": "וַיֹּ֤אמֶר שְׁכֶם֙ אֶל־ אָבִ֣יה וְאֶל־ אַחֶ֔יהָ אֶמְצָא־ חֵ֖ן בְּעֵינֵיכֶ֑ם וַאֲשֶׁ֥ר תֹּאמְר֛וּ אֵלַ֖י אֶתֵּֽן׃ ",
        "versenonikud": "ויאמר שכם אל אביה ואל אחיה אמצא חן בעיניכם ואשר תאמרו אלי אתן "
    },
    {
        "bookchapter": "בראשית",
        "chapter": "לד",
        "versechapter": "יב",
        "bookseder": "בראשית",
        "seder": "לא",
        "verseseder": "טו",
        "parasha": "וישלח",
        "versenikud": "הַרְבּ֨וּ עָלַ֤י מְאֹד֙ מֹ֣הַר וּמַתָּ֔ן וְאֶ֨תְּנָ֔ה כַּאֲשֶׁ֥ר תֹּאמְר֖וּ אֵלָ֑י וּתְנוּ־ לִ֥י אֶת־ הַֽנַּעֲרָ֖ לְאִשָּֽׁה׃ ",
        "versenonikud": "הרבו עלי מאד מהר ומתן ואתנה כאשר תאמרו אלי ותנו לי את הנער לאשה "
    },
    {
        "bookchapter": "בראשית",
        "chapter": "לד",
        "versechapter": "יג",
        "bookseder": "בראשית",
        "seder": "לא",
        "verseseder": "טז",
        "parasha": "וישלח",
        "versenikud": "וַיַּעֲנ֨וּ בְנֵֽי־ יַעֲקֹ֜ב אֶת־ שְׁכֶ֨ם וְאֶת־ חֲמ֥וֹר אָבִ֛יו בְּמִרְמָ֖ה וַיְדַבֵּ֑רוּ אֲשֶׁ֣ר טִמֵּ֔א אֵ֖ת דִּינָ֥ה אֲחֹתָֽם׃ ",
        "versenonikud": "ויענו בני יעקב את שכם ואת חמור אביו במרמה וידברו אשר טמא את דינה אחתם "
    },
    {
        "bookchapter": "בראשית",
        "chapter": "לד",
        "versechapter": "יד",
        "bookseder": "בראשית",
        "seder": "לא",
        "verseseder": "יז",
        "parasha": "וישלח",
        "versenikud": "וַיֹּאמְר֣וּ אֲלֵיהֶ֗ם לֹ֤א נוּכַל֙ לַעֲשׂוֹת֙ הַדָּבָ֣ר הַזֶּ֔ה לָתֵת֙ אֶת־ אֲחֹתֵ֔נוּ לְאִ֖ישׁ אֲשֶׁר־ ל֣וֹ עָרְלָ֑ה כִּֽי־ חֶרְפָּ֥ה הִ֖וא לָֽנוּ׃ ",
        "versenonikud": "ויאמרו אליהם לא נוכל לעשות הדבר הזה לתת את אחתנו לאיש אשר לו ערלה כי חרפה הוא לנו "
    },
    {
        "bookchapter": "בראשית",
        "chapter": "לד",
        "versechapter": "טו",
        "bookseder": "בראשית",
        "seder": "לא",
        "verseseder": "יח",
        "parasha": "וישלח",
        "versenikud": "אַךְ־ בְּזֹ֖את נֵא֣וֹת לָכֶ֑ם אִ֚ם תִּהְי֣וּ כָמֹ֔נוּ לְהִמֹּ֥ל לָכֶ֖ם כָּל־ זָכָֽר׃ ",
        "versenonikud": "אך בזאת נאות לכם אם תהיו כמנו להמל לכם כל זכר "
    },
    {
        "bookchapter": "בראשית",
        "chapter": "לד",
        "versechapter": "טז",
        "bookseder": "בראשית",
        "seder": "לא",
        "verseseder": "יט",
        "parasha": "וישלח",
        "versenikud": "וְנָתַ֤נּוּ אֶת־ בְּנֹתֵ֙ינוּ֙ לָכֶ֔ם וְאֶת־ בְּנֹתֵיכֶ֖ם נִֽקַּֽח־ לָ֑נוּ וְיָשַׁ֣בְנוּ אִתְּכֶ֔ם וְהָיִ֖ינוּ לְעַ֥ם אֶחָֽד׃ ",
        "versenonikud": "ונתנו את בנתינו לכם ואת בנתיכם נקח לנו וישבנו אתכם והיינו לעם אחד "
    },
    {
        "bookchapter": "בראשית",
        "chapter": "לד",
        "versechapter": "יז",
        "bookseder": "בראשית",
        "seder": "לא",
        "verseseder": "כ",
        "parasha": "וישלח",
        "versenikud": "וְאִם־ לֹ֧א תִשְׁמְע֛וּ אֵלֵ֖ינוּ לְהִמּ֑וֹל וְלָקַ֥חְנוּ אֶת־ בִּתֵּ֖נוּ וְהָלָֽכְנוּ׃ ",
        "versenonikud": "ואם לא תשמעו אלינו להמול ולקחנו את בתנו והלכנו "
    },
    {
        "bookchapter": "בראשית",
        "chapter": "לד",
        "versechapter": "יח",
        "bookseder": "בראשית",
        "seder": "לא",
        "verseseder": "כא",
        "parasha": "וישלח",
        "versenikud": "וַיִּֽיטְב֥וּ דִבְרֵיהֶ֖ם בְּעֵינֵ֣י חֲמ֑וֹר וּבְעֵינֵ֖י שְׁכֶ֥ם בֶּן־ חֲמֽוֹר׃ ",
        "versenonikud": "וייטבו דבריהם בעיני חמור ובעיני שכם בן חמור "
    },
    {
        "bookchapter": "בראשית",
        "chapter": "לד",
        "versechapter": "יט",
        "bookseder": "בראשית",
        "seder": "לא",
        "verseseder": "כב",
        "parasha": "וישלח",
        "versenikud": "וְלֹֽא־ אֵחַ֤ר הַנַּ֙עַר֙ לַעֲשׂ֣וֹת הַדָּבָ֔ר כִּ֥י חָפֵ֖ץ בְּבַֽת־ יַעֲקֹ֑ב וְה֣וּא נִכְבָּ֔ד מִכֹּ֖ל בֵּ֥ית אָבִֽיו׃ ",
        "versenonikud": "ולא אחר הנער לעשות הדבר כי חפץ בבת יעקב והוא נכבד מכל בית אביו "
    },
    {
        "bookchapter": "בראשית",
        "chapter": "לד",
        "versechapter": "כ",
        "bookseder": "בראשית",
        "seder": "לא",
        "verseseder": "כג",
        "parasha": "וישלח",
        "versenikud": "וַיָּבֹ֥א חֲמ֛וֹר וּשְׁכֶ֥ם בְּנ֖וֹ אֶל־ שַׁ֣עַר עִירָ֑ם וַֽיְדַבְּר֛וּ אֶל־ אַנְשֵׁ֥י עִירָ֖ם לֵאמֹֽר׃ ",
        "versenonikud": "ויבא חמור ושכם בנו אל שער עירם וידברו אל אנשי עירם לאמר "
    },
    {
        "bookchapter": "בראשית",
        "chapter": "לד",
        "versechapter": "כא",
        "bookseder": "בראשית",
        "seder": "לא",
        "verseseder": "כד",
        "parasha": "וישלח",
        "versenikud": "הָאֲנָשִׁ֨ים הָאֵ֜לֶּה שְֽׁלֵמִ֧ים הֵ֣ם אִתָּ֗נוּ וְיֵשְׁב֤וּ בָאָ֙רֶץ֙ וְיִסְחֲר֣וּ אֹתָ֔הּ וְהָאָ֛רֶץ הִנֵּ֥ה רַֽחֲבַת־ יָדַ֖יִם לִפְנֵיהֶ֑ם אֶת־ בְּנֹתָם֙ נִקַּֽח־ לָ֣נוּ לְנָשִׁ֔ים וְאֶת־ בְּנֹתֵ֖ינוּ נִתֵּ֥ן לָהֶֽם׃ ",
        "versenonikud": "האנשים האלה שלמים הם אתנו וישבו בארץ ויסחרו אתה והארץ הנה רחבת ידים לפניהם את בנתם נקח לנו לנשים ואת בנתינו נתן להם "
    },
    {
        "bookchapter": "בראשית",
        "chapter": "לד",
        "versechapter": "כב",
        "bookseder": "בראשית",
        "seder": "לא",
        "verseseder": "כה",
        "parasha": "וישלח",
        "versenikud": "אַךְ־ בְּ֠זֹאת יֵאֹ֨תוּ לָ֤נוּ הָאֲנָשִׁים֙ לָשֶׁ֣בֶת אִתָּ֔נוּ לִהְי֖וֹת לְעַ֣ם אֶחָ֑ד בְּהִמּ֥וֹל לָ֙נוּ֙ כָּל־ זָכָ֔ר כַּאֲשֶׁ֖ר הֵ֥ם נִמֹּלִֽים׃ ",
        "versenonikud": "אך בזאת יאתו לנו האנשים לשבת אתנו להיות לעם אחד בהמול לנו כל זכר כאשר הם נמלים "
    },
    {
        "bookchapter": "בראשית",
        "chapter": "לד",
        "versechapter": "כג",
        "bookseder": "בראשית",
        "seder": "לא",
        "verseseder": "כו",
        "parasha": "וישלח",
        "versenikud": "מִקְנֵהֶ֤ם וְקִנְיָנָם֙ וְכָל־ בְּהֶמְתָּ֔ם הֲל֥וֹא לָ֖נוּ הֵ֑ם אַ֚ךְ נֵא֣וֹתָה לָהֶ֔ם וְיֵשְׁב֖וּ אִתָּֽנוּ׃ ",
        "versenonikud": "מקנהם וקנינם וכל בהמתם הלוא לנו הם אך נאותה להם וישבו אתנו "
    },
    {
        "bookchapter": "בראשית",
        "chapter": "לד",
        "versechapter": "כד",
        "bookseder": "בראשית",
        "seder": "לא",
        "verseseder": "כז",
        "parasha": "וישלח",
        "versenikud": "וַיִּשְׁמְע֤וּ אֶל־ חֲמוֹר֙ וְאֶל־ שְׁכֶ֣ם בְּנ֔וֹ כָּל־ יֹצְאֵ֖י שַׁ֣עַר עִיר֑וֹ וַיִּמֹּ֙לוּ֙ כָּל־ זָכָ֔ר כָּל־ יֹצְאֵ֖י שַׁ֥עַר עִירֽוֹ׃ ",
        "versenonikud": "וישמעו אל חמור ואל שכם בנו כל יצאי שער עירו וימלו כל זכר כל יצאי שער עירו "
    },
    {
        "bookchapter": "בראשית",
        "chapter": "לד",
        "versechapter": "כה",
        "bookseder": "בראשית",
        "seder": "לא",
        "verseseder": "כח",
        "parasha": "וישלח",
        "versenikud": "וַיְהִי֩ בַיּ֨וֹם הַשְּׁלִישִׁ֜י בִּֽהְיוֹתָ֣ם כֹּֽאֲבִ֗ים וַיִּקְח֣וּ שְׁנֵֽי־ בְנֵי־ יַ֠עֲקֹב שִׁמְע֨וֹן וְלֵוִ֜י אֲחֵ֤י דִינָה֙ אִ֣ישׁ חַרְבּ֔וֹ וַיָּבֹ֥אוּ עַל־ הָעִ֖יר בֶּ֑טַח וַיַּֽהַרְג֖וּ כָּל־ זָכָֽר׃ ",
        "versenonikud": "ויהי ביום השלישי בהיותם כאבים ויקחו שני בני יעקב שמעון ולוי אחי דינה איש חרבו ויבאו על העיר בטח ויהרגו כל זכר "
    },
    {
        "bookchapter": "בראשית",
        "chapter": "לד",
        "versechapter": "כו",
        "bookseder": "בראשית",
        "seder": "לא",
        "verseseder": "כט",
        "parasha": "וישלח",
        "versenikud": "וְאֶת־ חֲמוֹר֙ וְאֶת־ שְׁכֶ֣ם בְּנ֔וֹ הָרְג֖וּ לְפִי־ חָ֑רֶב וַיִּקְח֧וּ אֶת־ דִּינָ֛ה מִבֵּ֥ית שְׁכֶ֖ם וַיֵּצֵֽאוּ׃ ",
        "versenonikud": "ואת חמור ואת שכם בנו הרגו לפי חרב ויקחו את דינה מבית שכם ויצאו "
    },
    {
        "bookchapter": "בראשית",
        "chapter": "לד",
        "versechapter": "כז",
        "bookseder": "בראשית",
        "seder": "לא",
        "verseseder": "ל",
        "parasha": "וישלח",
        "versenikud": "בְּנֵ֣י יַעֲקֹ֗ב בָּ֚אוּ עַל־ הַ֣חֲלָלִ֔ים וַיָּבֹ֖זּוּ הָעִ֑יר אֲשֶׁ֥ר טִמְּא֖וּ אֲחוֹתָֽם׃ ",
        "versenonikud": "בני יעקב באו על החללים ויבזו העיר אשר טמאו אחותם "
    },
    {
        "bookchapter": "בראשית",
        "chapter": "לד",
        "versechapter": "כח",
        "bookseder": "בראשית",
        "seder": "לא",
        "verseseder": "לא",
        "parasha": "וישלח",
        "versenikud": "אֶת־ צֹאנָ֥ם וְאֶת־ בְּקָרָ֖ם וְאֶת־ חֲמֹרֵיהֶּ֑ם וְאֵ֧ת אֲשֶׁר־ בָּעִ֛יר וְאֶת־ אֲשֶׁ֥ר בַּשָּׂדֶ֖ה לָקָֽחוּ׃ ",
        "versenonikud": "את צאנם ואת בקרם ואת חמריהם ואת אשר בעיר ואת אשר בשדה לקחו "
    },
    {
        "bookchapter": "בראשית",
        "chapter": "לד",
        "versechapter": "כט",
        "bookseder": "בראשית",
        "seder": "לא",
        "verseseder": "לב",
        "parasha": "וישלח",
        "versenikud": "וְאֶת־ כָּל־ חֵילָ֤ם וְאֶת־ כָּל־ טַפָּם֙ וְאֶת־ נְשֵׁיהֶ֔ם שָׁב֖וּ וַיָּבֹ֑זּוּ וְאֵ֖ת כָּל־ אֲשֶׁ֥ר בַּבָּֽיִת׃ ",
        "versenonikud": "ואת כל חילם ואת כל טפם ואת נשיהם שבו ויבזו ואת כל אשר בבית "
    },
    {
        "bookchapter": "בראשית",
        "chapter": "לד",
        "versechapter": "ל",
        "bookseder": "בראשית",
        "seder": "לא",
        "verseseder": "לג",
        "parasha": "וישלח",
        "versenikud": "וַיֹּ֨אמֶר יַעֲקֹ֜ב אֶל־ שִׁמְע֣וֹן וְאֶל־ לֵוִי֮ עֲכַרְתֶּ֣ם אֹתִי֒ לְהַבְאִישֵׁ֙נִי֙ בְּיֹשֵׁ֣ב הָאָ֔רֶץ בַּֽכְּנַעֲנִ֖י וּבַפְּרִזִּ֑י וַאֲנִי֙ מְתֵ֣י מִסְפָּ֔ר וְנֶאֶסְפ֤וּ עָלַי֙ וְהִכּ֔וּנִי וְנִשְׁמַדְתִּ֖י אֲנִ֥י וּבֵיתִֽי׃ ",
        "versenonikud": "ויאמר יעקב אל שמעון ואל לוי עכרתם אתי להבאישני בישב הארץ בכנעני ובפרזי ואני מתי מספר ונאספו עלי והכוני ונשמדתי אני וביתי "
    },
    {
        "bookchapter": "בראשית",
        "chapter": "לד",
        "versechapter": "לא",
        "bookseder": "בראשית",
        "seder": "לא",
        "verseseder": "לד",
        "parasha": "וישלח",
        "versenikud": "וַיֹּאמְר֑וּ הַכְזוֹנָ֕ה יַעֲשֶׂ֖ה אֶת־ אֲחוֹתֵֽנוּ׃ {פ}",
        "versenonikud": "ויאמרו הכזונה יעשה את אחותנו "
    }
]