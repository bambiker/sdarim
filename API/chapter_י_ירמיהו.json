[
    {
        "bookchapter": "ירמיהו",
        "chapter": "י",
        "versechapter": "א",
        "bookseder": "ירמיהו",
        "seder": "ו",
        "verseseder": "ד",
        "versenikud": "שִׁמְע֣וּ אֶת־ הַדָּבָ֗ר אֲשֶׁ֨ר דִּבֶּ֧ר יְהוָ֛ה עֲלֵיכֶ֖ם בֵּ֥ית יִשְׂרָאֵֽל׃ ",
        "versenonikud": "שמעו את הדבר אשר דבר יהוה עליכם בית ישראל "
    },
    {
        "bookchapter": "ירמיהו",
        "chapter": "י",
        "versechapter": "ב",
        "bookseder": "ירמיהו",
        "seder": "ו",
        "verseseder": "ה",
        "versenikud": "כֹּ֣ה ׀ אָמַ֣ר יְהוָ֗ה אֶל־ דֶּ֤רֶךְ הַגּוֹיִם֙ אַל־ תִּלְמָ֔דוּ וּמֵאֹת֥וֹת הַשָּׁמַ֖יִם אַל־ תֵּחָ֑תּוּ כִּֽי־ יֵחַ֥תּוּ הַגּוֹיִ֖ם מֵהֵֽמָּה׃ ",
        "versenonikud": "כה  אמר יהוה אל דרך הגוים אל תלמדו ומאתות השמים אל תחתו כי יחתו הגוים מהמה "
    },
    {
        "bookchapter": "ירמיהו",
        "chapter": "י",
        "versechapter": "ג",
        "bookseder": "ירמיהו",
        "seder": "ו",
        "verseseder": "ו",
        "versenikud": "כִּֽי־ חֻקּ֥וֹת הָֽעַמִּ֖ים הֶ֣בֶל ה֑וּא כִּֽי־ עֵץ֙ מִיַּ֣עַר כְּרָת֔וֹ מַעֲשֵׂ֥ה יְדֵ֥י־ חָרָ֖שׁ בַּֽמַּעֲצָֽד׃ ",
        "versenonikud": "כי חקות העמים הבל הוא כי עץ מיער כרתו מעשה ידי חרש במעצד "
    },
    {
        "bookchapter": "ירמיהו",
        "chapter": "י",
        "versechapter": "ד",
        "bookseder": "ירמיהו",
        "seder": "ו",
        "verseseder": "ז",
        "versenikud": "בְּכֶ֥סֶף וּבְזָהָ֖ב יְיַפֵּ֑הוּ בְּמַסְמְר֧וֹת וּבְמַקָּב֛וֹת יְחַזְּק֖וּם וְל֥וֹא יָפִֽיק׃ ",
        "versenonikud": "בכסף ובזהב ייפהו במסמרות ובמקבות יחזקום ולוא יפיק "
    },
    {
        "bookchapter": "ירמיהו",
        "chapter": "י",
        "versechapter": "ה",
        "bookseder": "ירמיהו",
        "seder": "ו",
        "verseseder": "ח",
        "versenikud": "כְּתֹ֨מֶר מִקְשָׁ֥ה הֵ֙מָּה֙ וְלֹ֣א יְדַבֵּ֔רוּ נָשׂ֥וֹא יִנָּשׂ֖וּא כִּ֣י לֹ֣א יִצְעָ֑דוּ אַל־ תִּֽירְא֤וּ מֵהֶם֙ כִּי־ לֹ֣א יָרֵ֔עוּ וְגַם־ הֵיטֵ֖יב אֵ֥ין אוֹתָֽם׃ ",
        "versenonikud": "כתמר מקשה המה ולא ידברו נשוא ינשוא כי לא יצעדו אל תיראו מהם כי לא ירעו וגם היטיב אין אותם "
    },
    {
        "bookchapter": "ירמיהו",
        "chapter": "י",
        "versechapter": "ו",
        "bookseder": "ירמיהו",
        "seder": "ו",
        "verseseder": "ט",
        "versenikud": "מֵאֵ֥ין כָּמ֖וֹךָ יְהוָ֑ה גָּד֥וֹל אַתָּ֛ה וְגָד֥וֹל שִׁמְךָ֖ בִּגְבוּרָֽה׃ ",
        "versenonikud": "מאין כמוך יהוה גדול אתה וגדול שמך בגבורה "
    },
    {
        "bookchapter": "ירמיהו",
        "chapter": "י",
        "versechapter": "ז",
        "bookseder": "ירמיהו",
        "seder": "ו",
        "verseseder": "י",
        "versenikud": "מִ֣י לֹ֤א יִֽרָאֲךָ֙ מֶ֣לֶךְ הַגּוֹיִ֔ם כִּ֥י לְךָ֖ יָאָ֑תָה כִּ֣י בְכָל־ חַכְמֵ֧י הַגּוֹיִ֛ם וּבְכָל־ מַלְכוּתָ֖ם מֵאֵ֥ין כָּמֽוֹךָ׃ ",
        "versenonikud": "מי לא יראך מלך הגוים כי לך יאתה כי בכל חכמי הגוים ובכל מלכותם מאין כמוך "
    },
    {
        "bookchapter": "ירמיהו",
        "chapter": "י",
        "versechapter": "ח",
        "bookseder": "ירמיהו",
        "seder": "ו",
        "verseseder": "יא",
        "versenikud": "וּבְאַחַ֖ת יִבְעֲר֣וּ וְיִכְסָ֑לוּ מוּסַ֥ר הֲבָלִ֖ים עֵ֥ץ הֽוּא׃ ",
        "versenonikud": "ובאחת יבערו ויכסלו מוסר הבלים עץ הוא "
    },
    {
        "bookchapter": "ירמיהו",
        "chapter": "י",
        "versechapter": "ט",
        "bookseder": "ירמיהו",
        "seder": "ו",
        "verseseder": "יב",
        "versenikud": "כֶּ֣סֶף מְרֻקָּ֞ע מִתַּרְשִׁ֣ישׁ יוּבָ֗א וְזָהָב֙ מֵֽאוּפָ֔ז מַעֲשֵׂ֥ה חָרָ֖שׁ וִידֵ֣י צוֹרֵ֑ף תְּכֵ֤לֶת וְאַרְגָּמָן֙ לְבוּשָׁ֔ם מַעֲשֵׂ֥ה חֲכָמִ֖ים כֻּלָּֽם׃ ",
        "versenonikud": "כסף מרקע מתרשיש יובא וזהב מאופז מעשה חרש וידי צורף תכלת וארגמן לבושם מעשה חכמים כלם "
    },
    {
        "bookchapter": "ירמיהו",
        "chapter": "י",
        "versechapter": "י",
        "bookseder": "ירמיהו",
        "seder": "ו",
        "verseseder": "יג",
        "versenikud": "וַֽיהוָ֤ה אֱלֹהִים֙ אֱמֶ֔ת הֽוּא־ אֱלֹהִ֥ים חַיִּ֖ים וּמֶ֣לֶךְ עוֹלָ֑ם מִקִּצְפּוֹ֙ תִּרְעַ֣שׁ הָאָ֔רֶץ וְלֹֽא־ יָכִ֥לוּ גוֹיִ֖ם זַעְמֽוֹ׃ ",
        "versenonikud": "ויהוה אלהים אמת הוא אלהים חיים ומלך עולם מקצפו תרעש הארץ ולא יכלו גוים זעמו "
    },
    {
        "bookchapter": "ירמיהו",
        "chapter": "י",
        "versechapter": "יא",
        "bookseder": "ירמיהו",
        "seder": "ו",
        "verseseder": "יד",
        "versenikud": "כִּדְנָה֙ תֵּאמְר֣וּן לְה֔וֹם אֱלָ֣הַיָּ֔א דִּֽי־ שְׁמַיָּ֥א וְאַרְקָ֖א לָ֣א עֲבַ֑דוּ יֵאבַ֧דוּ מֵֽאַרְעָ֛א וּמִן־ תְּח֥וֹת שְׁמַיָּ֖א אֵֽלֶּה׃ ",
        "versenonikud": "כדנה תאמרון להום אלהיא די שמיא וארקא לא עבדו יאבדו מארעא ומן תחות שמיא אלה "
    },
    {
        "bookchapter": "ירמיהו",
        "chapter": "י",
        "versechapter": "יב",
        "bookseder": "ירמיהו",
        "seder": "ו",
        "verseseder": "טו",
        "versenikud": "עֹשֵׂ֥ה אֶ֙רֶץ֙ בְּכֹח֔וֹ מֵכִ֥ין תֵּבֵ֖ל בְּחָכְמָת֑וֹ וּבִתְבוּנָת֖וֹ נָטָ֥ה שָׁמָֽיִם׃ ",
        "versenonikud": "עשה ארץ בכחו מכין תבל בחכמתו ובתבונתו נטה שמים "
    },
    {
        "bookchapter": "ירמיהו",
        "chapter": "י",
        "versechapter": "יג",
        "bookseder": "ירמיהו",
        "seder": "ו",
        "verseseder": "טז",
        "versenikud": "לְק֨וֹל תִּתּ֜וֹ הֲמ֥וֹן מַ֙יִם֙ בַּשָּׁמַ֔יִם וַיַּעֲלֶ֥ה נְשִׂאִ֖ים מִקְצֵ֣ה ארץ הָאָ֑רֶץ בְּרָקִ֤ים לַמָּטָר֙ עָשָׂ֔ה וַיּ֥וֹצֵא ר֖וּחַ מֵאֹצְרֹתָֽיו׃ ",
        "versenonikud": "לקול תתו המון מים בשמים ויעלה נשאים מקצה ארץ הארץ ברקים למטר עשה ויוצא רוח מאצרתיו "
    },
    {
        "bookchapter": "ירמיהו",
        "chapter": "י",
        "versechapter": "יד",
        "bookseder": "ירמיהו",
        "seder": "ו",
        "verseseder": "יז",
        "versenikud": "נִבְעַ֤ר כָּל־ אָדָם֙ מִדַּ֔עַת הֹבִ֥ישׁ כָּל־ צוֹרֵ֖ף מִפָּ֑סֶל כִּ֛י שֶׁ֥קֶר נִסְכּ֖וֹ וְלֹא־ ר֥וּחַ בָּֽם׃ ",
        "versenonikud": "נבער כל אדם מדעת הביש כל צורף מפסל כי שקר נסכו ולא רוח בם "
    },
    {
        "bookchapter": "ירמיהו",
        "chapter": "י",
        "versechapter": "טו",
        "bookseder": "ירמיהו",
        "seder": "ו",
        "verseseder": "יח",
        "versenikud": "הֶ֣בֶל הֵ֔מָּה מַעֲשֵׂ֖ה תַּעְתֻּעִ֑ים בְּעֵ֥ת פְּקֻדָּתָ֖ם יֹאבֵֽדוּ׃ ",
        "versenonikud": "הבל המה מעשה תעתעים בעת פקדתם יאבדו "
    },
    {
        "bookchapter": "ירמיהו",
        "chapter": "י",
        "versechapter": "טז",
        "bookseder": "ירמיהו",
        "seder": "ו",
        "verseseder": "יט",
        "versenikud": "לֹֽא־ כְאֵ֜לֶּה חֵ֣לֶק יַעֲקֹ֗ב כִּֽי־ יוֹצֵ֤ר הַכֹּל֙ ה֔וּא וְיִ֨שְׂרָאֵ֔ל שֵׁ֖בֶט נַֽחֲלָת֑וֹ יְהוָ֥ה צְבָא֖וֹת שְׁמֽוֹ׃ ",
        "versenonikud": "לא כאלה חלק יעקב כי יוצר הכל הוא וישראל שבט נחלתו יהוה צבאות שמו "
    },
    {
        "bookchapter": "ירמיהו",
        "chapter": "י",
        "versechapter": "יז",
        "bookseder": "ירמיהו",
        "seder": "ו",
        "verseseder": "כ",
        "versenikud": "אִסְפִּ֥י מֵאֶ֖רֶץ כִּנְעָתֵ֑ךְ ישבתי יֹשֶׁ֖בֶת בַּמָּצֽוֹר׃ ",
        "versenonikud": "אספי מארץ כנעתך ישבתי ישבת במצור "
    },
    {
        "bookchapter": "ירמיהו",
        "chapter": "י",
        "versechapter": "יח",
        "bookseder": "ירמיהו",
        "seder": "ו",
        "verseseder": "כא",
        "versenikud": "כִּֽי־ כֹה֙ אָמַ֣ר יְהוָ֔ה הִנְנִ֥י קוֹלֵ֛עַ אֶת־ יוֹשְׁבֵ֥י הָאָ֖רֶץ בַּפַּ֣עַם הַזֹּ֑את וַהֲצֵר֥וֹתִי לָהֶ֖ם לְמַ֥עַן יִמְצָֽאוּ׃ ",
        "versenonikud": "כי כה אמר יהוה הנני קולע את יושבי הארץ בפעם הזאת והצרותי להם למען ימצאו "
    },
    {
        "bookchapter": "ירמיהו",
        "chapter": "י",
        "versechapter": "יט",
        "bookseder": "ירמיהו",
        "seder": "ו",
        "verseseder": "כב",
        "versenikud": "א֥וֹי לִי֙ עַל־ שִׁבְרִ֔י נַחְלָ֖ה מַכָּתִ֑י וַאֲנִ֣י אָמַ֔רְתִּי אַ֛ךְ זֶ֥ה חֳלִ֖י וְאֶשָּׂאֶֽנּוּ׃ ",
        "versenonikud": "אוי לי על שברי נחלה מכתי ואני אמרתי אך זה חלי ואשאנו "
    },
    {
        "bookchapter": "ירמיהו",
        "chapter": "י",
        "versechapter": "כ",
        "bookseder": "ירמיהו",
        "seder": "ו",
        "verseseder": "כג",
        "versenikud": "אָהֳלִ֣י שֻׁדָּ֔ד וְכָל־ מֵיתָרַ֖י נִתָּ֑קוּ בָּנַ֤י יְצָאֻ֙נִי֙ וְאֵינָ֔ם אֵין־ נֹטֶ֥ה עוֹד֙ אָהֳלִ֔י וּמֵקִ֖ים יְרִיעוֹתָֽי׃ ",
        "versenonikud": "אהלי שדד וכל מיתרי נתקו בני יצאני ואינם אין נטה עוד אהלי ומקים יריעותי "
    },
    {
        "bookchapter": "ירמיהו",
        "chapter": "י",
        "versechapter": "כא",
        "bookseder": "ירמיהו",
        "seder": "ו",
        "verseseder": "כד",
        "versenikud": "כִּ֤י נִבְעֲרוּ֙ הָֽרֹעִ֔ים וְאֶת־ יְהוָ֖ה לֹ֣א דָרָ֑שׁוּ עַל־ כֵּן֙ לֹ֣א הִשְׂכִּ֔ילוּ וְכָל־ מַרְעִיתָ֖ם נָפֽוֹצָה׃ ",
        "versenonikud": "כי נבערו הרעים ואת יהוה לא דרשו על כן לא השכילו וכל מרעיתם נפוצה "
    },
    {
        "bookchapter": "ירמיהו",
        "chapter": "י",
        "versechapter": "כב",
        "bookseder": "ירמיהו",
        "seder": "ו",
        "verseseder": "כה",
        "versenikud": "ק֤וֹל שְׁמוּעָה֙ הִנֵּ֣ה בָאָ֔ה וְרַ֥עַשׁ גָּד֖וֹל מֵאֶ֣רֶץ צָפ֑וֹן לָשׂ֞וּם אֶת־ עָרֵ֧י יְהוּדָ֛ה שְׁמָמָ֖ה מְע֥וֹן תַּנִּֽים׃ ",
        "versenonikud": "קול שמועה הנה באה ורעש גדול מארץ צפון לשום את ערי יהודה שממה מעון תנים "
    },
    {
        "bookchapter": "ירמיהו",
        "chapter": "י",
        "versechapter": "כג",
        "bookseder": "ירמיהו",
        "seder": "ו",
        "verseseder": "כו",
        "versenikud": "יָדַ֣עְתִּי יְהוָ֔ה כִּ֛י לֹ֥א לָאָדָ֖ם דַּרְכּ֑וֹ לֹֽא־ לְאִ֣ישׁ הֹלֵ֔ךְ וְהָכִ֖ין אֶֽת־ צַעֲדֽוֹ׃ ",
        "versenonikud": "ידעתי יהוה כי לא לאדם דרכו לא לאיש הלך והכין את צעדו "
    },
    {
        "bookchapter": "ירמיהו",
        "chapter": "י",
        "versechapter": "כד",
        "bookseder": "ירמיהו",
        "seder": "ו",
        "verseseder": "כז",
        "versenikud": "יַסְּרֵ֥נִי יְהוָ֖ה אַךְ־ בְּמִשְׁפָּ֑ט אַל־ בְּאַפְּךָ֖ פֶּן־ תַּמְעִטֵֽנִי׃ ",
        "versenonikud": "יסרני יהוה אך במשפט אל באפך פן תמעטני "
    },
    {
        "bookchapter": "ירמיהו",
        "chapter": "י",
        "versechapter": "כה",
        "bookseder": "ירמיהו",
        "seder": "ו",
        "verseseder": "כח",
        "versenikud": "שְׁפֹ֣ךְ חֲמָתְךָ֗ עַל־ הַגּוֹיִם֙ אֲשֶׁ֣ר לֹֽא־ יְדָע֔וּךָ וְעַל֙ מִשְׁפָּח֔וֹת אֲשֶׁ֥ר בְּשִׁמְךָ֖ לֹ֣א קָרָ֑אוּ כִּֽי־ אָכְל֣וּ אֶֽת־ יַעֲקֹ֗ב וַאֲכָלֻ֙הוּ֙ וַיְכַלֻּ֔הוּ וְאֶת־ נָוֵ֖הוּ הֵשַֽׁמּוּ׃ ",
        "versenonikud": "שפך חמתך על הגוים אשר לא ידעוך ועל משפחות אשר בשמך לא קראו כי אכלו את יעקב ואכלהו ויכלהו ואת נוהו השמו "
    }
]