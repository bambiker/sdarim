[
    {
        "bookchapter": "תהילים",
        "chapter": "קלה",
        "versechapter": "א",
        "bookseder": "תהילים",
        "seder": "יח",
        "verseseder": "מה",
        "versenikud": "הַ֥לְלוּ יָ֨הּ ׀ הַֽ֭לְלוּ אֶת־ שֵׁ֣ם יְהוָ֑ה הַֽ֝לְלוּ עַבְדֵ֥י יְהוָֽה׃ ",
        "versenonikud": "הללו יה  הללו את שם יהוה הללו עבדי יהוה "
    },
    {
        "bookchapter": "תהילים",
        "chapter": "קלה",
        "versechapter": "ב",
        "bookseder": "תהילים",
        "seder": "יח",
        "verseseder": "מו",
        "versenikud": "שֶׁ֣֭עֹֽמְדִים בְּבֵ֣ית יְהוָ֑ה בְּ֝חַצְר֗וֹת בֵּ֣ית אֱלֹהֵֽינוּ׃ ",
        "versenonikud": "שעמדים בבית יהוה בחצרות בית אלהינו "
    },
    {
        "bookchapter": "תהילים",
        "chapter": "קלה",
        "versechapter": "ג",
        "bookseder": "תהילים",
        "seder": "יח",
        "verseseder": "מז",
        "versenikud": "הַֽ֭לְלוּ־ יָהּ כִּי־ ט֣וֹב יְהוָ֑ה זַמְּר֥וּ לִ֝שְׁמ֗וֹ כִּ֣י נָעִֽים׃ ",
        "versenonikud": "הללו יה כי טוב יהוה זמרו לשמו כי נעים "
    },
    {
        "bookchapter": "תהילים",
        "chapter": "קלה",
        "versechapter": "ד",
        "bookseder": "תהילים",
        "seder": "יח",
        "verseseder": "מח",
        "versenikud": "כִּֽי־ יַעֲקֹ֗ב בָּחַ֣ר ל֣וֹ יָ֑הּ יִ֝שְׂרָאֵ֗ל לִסְגֻלָּתֽוֹ׃ ",
        "versenonikud": "כי יעקב בחר לו יה ישראל לסגלתו "
    },
    {
        "bookchapter": "תהילים",
        "chapter": "קלה",
        "versechapter": "ה",
        "bookseder": "תהילים",
        "seder": "יח",
        "verseseder": "מט",
        "versenikud": "כִּ֤י אֲנִ֣י יָ֭דַעְתִּי כִּי־ גָד֣וֹל יְהוָ֑ה וַ֝אֲדֹנֵ֗ינוּ מִכָּל־ אֱלֹהִֽים׃ ",
        "versenonikud": "כי אני ידעתי כי גדול יהוה ואדנינו מכל אלהים "
    },
    {
        "bookchapter": "תהילים",
        "chapter": "קלה",
        "versechapter": "ו",
        "bookseder": "תהילים",
        "seder": "יח",
        "verseseder": "נ",
        "versenikud": "כֹּ֤ל אֲשֶׁר־ חָפֵ֥ץ יְהוָ֗ה עָ֫שָׂ֥ה בַּשָּׁמַ֥יִם וּבָאָ֑רֶץ בַּ֝יַּמִּ֗ים וְכָל־ תְּהוֹמֽוֹת׃ ",
        "versenonikud": "כל אשר חפץ יהוה עשה בשמים ובארץ בימים וכל תהומות "
    },
    {
        "bookchapter": "תהילים",
        "chapter": "קלה",
        "versechapter": "ז",
        "bookseder": "תהילים",
        "seder": "יח",
        "verseseder": "נא",
        "versenikud": "מַֽעֲלֶ֣ה נְשִׂאִים֮ מִקְצֵ֪ה הָ֫אָ֥רֶץ בְּרָקִ֣ים לַמָּטָ֣ר עָשָׂ֑ה מֽוֹצֵא־ ר֝וּחַ מֵאֽוֹצְרוֹתָֽיו׃ ",
        "versenonikud": "מעלה נשאים מקצה הארץ ברקים למטר עשה מוצא רוח מאוצרותיו "
    },
    {
        "bookchapter": "תהילים",
        "chapter": "קלה",
        "versechapter": "ח",
        "bookseder": "תהילים",
        "seder": "יח",
        "verseseder": "נב",
        "versenikud": "שֶֽׁ֭הִכָּה בְּכוֹרֵ֣י מִצְרָ֑יִם מֵ֝אָדָ֗ם עַד־ בְּהֵמָֽה׃ ",
        "versenonikud": "שהכה בכורי מצרים מאדם עד בהמה "
    },
    {
        "bookchapter": "תהילים",
        "chapter": "קלה",
        "versechapter": "ט",
        "bookseder": "תהילים",
        "seder": "יח",
        "verseseder": "נג",
        "versenikud": "שָׁלַ֤ח ׀ אֹת֣וֹת וּ֭מֹפְתִים בְּתוֹכֵ֣כִי מִצְרָ֑יִם בְּ֝פַרְעֹ֗ה וּבְכָל־ עֲבָדָֽיו׃ ",
        "versenonikud": "שלח  אתות ומפתים בתוככי מצרים בפרעה ובכל עבדיו "
    },
    {
        "bookchapter": "תהילים",
        "chapter": "קלה",
        "versechapter": "י",
        "bookseder": "תהילים",
        "seder": "יח",
        "verseseder": "נד",
        "versenikud": "שֶֽׁ֭הִכָּה גּוֹיִ֣ם רַבִּ֑ים וְ֝הָרַ֗ג מְלָכִ֥ים עֲצוּמִֽים׃ ",
        "versenonikud": "שהכה גוים רבים והרג מלכים עצומים "
    },
    {
        "bookchapter": "תהילים",
        "chapter": "קלה",
        "versechapter": "יא",
        "bookseder": "תהילים",
        "seder": "יח",
        "verseseder": "נה",
        "versenikud": "לְסִיח֤וֹן ׀ מֶ֤לֶךְ הָאֱמֹרִ֗י וּ֭לְעוֹג מֶ֣לֶךְ הַבָּשָׁ֑ן וּ֝לְכֹ֗ל מַמְלְכ֥וֹת כְּנָֽעַן׃ ",
        "versenonikud": "לסיחון  מלך האמרי ולעוג מלך הבשן ולכל ממלכות כנען "
    },
    {
        "bookchapter": "תהילים",
        "chapter": "קלה",
        "versechapter": "יב",
        "bookseder": "תהילים",
        "seder": "יח",
        "verseseder": "נו",
        "versenikud": "וְנָתַ֣ן אַרְצָ֣ם נַחֲלָ֑ה נַ֝חֲלָ֗ה לְיִשְׂרָאֵ֥ל עַמּֽוֹ׃ ",
        "versenonikud": "ונתן ארצם נחלה נחלה לישראל עמו "
    },
    {
        "bookchapter": "תהילים",
        "chapter": "קלה",
        "versechapter": "יג",
        "bookseder": "תהילים",
        "seder": "יח",
        "verseseder": "נז",
        "versenikud": "יְ֭הוָה שִׁמְךָ֣ לְעוֹלָ֑ם יְ֝הוָ֗ה זִכְרְךָ֥ לְדֹר־ וָדֹֽר׃ ",
        "versenonikud": "יהוה שמך לעולם יהוה זכרך לדר ודר "
    },
    {
        "bookchapter": "תהילים",
        "chapter": "קלה",
        "versechapter": "יד",
        "bookseder": "תהילים",
        "seder": "יח",
        "verseseder": "נח",
        "versenikud": "כִּֽי־ יָדִ֣ין יְהוָ֣ה עַמּ֑וֹ וְעַל־ עֲ֝בָדָ֗יו יִתְנֶחָֽם׃ ",
        "versenonikud": "כי ידין יהוה עמו ועל עבדיו יתנחם "
    },
    {
        "bookchapter": "תהילים",
        "chapter": "קלה",
        "versechapter": "טו",
        "bookseder": "תהילים",
        "seder": "יח",
        "verseseder": "נט",
        "versenikud": "עֲצַבֵּ֣י הַ֭גּוֹיִם כֶּ֣סֶף וְזָהָ֑ב מַ֝עֲשֵׂ֗ה יְדֵ֣י אָדָֽם׃ ",
        "versenonikud": "עצבי הגוים כסף וזהב מעשה ידי אדם "
    },
    {
        "bookchapter": "תהילים",
        "chapter": "קלה",
        "versechapter": "טז",
        "bookseder": "תהילים",
        "seder": "יח",
        "verseseder": "ס",
        "versenikud": "פֶּֽה־ לָ֭הֶם וְלֹ֣א יְדַבֵּ֑רוּ עֵינַ֥יִם לָ֝הֶ֗ם וְלֹ֣א יִרְאֽוּ׃ ",
        "versenonikud": "פה להם ולא ידברו עינים להם ולא יראו "
    },
    {
        "bookchapter": "תהילים",
        "chapter": "קלה",
        "versechapter": "יז",
        "bookseder": "תהילים",
        "seder": "יח",
        "verseseder": "סא",
        "versenikud": "אָזְנַ֣יִם לָ֭הֶם וְלֹ֣א יַאֲזִ֑ינוּ אַ֝֗ף אֵין־ יֶשׁ־ ר֥וּחַ בְּפִיהֶֽם׃ ",
        "versenonikud": "אזנים להם ולא יאזינו אף אין יש רוח בפיהם "
    },
    {
        "bookchapter": "תהילים",
        "chapter": "קלה",
        "versechapter": "יח",
        "bookseder": "תהילים",
        "seder": "יח",
        "verseseder": "סב",
        "versenikud": "כְּ֭מוֹהֶם יִהְי֣וּ עֹשֵׂיהֶ֑ם כֹּ֭ל אֲשֶׁר־ בֹּטֵ֣חַ בָּהֶֽם׃ ",
        "versenonikud": "כמוהם יהיו עשיהם כל אשר בטח בהם "
    },
    {
        "bookchapter": "תהילים",
        "chapter": "קלה",
        "versechapter": "יט",
        "bookseder": "תהילים",
        "seder": "יח",
        "verseseder": "סג",
        "versenikud": "בֵּ֣ית יִ֭שְׂרָאֵל בָּרֲכ֣וּ אֶת־ יְהוָ֑ה בֵּ֥ית אַ֝הֲרֹ֗ן בָּרֲכ֥וּ אֶת־ יְהוָֽה׃ ",
        "versenonikud": "בית ישראל ברכו את יהוה בית אהרן ברכו את יהוה "
    },
    {
        "bookchapter": "תהילים",
        "chapter": "קלה",
        "versechapter": "כ",
        "bookseder": "תהילים",
        "seder": "יח",
        "verseseder": "סד",
        "versenikud": "בֵּ֣ית הַ֭לֵּוִי בָּרֲכ֣וּ אֶת־ יְהוָ֑ה יִֽרְאֵ֥י יְ֝הוָ֗ה בָּרֲכ֥וּ אֶת־ יְהוָֽה׃ ",
        "versenonikud": "בית הלוי ברכו את יהוה יראי יהוה ברכו את יהוה "
    },
    {
        "bookchapter": "תהילים",
        "chapter": "קלה",
        "versechapter": "כא",
        "bookseder": "תהילים",
        "seder": "יח",
        "verseseder": "סה",
        "versenikud": "בָּ֘ר֤וּךְ יְהוָ֨ה ׀ מִצִּיּ֗וֹן שֹׁ֘כֵ֤ן יְֽרוּשָׁלִָ֗ם הַֽלְלוּ־ יָֽהּ׃ ",
        "versenonikud": "ברוך יהוה  מציון שכן ירושלם הללו יה "
    }
]