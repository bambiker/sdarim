[
    {
        "bookchapter": "ירמיהו",
        "chapter": "ל",
        "versechapter": "א",
        "bookseder": "ירמיהו",
        "seder": "טז",
        "verseseder": "כז",
        "versenikud": "הַדָּבָר֙ אֲשֶׁ֣ר הָיָ֣ה אֶֽל־ יִרְמְיָ֔הוּ מֵאֵ֥ת יְהוָ֖ה לֵאמֹֽר׃ ",
        "versenonikud": "הדבר אשר היה אל ירמיהו מאת יהוה לאמר "
    },
    {
        "bookchapter": "ירמיהו",
        "chapter": "ל",
        "versechapter": "ב",
        "bookseder": "ירמיהו",
        "seder": "טז",
        "verseseder": "כח",
        "versenikud": "כֹּֽה־ אָמַ֧ר יְהוָ֛ה אֱלֹהֵ֥י יִשְׂרָאֵ֖ל לֵאמֹ֑ר כְּתָב־ לְךָ֗ אֵ֧ת כָּל־ הַדְּבָרִ֛ים אֲשֶׁר־ דִּבַּ֥רְתִּי אֵלֶ֖יךָ אֶל־ סֵֽפֶר׃ ",
        "versenonikud": "כה אמר יהוה אלהי ישראל לאמר כתב לך את כל הדברים אשר דברתי אליך אל ספר "
    },
    {
        "bookchapter": "ירמיהו",
        "chapter": "ל",
        "versechapter": "ג",
        "bookseder": "ירמיהו",
        "seder": "טז",
        "verseseder": "כט",
        "versenikud": "כִּ֠י הִנֵּ֨ה יָמִ֤ים בָּאִים֙ נְאֻם־ יְהוָ֔ה וְ֠שַׁבְתִּי אֶת־ שְׁב֨וּת עַמִּ֧י יִשְׂרָאֵ֛ל וִֽיהוּדָ֖ה אָמַ֣ר יְהוָ֑ה וַהֲשִׁבֹתִ֗ים אֶל־ הָאָ֛רֶץ אֲשֶׁר־ נָתַ֥תִּי לַאֲבוֹתָ֖ם וִֽירֵשֽׁוּהָ׃ ",
        "versenonikud": "כי הנה ימים באים נאם יהוה ושבתי את שבות עמי ישראל ויהודה אמר יהוה והשבתים אל הארץ אשר נתתי לאבותם וירשוה "
    },
    {
        "bookchapter": "ירמיהו",
        "chapter": "ל",
        "versechapter": "ד",
        "bookseder": "ירמיהו",
        "seder": "טז",
        "verseseder": "ל",
        "versenikud": "וְאֵ֣לֶּה הַדְּבָרִ֗ים אֲשֶׁ֨ר דִּבֶּ֧ר יְהוָ֛ה אֶל־ יִשְׂרָאֵ֖ל וְאֶל־ יְהוּדָֽה׃ ",
        "versenonikud": "ואלה הדברים אשר דבר יהוה אל ישראל ואל יהודה "
    },
    {
        "bookchapter": "ירמיהו",
        "chapter": "ל",
        "versechapter": "ה",
        "bookseder": "ירמיהו",
        "seder": "טז",
        "verseseder": "לא",
        "versenikud": "כִּי־ כֹה֙ אָמַ֣ר יְהוָ֔ה ק֥וֹל חֲרָדָ֖ה שָׁמָ֑עְנוּ פַּ֖חַד וְאֵ֥ין שָׁלֽוֹם׃ ",
        "versenonikud": "כי כה אמר יהוה קול חרדה שמענו פחד ואין שלום "
    },
    {
        "bookchapter": "ירמיהו",
        "chapter": "ל",
        "versechapter": "ו",
        "bookseder": "ירמיהו",
        "seder": "טז",
        "verseseder": "לב",
        "versenikud": "שַׁאֲלוּ־ נָ֣א וּרְא֔וּ אִם־ יֹלֵ֖ד זָכָ֑ר מַדּוּעַ֩ רָאִ֨יתִי כָל־ גֶּ֜בֶר יָדָ֤יו עַל־ חֲלָצָיו֙ כַּיּ֣וֹלֵדָ֔ה וְנֶהֶפְכ֥וּ כָל־ פָּנִ֖ים לְיֵרָקֽוֹן׃ ",
        "versenonikud": "שאלו נא וראו אם ילד זכר מדוע ראיתי כל גבר ידיו על חלציו כיולדה ונהפכו כל פנים לירקון "
    },
    {
        "bookchapter": "ירמיהו",
        "chapter": "ל",
        "versechapter": "ז",
        "bookseder": "ירמיהו",
        "seder": "טז",
        "verseseder": "לג",
        "versenikud": "ה֗וֹי כִּ֥י גָד֛וֹל הַיּ֥וֹם הַה֖וּא מֵאַ֣יִן כָּמֹ֑הוּ וְעֵֽת־ צָרָ֥ה הִיא֙ לְיַֽעֲקֹ֔ב וּמִמֶּ֖נָּה יִוָּשֵֽׁעַ׃ ",
        "versenonikud": "הוי כי גדול היום ההוא מאין כמהו ועת צרה היא ליעקב וממנה יושע "
    },
    {
        "bookchapter": "ירמיהו",
        "chapter": "ל",
        "versechapter": "ח",
        "bookseder": "ירמיהו",
        "seder": "טז",
        "verseseder": "לד",
        "versenikud": "וְהָיָה֩ בַיּ֨וֹם הַה֜וּא נְאֻ֣ם ׀ יְהוָ֣ה צְבָא֗וֹת אֶשְׁבֹּ֤ר עֻלּוֹ֙ מֵעַ֣ל צַוָּארֶ֔ךָ וּמוֹסְרוֹתֶ֖יךָ אֲנַתֵּ֑ק וְלֹא־ יַעַבְדוּ־ ב֥וֹ ע֖וֹד זָרִֽים׃ ",
        "versenonikud": "והיה ביום ההוא נאם  יהוה צבאות אשבר עלו מעל צוארך ומוסרותיך אנתק ולא יעבדו בו עוד זרים "
    },
    {
        "bookchapter": "ירמיהו",
        "chapter": "ל",
        "versechapter": "ט",
        "bookseder": "ירמיהו",
        "seder": "יז",
        "verseseder": "א",
        "versenikud": "וְעָ֣בְד֔וּ אֵ֖ת יְהוָ֣ה אֱלֹֽהֵיהֶ֑ם וְאֵת֙ דָּוִ֣ד מַלְכָּ֔ם אֲשֶׁ֥ר אָקִ֖ים לָהֶֽם׃ ",
        "versenonikud": "ועבדו את יהוה אלהיהם ואת דוד מלכם אשר אקים להם "
    },
    {
        "bookchapter": "ירמיהו",
        "chapter": "ל",
        "versechapter": "י",
        "bookseder": "ירמיהו",
        "seder": "יז",
        "verseseder": "ב",
        "versenikud": "וְאַתָּ֡ה אַל־ תִּירָא֩ עַבְדִּ֨י יַעֲקֹ֤ב נְאֻם־ יְהֹוָה֙ וְאַל־ תֵּחַ֣ת יִשְׂרָאֵ֔ל כִּ֠י הִנְנִ֤י מוֹשִֽׁיעֲךָ֙ מֵֽרָח֔וֹק וְאֶֽת־ זַרְעֲךָ֖ מֵאֶ֣רֶץ שִׁבְיָ֑ם וְשָׁ֧ב יַעֲקֹ֛ב וְשָׁקַ֥ט וְשַׁאֲנַ֖ן וְאֵ֥ין מַחֲרִֽיד׃ ",
        "versenonikud": "ואתה אל תירא עבדי יעקב נאם יהוה ואל תחת ישראל כי הנני מושיעך מרחוק ואת זרעך מארץ שבים ושב יעקב ושקט ושאנן ואין מחריד "
    },
    {
        "bookchapter": "ירמיהו",
        "chapter": "ל",
        "versechapter": "יא",
        "bookseder": "ירמיהו",
        "seder": "יז",
        "verseseder": "ג",
        "versenikud": "כִּֽי־ אִתְּךָ֥ אֲנִ֛י נְאֻם־ יְהוָ֖ה לְהֽוֹשִׁיעֶ֑ךָ כִּי֩ אֶעֱשֶׂ֨ה כָלָ֜ה בְּכָֽל־ הַגּוֹיִ֣ם ׀ אֲשֶׁ֧ר הֲפִצוֹתִ֣יךָ שָּׁ֗ם אַ֤ךְ אֹֽתְךָ֙ לֹֽא־ אֶעֱשֶׂ֣ה כָלָ֔ה וְיִסַּרְתִּ֙יךָ֙ לַמִּשְׁפָּ֔ט וְנַקֵּ֖ה לֹ֥א אֲנַקֶּֽךָּ׃ ",
        "versenonikud": "כי אתך אני נאם יהוה להושיעך כי אעשה כלה בכל הגוים  אשר הפצותיך שם אך אתך לא אעשה כלה ויסרתיך למשפט ונקה לא אנקך "
    },
    {
        "bookchapter": "ירמיהו",
        "chapter": "ל",
        "versechapter": "יב",
        "bookseder": "ירמיהו",
        "seder": "יז",
        "verseseder": "ד",
        "versenikud": "כִּ֣י כֹ֥ה אָמַ֛ר יְהוָ֖ה אָנ֣וּשׁ לְשִׁבְרֵ֑ךְ נַחְלָ֖ה מַכָּתֵֽךְ׃ ",
        "versenonikud": "כי כה אמר יהוה אנוש לשברך נחלה מכתך "
    },
    {
        "bookchapter": "ירמיהו",
        "chapter": "ל",
        "versechapter": "יג",
        "bookseder": "ירמיהו",
        "seder": "יז",
        "verseseder": "ה",
        "versenikud": "אֵֽין־ דָּ֥ן דִּינֵ֖ךְ לְמָז֑וֹר רְפֻא֥וֹת תְּעָלָ֖ה אֵ֥ין לָֽךְ׃ ",
        "versenonikud": "אין דן דינך למזור רפאות תעלה אין לך "
    },
    {
        "bookchapter": "ירמיהו",
        "chapter": "ל",
        "versechapter": "יד",
        "bookseder": "ירמיהו",
        "seder": "יז",
        "verseseder": "ו",
        "versenikud": "כָּל־ מְאַהֲבַ֣יִךְ שְׁכֵח֔וּךְ אוֹתָ֖ךְ לֹ֣א יִדְרֹ֑שׁוּ כִּי֩ מַכַּ֨ת אוֹיֵ֤ב הִכִּיתִיךְ֙ מוּסַ֣ר אַכְזָרִ֔י עַ֚ל רֹ֣ב עֲוֺנֵ֔ךְ עָצְמ֖וּ חַטֹּאתָֽיִךְ׃ ",
        "versenonikud": "כל מאהביך שכחוך אותך לא ידרשו כי מכת אויב הכיתיך מוסר אכזרי על רב עונך עצמו חטאתיך "
    },
    {
        "bookchapter": "ירמיהו",
        "chapter": "ל",
        "versechapter": "טו",
        "bookseder": "ירמיהו",
        "seder": "יז",
        "verseseder": "ז",
        "versenikud": "מַה־ תִּזְעַק֙ עַל־ שִׁבְרֵ֔ךְ אָנ֖וּשׁ מַכְאֹבֵ֑ךְ עַ֣ל ׀ רֹ֣ב עֲוֺנֵ֗ךְ עָֽצְמוּ֙ חַטֹּאתַ֔יִךְ עָשִׂ֥יתִי אֵ֖לֶּה לָֽךְ׃ ",
        "versenonikud": "מה תזעק על שברך אנוש מכאבך על  רב עונך עצמו חטאתיך עשיתי אלה לך "
    },
    {
        "bookchapter": "ירמיהו",
        "chapter": "ל",
        "versechapter": "טז",
        "bookseder": "ירמיהו",
        "seder": "יז",
        "verseseder": "ח",
        "versenikud": "לָכֵ֞ן כָּל־ אֹכְלַ֙יִךְ֙ יֵאָכֵ֔לוּ וְכָל־ צָרַ֥יִךְ כֻּלָּ֖ם בַּשְּׁבִ֣י יֵלֵ֑כוּ וְהָי֤וּ שֹׁאסַ֙יִךְ֙ לִמְשִׁסָּ֔ה וְכָל־ בֹּזְזַ֖יִךְ אֶתֵּ֥ן לָבַֽז׃ ",
        "versenonikud": "לכן כל אכליך יאכלו וכל צריך כלם בשבי ילכו והיו שאסיך למשסה וכל בזזיך אתן לבז "
    },
    {
        "bookchapter": "ירמיהו",
        "chapter": "ל",
        "versechapter": "יז",
        "bookseder": "ירמיהו",
        "seder": "יז",
        "verseseder": "ט",
        "versenikud": "כִּי֩ אַעֲלֶ֨ה אֲרֻכָ֥ה לָ֛ךְ וּמִמַּכּוֹתַ֥יִךְ אֶרְפָּאֵ֖ךְ נְאֻם־ יְהוָ֑ה כִּ֤י נִדָּחָה֙ קָ֣רְאוּ לָ֔ךְ צִיּ֣וֹן הִ֔יא דֹּרֵ֖שׁ אֵ֥ין לָֽהּ׃ ",
        "versenonikud": "כי אעלה ארכה לך וממכותיך ארפאך נאם יהוה כי נדחה קראו לך ציון היא דרש אין לה "
    },
    {
        "bookchapter": "ירמיהו",
        "chapter": "ל",
        "versechapter": "יח",
        "bookseder": "ירמיהו",
        "seder": "יז",
        "verseseder": "י",
        "versenikud": "כֹּ֣ה ׀ אָמַ֣ר יְהוָ֗ה הִנְנִי־ שָׁב֙ שְׁבוּת֙ אָהֳלֵ֣י יַֽעֲק֔וֹב וּמִשְׁכְּנֹתָ֖יו אֲרַחֵ֑ם וְנִבְנְתָ֥ה עִיר֙ עַל־ תִּלָּ֔הּ וְאַרְמ֖וֹן עַל־ מִשְׁפָּט֥וֹ יֵשֵֽׁב׃ ",
        "versenonikud": "כה  אמר יהוה הנני שב שבות אהלי יעקוב ומשכנתיו ארחם ונבנתה עיר על תלה וארמון על משפטו ישב "
    },
    {
        "bookchapter": "ירמיהו",
        "chapter": "ל",
        "versechapter": "יט",
        "bookseder": "ירמיהו",
        "seder": "יז",
        "verseseder": "יא",
        "versenikud": "וְיָצָ֥א מֵהֶ֛ם תּוֹדָ֖ה וְק֣וֹל מְשַׂחֲקִ֑ים וְהִרְבִּתִים֙ וְלֹ֣א יִמְעָ֔טוּ וְהִכְבַּדְתִּ֖ים וְלֹ֥א יִצְעָֽרוּ׃ ",
        "versenonikud": "ויצא מהם תודה וקול משחקים והרבתים ולא ימעטו והכבדתים ולא יצערו "
    },
    {
        "bookchapter": "ירמיהו",
        "chapter": "ל",
        "versechapter": "כ",
        "bookseder": "ירמיהו",
        "seder": "יז",
        "verseseder": "יב",
        "versenikud": "וְהָי֤וּ בָנָיו֙ כְּקֶ֔דֶם וַעֲדָת֖וֹ לְפָנַ֣י תִּכּ֑וֹן וּפָ֣קַדְתִּ֔י עַ֖ל כָּל־ לֹחֲצָֽיו׃ ",
        "versenonikud": "והיו בניו כקדם ועדתו לפני תכון ופקדתי על כל לחציו "
    },
    {
        "bookchapter": "ירמיהו",
        "chapter": "ל",
        "versechapter": "כא",
        "bookseder": "ירמיהו",
        "seder": "יז",
        "verseseder": "יג",
        "versenikud": "וְהָיָ֨ה אַדִּיר֜וֹ מִמֶּ֗נּוּ וּמֹֽשְׁלוֹ֙ מִקִּרְבּ֣וֹ יֵצֵ֔א וְהִקְרַבְתִּ֖יו וְנִגַּ֣שׁ אֵלָ֑י כִּי֩ מִ֨י הוּא־ זֶ֜ה עָרַ֧ב אֶת־ לִבּ֛וֹ לָגֶ֥שֶׁת אֵלַ֖י נְאֻם־ יְהוָֽה׃ ",
        "versenonikud": "והיה אדירו ממנו ומשלו מקרבו יצא והקרבתיו ונגש אלי כי מי הוא זה ערב את לבו לגשת אלי נאם יהוה "
    },
    {
        "bookchapter": "ירמיהו",
        "chapter": "ל",
        "versechapter": "כב",
        "bookseder": "ירמיהו",
        "seder": "יז",
        "verseseder": "יד",
        "versenikud": "וִהְיִ֥יתֶם לִ֖י לְעָ֑ם וְאָ֣נֹכִ֔י אֶהְיֶ֥ה לָכֶ֖ם לֵאלֹהִֽים׃ ",
        "versenonikud": "והייתם לי לעם ואנכי אהיה לכם לאלהים "
    },
    {
        "bookchapter": "ירמיהו",
        "chapter": "ל",
        "versechapter": "כג",
        "bookseder": "ירמיהו",
        "seder": "יז",
        "verseseder": "טו",
        "versenikud": "הִנֵּ֣ה ׀ סַעֲרַ֣ת יְהוָ֗ה חֵמָה֙ יָֽצְאָ֔ה סַ֖עַר מִתְגּוֹרֵ֑ר עַ֛ל רֹ֥אשׁ רְשָׁעִ֖ים יָחֽוּל׃ ",
        "versenonikud": "הנה  סערת יהוה חמה יצאה סער מתגורר על ראש רשעים יחול "
    },
    {
        "bookchapter": "ירמיהו",
        "chapter": "ל",
        "versechapter": "כד",
        "bookseder": "ירמיהו",
        "seder": "יז",
        "verseseder": "טז",
        "versenikud": "לֹ֣א יָשׁ֗וּב חֲרוֹן֙ אַף־ יְהוָ֔ה עַד־ עֲשֹׂת֥וֹ וְעַד־ הֲקִימ֖וֹ מְזִמּ֣וֹת לִבּ֑וֹ בְּאַחֲרִ֥ית הַיָּמִ֖ים תִּתְבּ֥וֹנְנוּ בָֽהּ׃ ",
        "versenonikud": "לא ישוב חרון אף יהוה עד עשתו ועד הקימו מזמות לבו באחרית הימים תתבוננו בה "
    }
]