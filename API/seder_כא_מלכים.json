[
    {
        "bookchapter": "מלכים ב",
        "chapter": "ד",
        "versechapter": "כו",
        "bookseder": "מלכים",
        "seder": "כא",
        "verseseder": "א",
        "versenikud": "עַתָּה֮ רֽוּץ־ נָ֣א לִקְרָאתָהּ֒ וֶאֱמָר־ לָ֗הּ הֲשָׁל֥וֹם לָ֛ךְ הֲשָׁל֥וֹם לְאִישֵׁ֖ךְ הֲשָׁל֣וֹם לַיָּ֑לֶד וַתֹּ֖אמֶר שָׁלֽוֹם׃ ",
        "versenonikud": "עתה רוץ נא לקראתה ואמר לה השלום לך השלום לאישך השלום לילד ותאמר שלום "
    },
    {
        "bookchapter": "מלכים ב",
        "chapter": "ד",
        "versechapter": "כז",
        "bookseder": "מלכים",
        "seder": "כא",
        "verseseder": "ב",
        "versenikud": "וַתָּבֹ֞א אֶל־ אִ֤ישׁ הָֽאֱלֹהִים֙ אֶל־ הָהָ֔ר וַֽתַּחֲזֵ֖ק בְּרַגְלָ֑יו וַיִּגַּ֨שׁ גֵּֽיחֲזִ֜י לְהָדְפָ֗הּ וַיֹּאמֶר֩ אִ֨ישׁ הָאֱלֹהִ֤ים הַרְפֵּֽה־ לָהּ֙ כִּֽי־ נַפְשָׁ֣הּ מָֽרָה־ לָ֔הּ וַֽיהוָה֙ הֶעְלִ֣ים מִמֶּ֔נִּי וְלֹ֥א הִגִּ֖יד לִֽי׃ ",
        "versenonikud": "ותבא אל איש האלהים אל ההר ותחזק ברגליו ויגש גיחזי להדפה ויאמר איש האלהים הרפה לה כי נפשה מרה לה ויהוה העלים ממני ולא הגיד לי "
    },
    {
        "bookchapter": "מלכים ב",
        "chapter": "ד",
        "versechapter": "כח",
        "bookseder": "מלכים",
        "seder": "כא",
        "verseseder": "ג",
        "versenikud": "וַתֹּ֕אמֶר הֲשָׁאַ֥לְתִּי בֵ֖ן מֵאֵ֣ת אֲדֹנִ֑י הֲלֹ֣א אָמַ֔רְתִּי לֹ֥א תַשְׁלֶ֖ה אֹתִֽי׃ ",
        "versenonikud": "ותאמר השאלתי בן מאת אדני הלא אמרתי לא תשלה אתי "
    },
    {
        "bookchapter": "מלכים ב",
        "chapter": "ד",
        "versechapter": "כט",
        "bookseder": "מלכים",
        "seder": "כא",
        "verseseder": "ד",
        "versenikud": "וַיֹּ֨אמֶר לְגֵיחֲזִ֜י חֲגֹ֣ר מָתְנֶ֗יךָ וְקַ֨ח מִשְׁעַנְתִּ֣י בְיָדְךָ֮ וָלֵךְ֒ כִּֽי־ תִמְצָ֥א אִישׁ֙ לֹ֣א תְבָרְכֶ֔נּוּ וְכִֽי־ יְבָרֶכְךָ֥ אִ֖ישׁ לֹ֣א תַעֲנֶנּ֑וּ וְשַׂמְתָּ֥ מִשְׁעַנְתִּ֖י עַל־ פְּנֵ֥י הַנָּֽעַר׃ ",
        "versenonikud": "ויאמר לגיחזי חגר מתניך וקח משענתי בידך ולך כי תמצא איש לא תברכנו וכי יברכך איש לא תעננו ושמת משענתי על פני הנער "
    },
    {
        "bookchapter": "מלכים ב",
        "chapter": "ד",
        "versechapter": "ל",
        "bookseder": "מלכים",
        "seder": "כא",
        "verseseder": "ה",
        "versenikud": "וַתֹּ֙אמֶר֙ אֵ֣ם הַנַּ֔עַר חַי־ יְהוָ֥ה וְחֵֽי־ נַפְשְׁךָ֖ אִם־ אֶעֶזְבֶ֑ךָּ וַיָּ֖קָם וַיֵּ֥לֶךְ אַחֲרֶֽיהָ׃ ",
        "versenonikud": "ותאמר אם הנער חי יהוה וחי נפשך אם אעזבך ויקם וילך אחריה "
    },
    {
        "bookchapter": "מלכים ב",
        "chapter": "ד",
        "versechapter": "לא",
        "bookseder": "מלכים",
        "seder": "כא",
        "verseseder": "ו",
        "versenikud": "וְגֵחֲזִ֞י עָבַ֣ר לִפְנֵיהֶ֗ם וַיָּ֤שֶׂם אֶת־ הַמִּשְׁעֶ֙נֶת֙ עַל־ פְּנֵ֣י הַנַּ֔עַר וְאֵ֥ין ק֖וֹל וְאֵ֣ין קָ֑שֶׁב וַיָּ֤שָׁב לִקְרָאתוֹ֙ וַיַּגֶּד־ ל֣וֹ לֵאמֹ֔ר לֹ֥א הֵקִ֖יץ הַנָּֽעַר׃ ",
        "versenonikud": "וגחזי עבר לפניהם וישם את המשענת על פני הנער ואין קול ואין קשב וישב לקראתו ויגד לו לאמר לא הקיץ הנער "
    },
    {
        "bookchapter": "מלכים ב",
        "chapter": "ד",
        "versechapter": "לב",
        "bookseder": "מלכים",
        "seder": "כא",
        "verseseder": "ז",
        "versenikud": "וַיָּבֹ֥א אֱלִישָׁ֖ע הַבָּ֑יְתָה וְהִנֵּ֤ה הַנַּ֙עַר֙ מֵ֔ת מֻשְׁכָּ֖ב עַל־ מִטָּתֽוֹ׃ ",
        "versenonikud": "ויבא אלישע הביתה והנה הנער מת משכב על מטתו "
    },
    {
        "bookchapter": "מלכים ב",
        "chapter": "ד",
        "versechapter": "לג",
        "bookseder": "מלכים",
        "seder": "כא",
        "verseseder": "ח",
        "versenikud": "וַיָּבֹ֕א וַיִּסְגֹּ֥ר הַדֶּ֖לֶת בְּעַ֣ד שְׁנֵיהֶ֑ם וַיִּתְפַּלֵּ֖ל אֶל־ יְהוָֽה׃ ",
        "versenonikud": "ויבא ויסגר הדלת בעד שניהם ויתפלל אל יהוה "
    },
    {
        "bookchapter": "מלכים ב",
        "chapter": "ד",
        "versechapter": "לד",
        "bookseder": "מלכים",
        "seder": "כא",
        "verseseder": "ט",
        "versenikud": "וַיַּ֜עַל וַיִּשְׁכַּ֣ב עַל־ הַיֶּ֗לֶד וַיָּשֶׂם֩ פִּ֨יו עַל־ פִּ֜יו וְעֵינָ֤יו עַל־ עֵינָיו֙ וְכַפָּ֣יו עַל־ כפו כַּפָּ֔יו וַיִּגְהַ֖ר עָלָ֑יו וַיָּ֖חָם בְּשַׂ֥ר הַיָּֽלֶד׃ ",
        "versenonikud": "ויעל וישכב על הילד וישם פיו על פיו ועיניו על עיניו וכפיו על כפו כפיו ויגהר עליו ויחם בשר הילד "
    },
    {
        "bookchapter": "מלכים ב",
        "chapter": "ד",
        "versechapter": "לה",
        "bookseder": "מלכים",
        "seder": "כא",
        "verseseder": "י",
        "versenikud": "וַיָּ֜שָׁב וַיֵּ֣לֶךְ בַּבַּ֗יִת אַחַ֥ת הֵ֙נָּה֙ וְאַחַ֣ת הֵ֔נָּה וַיַּ֖עַל וַיִּגְהַ֣ר עָלָ֑יו וַיְזוֹרֵ֤ר הַנַּ֙עַר֙ עַד־ שֶׁ֣בַע פְּעָמִ֔ים וַיִּפְקַ֥ח הַנַּ֖עַר אֶת־ עֵינָֽיו׃ ",
        "versenonikud": "וישב וילך בבית אחת הנה ואחת הנה ויעל ויגהר עליו ויזורר הנער עד שבע פעמים ויפקח הנער את עיניו "
    },
    {
        "bookchapter": "מלכים ב",
        "chapter": "ד",
        "versechapter": "לו",
        "bookseder": "מלכים",
        "seder": "כא",
        "verseseder": "יא",
        "versenikud": "וַיִּקְרָ֣א אֶל־ גֵּיחֲזִ֗י וַיֹּ֙אמֶר֙ קְרָא֙ אֶל־ הַשֻּׁנַמִּ֣ית הַזֹּ֔את וַיִּקְרָאֶ֖הָ וַתָּב֣וֹא אֵלָ֑יו וַיֹּ֖אמֶר שְׂאִ֥י בְנֵֽךְ׃ ",
        "versenonikud": "ויקרא אל גיחזי ויאמר קרא אל השנמית הזאת ויקראה ותבוא אליו ויאמר שאי בנך "
    },
    {
        "bookchapter": "מלכים ב",
        "chapter": "ד",
        "versechapter": "לז",
        "bookseder": "מלכים",
        "seder": "כא",
        "verseseder": "יב",
        "versenikud": "וַתָּבֹא֙ וַתִּפֹּ֣ל עַל־ רַגְלָ֔יו וַתִּשְׁתַּ֖חוּ אָ֑רְצָה וַתִּשָּׂ֥א אֶת־ בְּנָ֖הּ וַתֵּצֵֽא׃ ",
        "versenonikud": "ותבא ותפל על רגליו ותשתחו ארצה ותשא את בנה ותצא "
    },
    {
        "bookchapter": "מלכים ב",
        "chapter": "ד",
        "versechapter": "לח",
        "bookseder": "מלכים",
        "seder": "כא",
        "verseseder": "יג",
        "versenikud": "וֶאֱלִישָׁ֞ע שָׁ֤ב הַגִּלְגָּ֙לָה֙ וְהָרָעָ֣ב בָּאָ֔רֶץ וּבְנֵי֙ הַנְּבִיאִ֔ים יֹשְׁבִ֖ים לְפָנָ֑יו וַיֹּ֣אמֶר לְנַעֲר֗וֹ שְׁפֹת֙ הַסִּ֣יר הַגְּדוֹלָ֔ה וּבַשֵּׁ֥ל נָזִ֖יד לִבְנֵ֥י הַנְּבִיאִֽים׃ ",
        "versenonikud": "ואלישע שב הגלגלה והרעב בארץ ובני הנביאים ישבים לפניו ויאמר לנערו שפת הסיר הגדולה ובשל נזיד לבני הנביאים "
    },
    {
        "bookchapter": "מלכים ב",
        "chapter": "ד",
        "versechapter": "לט",
        "bookseder": "מלכים",
        "seder": "כא",
        "verseseder": "יד",
        "versenikud": "וַיֵּצֵ֨א אֶחָ֣ד אֶל־ הַשָּׂדֶה֮ לְלַקֵּ֣ט אֹרֹת֒ וַיִּמְצָא֙ גֶּ֣פֶן שָׂדֶ֔ה וַיְלַקֵּ֥ט מִמֶּ֛נּוּ פַּקֻּעֹ֥ת שָׂדֶ֖ה מְלֹ֣א בִגְד֑וֹ וַיָּבֹ֗א וַיְפַלַּ֛ח אֶל־ סִ֥יר הַנָּזִ֖יד כִּֽי־ לֹ֥א יָדָֽעוּ׃ ",
        "versenonikud": "ויצא אחד אל השדה ללקט ארת וימצא גפן שדה וילקט ממנו פקעת שדה מלא בגדו ויבא ויפלח אל סיר הנזיד כי לא ידעו "
    },
    {
        "bookchapter": "מלכים ב",
        "chapter": "ד",
        "versechapter": "מ",
        "bookseder": "מלכים",
        "seder": "כא",
        "verseseder": "טו",
        "versenikud": "וַיִּֽצְק֥וּ לַאֲנָשִׁ֖ים לֶאֱכ֑וֹל וַ֠יְהִי כְּאָכְלָ֨ם מֵהַנָּזִ֜יד וְהֵ֣מָּה צָעָ֗קוּ וַיֹּֽאמְרוּ֙ מָ֤וֶת בַּסִּיר֙ אִ֣ישׁ הָאֱלֹהִ֔ים וְלֹ֥א יָכְל֖וּ לֶאֱכֹֽל׃ ",
        "versenonikud": "ויצקו לאנשים לאכול ויהי כאכלם מהנזיד והמה צעקו ויאמרו מות בסיר איש האלהים ולא יכלו לאכל "
    },
    {
        "bookchapter": "מלכים ב",
        "chapter": "ד",
        "versechapter": "מא",
        "bookseder": "מלכים",
        "seder": "כא",
        "verseseder": "טז",
        "versenikud": "וַיֹּ֙אמֶר֙ וּקְחוּ־ קֶ֔מַח וַיַּשְׁלֵ֖ךְ אֶל־ הַסִּ֑יר וַיֹּ֗אמֶר צַ֤ק לָעָם֙ וְיֹאכֵ֔לוּ וְלֹ֥א הָיָ֛ה דָּבָ֥ר רָ֖ע בַּסִּֽיר׃ ",
        "versenonikud": "ויאמר וקחו קמח וישלך אל הסיר ויאמר צק לעם ויאכלו ולא היה דבר רע בסיר "
    },
    {
        "bookchapter": "מלכים ב",
        "chapter": "ד",
        "versechapter": "מב",
        "bookseder": "מלכים",
        "seder": "כא",
        "verseseder": "יז",
        "versenikud": "וְאִ֨ישׁ בָּ֜א מִבַּ֣עַל שָׁלִ֗שָׁה וַיָּבֵא֩ לְאִ֨ישׁ הָאֱלֹהִ֜ים לֶ֤חֶם בִּכּוּרִים֙ עֶשְׂרִֽים־ לֶ֣חֶם שְׂעֹרִ֔ים וְכַרְמֶ֖ל בְּצִקְלֹנ֑וֹ וַיֹּ֕אמֶר תֵּ֥ן לָעָ֖ם וְיֹאכֵֽלוּ׃ ",
        "versenonikud": "ואיש בא מבעל שלשה ויבא לאיש האלהים לחם בכורים עשרים לחם שערים וכרמל בצקלנו ויאמר תן לעם ויאכלו "
    },
    {
        "bookchapter": "מלכים ב",
        "chapter": "ד",
        "versechapter": "מג",
        "bookseder": "מלכים",
        "seder": "כא",
        "verseseder": "יח",
        "versenikud": "וַיֹּ֙אמֶר֙ מְשָׁ֣רְת֔וֹ מָ֚ה אֶתֵּ֣ן זֶ֔ה לִפְנֵ֖י מֵ֣אָה אִ֑ישׁ וַיֹּ֗אמֶר תֵּ֤ן לָעָם֙ וְיֹאכֵ֔לוּ כִּ֣י כֹ֥ה אָמַ֛ר יְהוָ֖ה אָכֹ֥ל וְהוֹתֵֽר׃ ",
        "versenonikud": "ויאמר משרתו מה אתן זה לפני מאה איש ויאמר תן לעם ויאכלו כי כה אמר יהוה אכל והותר "
    },
    {
        "bookchapter": "מלכים ב",
        "chapter": "ד",
        "versechapter": "מד",
        "bookseder": "מלכים",
        "seder": "כא",
        "verseseder": "יט",
        "versenikud": "וַיִּתֵּ֧ן לִפְנֵיהֶ֛ם וַיֹּאכְל֥וּ וַיּוֹתִ֖רוּ כִּדְבַ֥ר יְהוָֽה׃ ",
        "versenonikud": "ויתן לפניהם ויאכלו ויותרו כדבר יהוה "
    },
    {
        "bookchapter": "מלכים ב",
        "chapter": "ה",
        "versechapter": "א",
        "bookseder": "מלכים",
        "seder": "כא",
        "verseseder": "כ",
        "versenikud": "וְ֠נַעֲמָן שַׂר־ צְבָ֨א מֶֽלֶךְ־ אֲרָ֜ם הָיָ֣ה אִישׁ֩ גָּד֨וֹל לִפְנֵ֤י אֲדֹנָיו֙ וּנְשֻׂ֣א פָנִ֔ים כִּֽי־ ב֛וֹ נָֽתַן־ יְהוָ֥ה תְּשׁוּעָ֖ה לַאֲרָ֑ם וְהָאִ֗ישׁ הָיָ֛ה גִּבּ֥וֹר חַ֖יִל מְצֹרָֽע׃ ",
        "versenonikud": "ונעמן שר צבא מלך ארם היה איש גדול לפני אדניו ונשא פנים כי בו נתן יהוה תשועה לארם והאיש היה גבור חיל מצרע "
    },
    {
        "bookchapter": "מלכים ב",
        "chapter": "ה",
        "versechapter": "ב",
        "bookseder": "מלכים",
        "seder": "כא",
        "verseseder": "כא",
        "versenikud": "וַאֲרָם֙ יָצְא֣וּ גְדוּדִ֔ים וַיִּשְׁבּ֛וּ מֵאֶ֥רֶץ יִשְׂרָאֵ֖ל נַעֲרָ֣ה קְטַנָּ֑ה וַתְּהִ֕י לִפְנֵ֖י אֵ֥שֶׁת נַעֲמָֽן׃ ",
        "versenonikud": "וארם יצאו גדודים וישבו מארץ ישראל נערה קטנה ותהי לפני אשת נעמן "
    },
    {
        "bookchapter": "מלכים ב",
        "chapter": "ה",
        "versechapter": "ג",
        "bookseder": "מלכים",
        "seder": "כא",
        "verseseder": "כב",
        "versenikud": "וַתֹּ֙אמֶר֙ אֶל־ גְּבִרְתָּ֔הּ אַחֲלֵ֣י אֲדֹנִ֔י לִפְנֵ֥י הַנָּבִ֖יא אֲשֶׁ֣ר בְּשֹׁמְר֑וֹן אָ֛ז יֶאֱסֹ֥ף אֹת֖וֹ מִצָּרַעְתּֽוֹ׃ ",
        "versenonikud": "ותאמר אל גברתה אחלי אדני לפני הנביא אשר בשמרון אז יאסף אתו מצרעתו "
    },
    {
        "bookchapter": "מלכים ב",
        "chapter": "ה",
        "versechapter": "ד",
        "bookseder": "מלכים",
        "seder": "כא",
        "verseseder": "כג",
        "versenikud": "וַיָּבֹ֕א וַיַּגֵּ֥ד לַאדֹנָ֖יו לֵאמֹ֑ר כָּזֹ֤את וְכָזֹאת֙ דִּבְּרָ֣ה הַֽנַּעֲרָ֔ה אֲשֶׁ֖ר מֵאֶ֥רֶץ יִשְׂרָאֵֽל׃ ",
        "versenonikud": "ויבא ויגד לאדניו לאמר כזאת וכזאת דברה הנערה אשר מארץ ישראל "
    },
    {
        "bookchapter": "מלכים ב",
        "chapter": "ה",
        "versechapter": "ה",
        "bookseder": "מלכים",
        "seder": "כא",
        "verseseder": "כד",
        "versenikud": "וַיֹּ֤אמֶר מֶֽלֶךְ־ אֲרָם֙ לֶךְ־ בֹּ֔א וְאֶשְׁלְחָ֥ה סֵ֖פֶר אֶל־ מֶ֣לֶךְ יִשְׂרָאֵ֑ל וַיֵּלֶךְ֩ וַיִּקַּ֨ח בְּיָד֜וֹ עֶ֣שֶׂר כִּכְּרֵי־ כֶ֗סֶף וְשֵׁ֤שֶׁת אֲלָפִים֙ זָהָ֔ב וְעֶ֖שֶׂר חֲלִיפ֥וֹת בְּגָדִֽים׃ ",
        "versenonikud": "ויאמר מלך ארם לך בא ואשלחה ספר אל מלך ישראל וילך ויקח בידו עשר ככרי כסף וששת אלפים זהב ועשר חליפות בגדים "
    },
    {
        "bookchapter": "מלכים ב",
        "chapter": "ה",
        "versechapter": "ו",
        "bookseder": "מלכים",
        "seder": "כא",
        "verseseder": "כה",
        "versenikud": "וַיָּבֵ֣א הַסֵּ֔פֶר אֶל־ מֶ֥לֶךְ יִשְׂרָאֵ֖ל לֵאמֹ֑ר וְעַתָּ֗ה כְּב֨וֹא הַסֵּ֤פֶר הַזֶּה֙ אֵלֶ֔יךָ הִנֵּ֨ה שָׁלַ֤חְתִּי אֵלֶ֙יךָ֙ אֶת־ נַעֲמָ֣ן עַבְדִּ֔י וַאֲסַפְתּ֖וֹ מִצָּרַעְתּֽוֹ׃ ",
        "versenonikud": "ויבא הספר אל מלך ישראל לאמר ועתה כבוא הספר הזה אליך הנה שלחתי אליך את נעמן עבדי ואספתו מצרעתו "
    },
    {
        "bookchapter": "מלכים ב",
        "chapter": "ה",
        "versechapter": "ז",
        "bookseder": "מלכים",
        "seder": "כא",
        "verseseder": "כו",
        "versenikud": "וַיְהִ֡י כִּקְרֹא֩ מֶֽלֶךְ־ יִשְׂרָאֵ֨ל אֶת־ הַסֵּ֜פֶר וַיִּקְרַ֣ע בְּגָדָ֗יו וַיֹּ֙אמֶר֙ הַאֱלֹהִ֥ים אָ֙נִי֙ לְהָמִ֣ית וּֽלְהַחֲי֔וֹת כִּֽי־ זֶה֙ שֹׁלֵ֣חַ אֵלַ֔י לֶאֱסֹ֥ף אִ֖ישׁ מִצָּֽרַעְתּ֑וֹ כִּ֤י אַךְ־ דְּעֽוּ־ נָא֙ וּרְא֔וּ כִּֽי־ מִתְאַנֶּ֥ה ה֖וּא לִֽי׃ ",
        "versenonikud": "ויהי כקרא מלך ישראל את הספר ויקרע בגדיו ויאמר האלהים אני להמית ולהחיות כי זה שלח אלי לאסף איש מצרעתו כי אך דעו נא וראו כי מתאנה הוא לי "
    },
    {
        "bookchapter": "מלכים ב",
        "chapter": "ה",
        "versechapter": "ח",
        "bookseder": "מלכים",
        "seder": "כא",
        "verseseder": "כז",
        "versenikud": "וַיְהִ֞י כִּשְׁמֹ֣עַ ׀ אֱלִישָׁ֣ע אִישׁ־ הָאֱלֹהִ֗ים כִּֽי־ קָרַ֤ע מֶֽלֶךְ־ יִשְׂרָאֵל֙ אֶת־ בְּגָדָ֔יו וַיִּשְׁלַח֙ אֶל־ הַמֶּ֣לֶךְ לֵאמֹ֔ר לָ֥מָּה קָרַ֖עְתָּ בְּגָדֶ֑יךָ יָבֹֽא־ נָ֣א אֵלַ֔י וְיֵדַ֕ע כִּ֛י יֵ֥שׁ נָבִ֖יא בְּיִשְׂרָאֵֽל׃ ",
        "versenonikud": "ויהי כשמע  אלישע איש האלהים כי קרע מלך ישראל את בגדיו וישלח אל המלך לאמר למה קרעת בגדיך יבא נא אלי וידע כי יש נביא בישראל "
    },
    {
        "bookchapter": "מלכים ב",
        "chapter": "ה",
        "versechapter": "ט",
        "bookseder": "מלכים",
        "seder": "כא",
        "verseseder": "כח",
        "versenikud": "וַיָּבֹ֥א נַעֲמָ֖ן בסוסו בְּסוּסָ֣יו וּבְרִכְבּ֑וֹ וַיַּעֲמֹ֥ד פֶּֽתַח־ הַבַּ֖יִת לֶאֱלִישָֽׁע׃ ",
        "versenonikud": "ויבא נעמן בסוסו בסוסיו וברכבו ויעמד פתח הבית לאלישע "
    },
    {
        "bookchapter": "מלכים ב",
        "chapter": "ה",
        "versechapter": "י",
        "bookseder": "מלכים",
        "seder": "כא",
        "verseseder": "כט",
        "versenikud": "וַיִּשְׁלַ֥ח אֵלָ֛יו אֱלִישָׁ֖ע מַלְאָ֣ךְ לֵאמֹ֑ר הָל֗וֹךְ וְרָחַצְתָּ֤ שֶֽׁבַע־ פְּעָמִים֙ בַּיַּרְדֵּ֔ן וְיָשֹׁ֧ב בְּשָׂרְךָ֛ לְךָ֖ וּטְהָֽר׃ ",
        "versenonikud": "וישלח אליו אלישע מלאך לאמר הלוך ורחצת שבע פעמים בירדן וישב בשרך לך וטהר "
    },
    {
        "bookchapter": "מלכים ב",
        "chapter": "ה",
        "versechapter": "יא",
        "bookseder": "מלכים",
        "seder": "כא",
        "verseseder": "ל",
        "versenikud": "וַיִּקְצֹ֥ף נַעֲמָ֖ן וַיֵּלַ֑ךְ וַיֹּאמֶר֩ הִנֵּ֨ה אָמַ֜רְתִּי אֵלַ֣י ׀ יֵצֵ֣א יָצ֗וֹא וְעָמַד֙ וְקָרָא֙ בְּשֵׁם־ יְהוָ֣ה אֱלֹהָ֔יו וְהֵנִ֥יף יָד֛וֹ אֶל־ הַמָּק֖וֹם וְאָסַ֥ף הַמְּצֹרָֽע׃ ",
        "versenonikud": "ויקצף נעמן וילך ויאמר הנה אמרתי אלי  יצא יצוא ועמד וקרא בשם יהוה אלהיו והניף ידו אל המקום ואסף המצרע "
    },
    {
        "bookchapter": "מלכים ב",
        "chapter": "ה",
        "versechapter": "יב",
        "bookseder": "מלכים",
        "seder": "כא",
        "verseseder": "לא",
        "versenikud": "הֲלֹ֡א טוֹב֩ אבנה אֲמָנָ֨ה וּפַרְפַּ֜ר נַהֲר֣וֹת דַּמֶּ֗שֶׂק מִכֹּל֙ מֵימֵ֣י יִשְׂרָאֵ֔ל הֲלֹֽא־ אֶרְחַ֥ץ בָּהֶ֖ם וְטָהָ֑רְתִּי וַיִּ֖פֶן וַיֵּ֥לֶךְ בְּחֵמָֽה׃ ",
        "versenonikud": "הלא טוב אבנה אמנה ופרפר נהרות דמשק מכל מימי ישראל הלא ארחץ בהם וטהרתי ויפן וילך בחמה "
    },
    {
        "bookchapter": "מלכים ב",
        "chapter": "ה",
        "versechapter": "יג",
        "bookseder": "מלכים",
        "seder": "כא",
        "verseseder": "לב",
        "versenikud": "וַיִּגְּשׁ֣וּ עֲבָדָיו֮ וַיְדַבְּר֣וּ אֵלָיו֒ וַיֹּאמְר֗וּ אָבִי֙ דָּבָ֣ר גָּד֗וֹל הַנָּבִ֛יא דִּבֶּ֥ר אֵלֶ֖יךָ הֲל֣וֹא תַעֲשֶׂ֑ה וְאַ֛ף כִּֽי־ אָמַ֥ר אֵלֶ֖יךָ רְחַ֥ץ וּטְהָֽר׃ ",
        "versenonikud": "ויגשו עבדיו וידברו אליו ויאמרו אבי דבר גדול הנביא דבר אליך הלוא תעשה ואף כי אמר אליך רחץ וטהר "
    },
    {
        "bookchapter": "מלכים ב",
        "chapter": "ה",
        "versechapter": "יד",
        "bookseder": "מלכים",
        "seder": "כא",
        "verseseder": "לג",
        "versenikud": "וַיֵּ֗רֶד וַיִּטְבֹּ֤ל בַּיַּרְדֵּן֙ שֶׁ֣בַע פְּעָמִ֔ים כִּדְבַ֖ר אִ֣ישׁ הָאֱלֹהִ֑ים וַיָּ֣שָׁב בְּשָׂר֗וֹ כִּבְשַׂ֛ר נַ֥עַר קָטֹ֖ן וַיִּטְהָֽר׃ ",
        "versenonikud": "וירד ויטבל בירדן שבע פעמים כדבר איש האלהים וישב בשרו כבשר נער קטן ויטהר "
    },
    {
        "bookchapter": "מלכים ב",
        "chapter": "ה",
        "versechapter": "טו",
        "bookseder": "מלכים",
        "seder": "כא",
        "verseseder": "לד",
        "versenikud": "וַיָּשָׁב֩ אֶל־ אִ֨ישׁ הָאֱלֹהִ֜ים ה֣וּא וְכָֽל־ מַחֲנֵ֗הוּ וַיָּבֹא֮ וַיַּעֲמֹ֣ד לְפָנָיו֒ וַיֹּ֗אמֶר הִנֵּה־ נָ֤א יָדַ֙עְתִּי֙ כִּ֣י אֵ֤ין אֱלֹהִים֙ בְּכָל־ הָאָ֔רֶץ כִּ֖י אִם־ בְּיִשְׂרָאֵ֑ל וְעַתָּ֛ה קַח־ נָ֥א בְרָכָ֖ה מֵאֵ֥ת עַבְדֶּֽךָ׃ ",
        "versenonikud": "וישב אל איש האלהים הוא וכל מחנהו ויבא ויעמד לפניו ויאמר הנה נא ידעתי כי אין אלהים בכל הארץ כי אם בישראל ועתה קח נא ברכה מאת עבדך "
    },
    {
        "bookchapter": "מלכים ב",
        "chapter": "ה",
        "versechapter": "טז",
        "bookseder": "מלכים",
        "seder": "כא",
        "verseseder": "לה",
        "versenikud": "וַיֹּ֕אמֶר חַי־ יְהוָ֛ה אֲשֶׁר־ עָמַ֥דְתִּי לְפָנָ֖יו אִם־ אֶקָּ֑ח וַיִּפְצַר־ בּ֥וֹ לָקַ֖חַת וַיְמָאֵֽן׃ ",
        "versenonikud": "ויאמר חי יהוה אשר עמדתי לפניו אם אקח ויפצר בו לקחת וימאן "
    },
    {
        "bookchapter": "מלכים ב",
        "chapter": "ה",
        "versechapter": "יז",
        "bookseder": "מלכים",
        "seder": "כא",
        "verseseder": "לו",
        "versenikud": "וַיֹּאמֶר֮ נַעֲמָן֒ וָלֹ֕א יֻתַּן־ נָ֣א לְעַבְדְּךָ֔ מַשָּׂ֥א צֶֽמֶד־ פְּרָדִ֖ים אֲדָמָ֑ה כִּ֡י לֽוֹא־ יַעֲשֶׂה֩ ע֨וֹד עַבְדְּךָ֜ עֹלָ֤ה וָזֶ֙בַח֙ לֵאלֹהִ֣ים אֲחֵרִ֔ים כִּ֖י אִם־ לַיהוָֽה׃ ",
        "versenonikud": "ויאמר נעמן ולא יתן נא לעבדך משא צמד פרדים אדמה כי לוא יעשה עוד עבדך עלה וזבח לאלהים אחרים כי אם ליהוה "
    },
    {
        "bookchapter": "מלכים ב",
        "chapter": "ה",
        "versechapter": "יח",
        "bookseder": "מלכים",
        "seder": "כא",
        "verseseder": "לז",
        "versenikud": "לַדָּבָ֣ר הַזֶּ֔ה יִסְלַ֥ח יְהוָ֖ה לְעַבְדֶּ֑ךָ בְּב֣וֹא אֲדֹנִ֣י בֵית־ רִמּוֹן֩ לְהִשְׁתַּחֲוֺ֨ת שָׁ֜מָּה וְה֣וּא ׀ נִשְׁעָ֣ן עַל־ יָדִ֗י וְהִֽשְׁתַּחֲוֵ֙יתִי֙ בֵּ֣ית רִמֹּ֔ן בְּהִשְׁתַּחֲוָיָ֙תִי֙ בֵּ֣ית רִמֹּ֔ן יִסְלַח־ נא יְהוָ֥ה לְעַבְדְּךָ֖ בַּדָּבָ֥ר הַזֶּֽה׃ ",
        "versenonikud": "לדבר הזה יסלח יהוה לעבדך בבוא אדני בית רמון להשתחות שמה והוא  נשען על ידי והשתחויתי בית רמן בהשתחויתי בית רמן יסלח נא יהוה לעבדך בדבר הזה "
    },
    {
        "bookchapter": "מלכים ב",
        "chapter": "ה",
        "versechapter": "יט",
        "bookseder": "מלכים",
        "seder": "כא",
        "verseseder": "לח",
        "versenikud": "וַיֹּ֥אמֶר ל֖וֹ לֵ֣ךְ לְשָׁל֑וֹם וַיֵּ֥לֶךְ מֵאִתּ֖וֹ כִּבְרַת־ אָֽרֶץ׃ ",
        "versenonikud": "ויאמר לו לך לשלום וילך מאתו כברת ארץ "
    },
    {
        "bookchapter": "מלכים ב",
        "chapter": "ה",
        "versechapter": "כ",
        "bookseder": "מלכים",
        "seder": "כא",
        "verseseder": "לט",
        "versenikud": "וַיֹּ֣אמֶר גֵּיחֲזִ֗י נַעַר֮ אֱלִישָׁ֣ע אִישׁ־ הָאֱלֹהִים֒ הִנֵּ֣ה ׀ חָשַׂ֣ךְ אֲדֹנִ֗י אֶֽת־ נַעֲמָ֤ן הָֽאֲרַמִּי֙ הַזֶּ֔ה מִקַּ֥חַת מִיָּד֖וֹ אֵ֣ת אֲשֶׁר־ הֵבִ֑יא חַי־ יְהוָה֙ כִּֽי־ אִם־ רַ֣צְתִּי אַחֲרָ֔יו וְלָקַחְתִּ֥י מֵאִתּ֖וֹ מְאֽוּמָה׃ ",
        "versenonikud": "ויאמר גיחזי נער אלישע איש האלהים הנה  חשך אדני את נעמן הארמי הזה מקחת מידו את אשר הביא חי יהוה כי אם רצתי אחריו ולקחתי מאתו מאומה "
    },
    {
        "bookchapter": "מלכים ב",
        "chapter": "ה",
        "versechapter": "כא",
        "bookseder": "מלכים",
        "seder": "כא",
        "verseseder": "מ",
        "versenikud": "וַיִּרְדֹּ֥ף גֵּיחֲזִ֖י אַחֲרֵ֣י נַֽעֲמָ֑ן וַיִּרְאֶ֤ה נַֽעֲמָן֙ רָ֣ץ אַחֲרָ֔יו וַיִּפֹּ֞ל מֵעַ֧ל הַמֶּרְכָּבָ֛ה לִקְרָאת֖וֹ וַיֹּ֥אמֶר הֲשָׁלֽוֹם׃ ",
        "versenonikud": "וירדף גיחזי אחרי נעמן ויראה נעמן רץ אחריו ויפל מעל המרכבה לקראתו ויאמר השלום "
    },
    {
        "bookchapter": "מלכים ב",
        "chapter": "ה",
        "versechapter": "כב",
        "bookseder": "מלכים",
        "seder": "כא",
        "verseseder": "מא",
        "versenikud": "וַיֹּ֣אמֶר ׀ שָׁל֗וֹם אֲדֹנִי֮ שְׁלָחַ֣נִי לֵאמֹר֒ הִנֵּ֣ה עַתָּ֡ה זֶ֠ה בָּ֣אוּ אֵלַ֧י שְׁנֵֽי־ נְעָרִ֛ים מֵהַ֥ר אֶפְרַ֖יִם מִבְּנֵ֣י הַנְּבִיאִ֑ים תְּנָה־ נָּ֤א לָהֶם֙ כִּכַּר־ כֶּ֔סֶף וּשְׁתֵּ֖י חֲלִפ֥וֹת בְּגָדִֽים׃ ",
        "versenonikud": "ויאמר  שלום אדני שלחני לאמר הנה עתה זה באו אלי שני נערים מהר אפרים מבני הנביאים תנה נא להם ככר כסף ושתי חלפות בגדים "
    },
    {
        "bookchapter": "מלכים ב",
        "chapter": "ה",
        "versechapter": "כג",
        "bookseder": "מלכים",
        "seder": "כא",
        "verseseder": "מב",
        "versenikud": "וַיֹּ֣אמֶר נַעֲמָ֔ן הוֹאֵ֖ל קַ֣ח כִּכָּרָ֑יִם וַיִּפְרָץ־ בּ֗וֹ וַיָּצַר֩ כִּכְּרַ֨יִם כֶּ֜סֶף בִּשְׁנֵ֣י חֲרִטִ֗ים וּשְׁתֵּי֙ חֲלִפ֣וֹת בְּגָדִ֔ים וַיִּתֵּן֙ אֶל־ שְׁנֵ֣י נְעָרָ֔יו וַיִּשְׂא֖וּ לְפָנָֽיו׃ ",
        "versenonikud": "ויאמר נעמן הואל קח ככרים ויפרץ בו ויצר ככרים כסף בשני חרטים ושתי חלפות בגדים ויתן אל שני נעריו וישאו לפניו "
    },
    {
        "bookchapter": "מלכים ב",
        "chapter": "ה",
        "versechapter": "כד",
        "bookseder": "מלכים",
        "seder": "כא",
        "verseseder": "מג",
        "versenikud": "וַיָּבֹא֙ אֶל־ הָעֹ֔פֶל וַיִּקַּ֥ח מִיָּדָ֖ם וַיִּפְקֹ֣ד בַּבָּ֑יִת וַיְשַׁלַּ֥ח אֶת־ הָאֲנָשִׁ֖ים וַיֵּלֵֽכוּ׃ ",
        "versenonikud": "ויבא אל העפל ויקח מידם ויפקד בבית וישלח את האנשים וילכו "
    },
    {
        "bookchapter": "מלכים ב",
        "chapter": "ה",
        "versechapter": "כה",
        "bookseder": "מלכים",
        "seder": "כא",
        "verseseder": "מד",
        "versenikud": "וְהוּא־ בָא֙ וַיַּעֲמֹ֣ד אֶל־ אֲדֹנָ֔יו וַיֹּ֤אמֶר אֵלָיו֙ אֱלִישָׁ֔ע מאן מֵאַ֖יִן גֵּחֲזִ֑י וַיֹּ֕אמֶר לֹֽא־ הָלַ֥ךְ עַבְדְּךָ֖ אָ֥נֶה וָאָֽנָה׃ ",
        "versenonikud": "והוא בא ויעמד אל אדניו ויאמר אליו אלישע מאן מאין גחזי ויאמר לא הלך עבדך אנה ואנה "
    },
    {
        "bookchapter": "מלכים ב",
        "chapter": "ה",
        "versechapter": "כו",
        "bookseder": "מלכים",
        "seder": "כא",
        "verseseder": "מה",
        "versenikud": "וַיֹּ֤אמֶר אֵלָיו֙ לֹא־ לִבִּ֣י הָלַ֔ךְ כַּאֲשֶׁ֧ר הָֽפַךְ־ אִ֛ישׁ מֵעַ֥ל מֶרְכַּבְתּ֖וֹ לִקְרָאתֶ֑ךָ הַעֵ֞ת לָקַ֤חַת אֶת־ הַכֶּ֙סֶף֙ וְלָקַ֣חַת בְּגָדִ֔ים וְזֵיתִ֤ים וּכְרָמִים֙ וְצֹ֣אן וּבָקָ֔ר וַעֲבָדִ֖ים וּשְׁפָחֽוֹת׃ ",
        "versenonikud": "ויאמר אליו לא לבי הלך כאשר הפך איש מעל מרכבתו לקראתך העת לקחת את הכסף ולקחת בגדים וזיתים וכרמים וצאן ובקר ועבדים ושפחות "
    },
    {
        "bookchapter": "מלכים ב",
        "chapter": "ה",
        "versechapter": "כז",
        "bookseder": "מלכים",
        "seder": "כא",
        "verseseder": "מו",
        "versenikud": "וְצָרַ֤עַת נַֽעֲמָן֙ תִּֽדְבַּק־ בְּךָ֔ וּֽבְזַרְעֲךָ לְעוֹלָ֑ם וַיֵּצֵ֥א מִלְּפָנָ֖יו מְצֹרָ֥ע כַּשָּֽׁלֶג׃ ",
        "versenonikud": "וצרעת נעמן תדבק בך ובזרעך לעולם ויצא מלפניו מצרע כשלג "
    },
    {
        "bookchapter": "מלכים ב",
        "chapter": "ו",
        "versechapter": "א",
        "bookseder": "מלכים",
        "seder": "כא",
        "verseseder": "מז",
        "versenikud": "וַיֹּאמְר֥וּ בְנֵֽי־ הַנְּבִיאִ֖ים אֶל־ אֱלִישָׁ֑ע הִנֵּֽה־ נָ֣א הַמָּק֗וֹם אֲשֶׁ֨ר אֲנַ֜חְנוּ יֹשְׁבִ֥ים שָׁ֛ם לְפָנֶ֖יךָ צַ֥ר מִמֶּֽנּוּ׃ ",
        "versenonikud": "ויאמרו בני הנביאים אל אלישע הנה נא המקום אשר אנחנו ישבים שם לפניך צר ממנו "
    },
    {
        "bookchapter": "מלכים ב",
        "chapter": "ו",
        "versechapter": "ב",
        "bookseder": "מלכים",
        "seder": "כא",
        "verseseder": "מח",
        "versenikud": "נֵֽלְכָה־ נָּ֣א עַד־ הַיַּרְדֵּ֗ן וְנִקְחָ֤ה מִשָּׁם֙ אִ֚ישׁ קוֹרָ֣ה אֶחָ֔ת וְנַעֲשֶׂה־ לָּ֥נוּ שָׁ֛ם מָק֖וֹם לָשֶׁ֣בֶת שָׁ֑ם וַיֹּ֖אמֶר לֵֽכוּ׃ ",
        "versenonikud": "נלכה נא עד הירדן ונקחה משם איש קורה אחת ונעשה לנו שם מקום לשבת שם ויאמר לכו "
    },
    {
        "bookchapter": "מלכים ב",
        "chapter": "ו",
        "versechapter": "ג",
        "bookseder": "מלכים",
        "seder": "כא",
        "verseseder": "מט",
        "versenikud": "וַיֹּ֙אמֶר֙ הָֽאֶחָ֔ד ה֥וֹאֶל נָ֖א וְלֵ֣ךְ אֶת־ עֲבָדֶ֑יךָ וַיֹּ֖אמֶר אֲנִ֥י אֵלֵֽךְ׃ ",
        "versenonikud": "ויאמר האחד הואל נא ולך את עבדיך ויאמר אני אלך "
    },
    {
        "bookchapter": "מלכים ב",
        "chapter": "ו",
        "versechapter": "ד",
        "bookseder": "מלכים",
        "seder": "כא",
        "verseseder": "נ",
        "versenikud": "וַיֵּ֖לֶךְ אִתָּ֑ם וַיָּבֹ֙אוּ֙ הַיַּרְדֵּ֔נָה וַֽיִּגְזְר֖וּ הָעֵצִֽים׃ ",
        "versenonikud": "וילך אתם ויבאו הירדנה ויגזרו העצים "
    },
    {
        "bookchapter": "מלכים ב",
        "chapter": "ו",
        "versechapter": "ה",
        "bookseder": "מלכים",
        "seder": "כא",
        "verseseder": "נא",
        "versenikud": "וַיְהִ֤י הָֽאֶחָד֙ מַפִּ֣יל הַקּוֹרָ֔ה וְאֶת־ הַבַּרְזֶ֖ל נָפַ֣ל אֶל־ הַמָּ֑יִם וַיִּצְעַ֥ק וַיֹּ֛אמֶר אֲהָ֥הּ אֲדֹנִ֖י וְה֥וּא שָׁאֽוּל׃ ",
        "versenonikud": "ויהי האחד מפיל הקורה ואת הברזל נפל אל המים ויצעק ויאמר אהה אדני והוא שאול "
    },
    {
        "bookchapter": "מלכים ב",
        "chapter": "ו",
        "versechapter": "ו",
        "bookseder": "מלכים",
        "seder": "כא",
        "verseseder": "נב",
        "versenikud": "וַיֹּ֥אמֶר אִישׁ־ הָאֱלֹהִ֖ים אָ֣נָה נָפָ֑ל וַיַּרְאֵ֙הוּ֙ אֶת־ הַמָּק֔וֹם וַיִּקְצָב־ עֵץ֙ וַיַּשְׁלֶךְ־ שָׁ֔מָּה וַיָּ֖צֶף הַבַּרְזֶֽל׃ ",
        "versenonikud": "ויאמר איש האלהים אנה נפל ויראהו את המקום ויקצב עץ וישלך שמה ויצף הברזל "
    },
    {
        "bookchapter": "מלכים ב",
        "chapter": "ו",
        "versechapter": "ז",
        "bookseder": "מלכים",
        "seder": "כא",
        "verseseder": "נג",
        "versenikud": "וַיֹּ֖אמֶר הָ֣רֶם לָ֑ךְ וַיִּשְׁלַ֥ח יָד֖וֹ וַיִּקָּחֵֽהוּ׃ ",
        "versenonikud": "ויאמר הרם לך וישלח ידו ויקחהו "
    },
    {
        "bookchapter": "מלכים ב",
        "chapter": "ו",
        "versechapter": "ח",
        "bookseder": "מלכים",
        "seder": "כא",
        "verseseder": "נד",
        "versenikud": "וּמֶ֣לֶךְ אֲרָ֔ם הָיָ֥ה נִלְחָ֖ם בְּיִשְׂרָאֵ֑ל וַיִּוָּעַץ֙ אֶל־ עֲבָדָ֣יו לֵאמֹ֗ר אֶל־ מְק֛וֹם פְּלֹנִ֥י אַלְמֹנִ֖י תַּחֲנֹתִֽי׃ ",
        "versenonikud": "ומלך ארם היה נלחם בישראל ויועץ אל עבדיו לאמר אל מקום פלני אלמני תחנתי "
    },
    {
        "bookchapter": "מלכים ב",
        "chapter": "ו",
        "versechapter": "ט",
        "bookseder": "מלכים",
        "seder": "כא",
        "verseseder": "נה",
        "versenikud": "וַיִּשְׁלַ֞ח אִ֣ישׁ הָאֱלֹהִ֗ים אֶל־ מֶ֤לֶךְ יִשְׂרָאֵל֙ לֵאמֹ֔ר הִשָּׁ֕מֶר מֵעֲבֹ֖ר הַמָּק֣וֹם הַזֶּ֑ה כִּֽי־ שָׁ֖ם אֲרָ֥ם נְחִתִּֽים׃ ",
        "versenonikud": "וישלח איש האלהים אל מלך ישראל לאמר השמר מעבר המקום הזה כי שם ארם נחתים "
    },
    {
        "bookchapter": "מלכים ב",
        "chapter": "ו",
        "versechapter": "י",
        "bookseder": "מלכים",
        "seder": "כא",
        "verseseder": "נו",
        "versenikud": "וַיִּשְׁלַ֞ח מֶ֣לֶךְ יִשְׂרָאֵ֗ל אֶֽל־ הַמָּק֞וֹם אֲשֶׁ֨ר אָֽמַר־ ל֧וֹ אִישׁ־ הָאֱלֹהִ֛ים והזהירה וְהִזְהִיר֖וֹ וְנִשְׁמַ֣ר שָׁ֑ם לֹ֥א אַחַ֖ת וְלֹ֥א שְׁתָּֽיִם׃ ",
        "versenonikud": "וישלח מלך ישראל אל המקום אשר אמר לו איש האלהים והזהירה והזהירו ונשמר שם לא אחת ולא שתים "
    },
    {
        "bookchapter": "מלכים ב",
        "chapter": "ו",
        "versechapter": "יא",
        "bookseder": "מלכים",
        "seder": "כא",
        "verseseder": "נז",
        "versenikud": "וַיִּסָּעֵר֙ לֵ֣ב מֶֽלֶךְ־ אֲרָ֔ם עַל־ הַדָּבָ֖ר הַזֶּ֑ה וַיִּקְרָ֤א אֶל־ עֲבָדָיו֙ וַיֹּ֣אמֶר אֲלֵיהֶ֔ם הֲלוֹא֙ תַּגִּ֣ידוּ לִ֔י מִ֥י מִשֶּׁלָּ֖נוּ אֶל־ מֶ֥לֶךְ יִשְׂרָאֵֽל׃ ",
        "versenonikud": "ויסער לב מלך ארם על הדבר הזה ויקרא אל עבדיו ויאמר אליהם הלוא תגידו לי מי משלנו אל מלך ישראל "
    },
    {
        "bookchapter": "מלכים ב",
        "chapter": "ו",
        "versechapter": "יב",
        "bookseder": "מלכים",
        "seder": "כא",
        "verseseder": "נח",
        "versenikud": "וַיֹּ֙אמֶר֙ אַחַ֣ד מֵֽעֲבָדָ֔יו ל֖וֹא אֲדֹנִ֣י הַמֶּ֑לֶךְ כִּֽי־ אֱלִישָׁ֤ע הַנָּבִיא֙ אֲשֶׁ֣ר בְּיִשְׂרָאֵ֔ל יַגִּיד֙ לְמֶ֣לֶךְ יִשְׂרָאֵ֔ל אֶת־ הַ֨דְּבָרִ֔ים אֲשֶׁ֥ר תְּדַבֵּ֖ר בַּחֲדַ֥ר מִשְׁכָּבֶֽךָ׃ ",
        "versenonikud": "ויאמר אחד מעבדיו לוא אדני המלך כי אלישע הנביא אשר בישראל יגיד למלך ישראל את הדברים אשר תדבר בחדר משכבך "
    },
    {
        "bookchapter": "מלכים ב",
        "chapter": "ו",
        "versechapter": "יג",
        "bookseder": "מלכים",
        "seder": "כא",
        "verseseder": "נט",
        "versenikud": "וַיֹּ֗אמֶר לְכ֤וּ וּרְאוּ֙ אֵיכֹ֣ה ה֔וּא וְאֶשְׁלַ֖ח וְאֶקָּחֵ֑הוּ וַיֻּגַּד־ ל֥וֹ לֵאמֹ֖ר הִנֵּ֥ה בְדֹתָֽן׃ ",
        "versenonikud": "ויאמר לכו וראו איכה הוא ואשלח ואקחהו ויגד לו לאמר הנה בדתן "
    },
    {
        "bookchapter": "מלכים ב",
        "chapter": "ו",
        "versechapter": "יד",
        "bookseder": "מלכים",
        "seder": "כא",
        "verseseder": "ס",
        "versenikud": "וַיִּשְׁלַח־ שָׁ֛מָּה סוּסִ֥ים וְרֶ֖כֶב וְחַ֣יִל כָּבֵ֑ד וַיָּבֹ֣אוּ לַ֔יְלָה וַיַּקִּ֖פוּ עַל־ הָעִֽיר׃ ",
        "versenonikud": "וישלח שמה סוסים ורכב וחיל כבד ויבאו לילה ויקפו על העיר "
    },
    {
        "bookchapter": "מלכים ב",
        "chapter": "ו",
        "versechapter": "טו",
        "bookseder": "מלכים",
        "seder": "כא",
        "verseseder": "סא",
        "versenikud": "וַ֠יַּשְׁכֵּם מְשָׁרֵ֨ת אִ֥ישׁ הָֽאֱלֹהִים֮ לָקוּם֒ וַיֵּצֵ֕א וְהִנֵּה־ חַ֛יִל סוֹבֵ֥ב אֶת־ הָעִ֖יר וְס֣וּס וָרָ֑כֶב וַיֹּ֨אמֶר נַעֲר֥וֹ אֵלָ֛יו אֲהָ֥הּ אֲדֹנִ֖י אֵיכָ֥ה נַֽעֲשֶֽׂה׃ ",
        "versenonikud": "וישכם משרת איש האלהים לקום ויצא והנה חיל סובב את העיר וסוס ורכב ויאמר נערו אליו אהה אדני איכה נעשה "
    },
    {
        "bookchapter": "מלכים ב",
        "chapter": "ו",
        "versechapter": "טז",
        "bookseder": "מלכים",
        "seder": "כא",
        "verseseder": "סב",
        "versenikud": "וַיֹּ֖אמֶר אַל־ תִּירָ֑א כִּ֤י רַבִּים֙ אֲשֶׁ֣ר אִתָּ֔נוּ מֵאֲשֶׁ֖ר אוֹתָֽם׃ ",
        "versenonikud": "ויאמר אל תירא כי רבים אשר אתנו מאשר אותם "
    },
    {
        "bookchapter": "מלכים ב",
        "chapter": "ו",
        "versechapter": "יז",
        "bookseder": "מלכים",
        "seder": "כא",
        "verseseder": "סג",
        "versenikud": "וַיִּתְפַּלֵּ֤ל אֱלִישָׁע֙ וַיֹּאמַ֔ר יְהוָ֕ה פְּקַח־ נָ֥א אֶת־ עֵינָ֖יו וְיִרְאֶ֑ה וַיִּפְקַ֤ח יְהוָה֙ אֶת־ עֵינֵ֣י הַנַּ֔עַר וַיַּ֗רְא וְהִנֵּ֨ה הָהָ֜ר מָלֵ֨א סוּסִ֥ים וְרֶ֛כֶב אֵ֖שׁ סְבִיבֹ֥ת אֱלִישָֽׁע׃ ",
        "versenonikud": "ויתפלל אלישע ויאמר יהוה פקח נא את עיניו ויראה ויפקח יהוה את עיני הנער וירא והנה ההר מלא סוסים ורכב אש סביבת אלישע "
    },
    {
        "bookchapter": "מלכים ב",
        "chapter": "ו",
        "versechapter": "יח",
        "bookseder": "מלכים",
        "seder": "כא",
        "verseseder": "סד",
        "versenikud": "וַיֵּרְדוּ֮ אֵלָיו֒ וַיִּתְפַּלֵּ֨ל אֱלִישָׁ֤ע אֶל־ יְהוָה֙ וַיֹּאמַ֔ר הַךְ־ נָ֥א אֶת־ הַגּוֹי־ הַזֶּ֖ה בַּסַּנְוֵרִ֑ים וַיַּכֵּ֥ם בַּסַּנְוֵרִ֖ים כִּדְבַ֥ר אֱלִישָֽׁע׃ ",
        "versenonikud": "וירדו אליו ויתפלל אלישע אל יהוה ויאמר הך נא את הגוי הזה בסנורים ויכם בסנורים כדבר אלישע "
    },
    {
        "bookchapter": "מלכים ב",
        "chapter": "ו",
        "versechapter": "יט",
        "bookseder": "מלכים",
        "seder": "כא",
        "verseseder": "סה",
        "versenikud": "וַיֹּ֨אמֶר אֲלֵהֶ֜ם אֱלִישָׁ֗ע לֹ֣א זֶ֣ה הַדֶּרֶךְ֮ וְלֹ֣א זֹ֣ה הָעִיר֒ לְכ֣וּ אַחֲרַ֔י וְאוֹלִ֣יכָה אֶתְכֶ֔ם אֶל־ הָאִ֖ישׁ אֲשֶׁ֣ר תְּבַקֵּשׁ֑וּן וַיֹּ֥לֶךְ אוֹתָ֖ם שֹׁמְרֽוֹנָה׃ ",
        "versenonikud": "ויאמר אלהם אלישע לא זה הדרך ולא זה העיר לכו אחרי ואוליכה אתכם אל האיש אשר תבקשון וילך אותם שמרונה "
    },
    {
        "bookchapter": "מלכים ב",
        "chapter": "ו",
        "versechapter": "כ",
        "bookseder": "מלכים",
        "seder": "כא",
        "verseseder": "סו",
        "versenikud": "וַיְהִי֮ כְּבֹאָ֣ם שֹׁמְרוֹן֒ וַיֹּ֣אמֶר אֱלִישָׁ֔ע יְהוָ֕ה פְּקַ֥ח אֶת־ עֵינֵֽי־ אֵ֖לֶּה וְיִרְא֑וּ וַיִּפְקַ֤ח יְהוָה֙ אֶת־ עֵ֣ינֵיהֶ֔ם וַיִּרְא֕וּ וְהִנֵּ֖ה בְּת֥וֹךְ שֹׁמְרֽוֹן׃ ",
        "versenonikud": "ויהי כבאם שמרון ויאמר אלישע יהוה פקח את עיני אלה ויראו ויפקח יהוה את עיניהם ויראו והנה בתוך שמרון "
    },
    {
        "bookchapter": "מלכים ב",
        "chapter": "ו",
        "versechapter": "כא",
        "bookseder": "מלכים",
        "seder": "כא",
        "verseseder": "סז",
        "versenikud": "וַיֹּ֤אמֶר מֶֽלֶךְ־ יִשְׂרָאֵל֙ אֶל־ אֱלִישָׁ֔ע כִּרְאֹת֖וֹ אוֹתָ֑ם הַאַכֶּ֥ה אַכֶּ֖ה אָבִֽי׃ ",
        "versenonikud": "ויאמר מלך ישראל אל אלישע כראתו אותם האכה אכה אבי "
    },
    {
        "bookchapter": "מלכים ב",
        "chapter": "ו",
        "versechapter": "כב",
        "bookseder": "מלכים",
        "seder": "כא",
        "verseseder": "סח",
        "versenikud": "וַיֹּ֙אמֶר֙ לֹ֣א תַכֶּ֔ה הַאֲשֶׁ֥ר שָׁבִ֛יתָ בְּחַרְבְּךָ֥ וּֽבְקַשְׁתְּךָ֖ אַתָּ֣ה מַכֶּ֑ה שִׂים֩ לֶ֨חֶם וָמַ֜יִם לִפְנֵיהֶ֗ם וְיֹֽאכְלוּ֙ וְיִשְׁתּ֔וּ וְיֵלְכ֖וּ אֶל־ אֲדֹנֵיהֶֽם׃ ",
        "versenonikud": "ויאמר לא תכה האשר שבית בחרבך ובקשתך אתה מכה שים לחם ומים לפניהם ויאכלו וישתו וילכו אל אדניהם "
    }
]