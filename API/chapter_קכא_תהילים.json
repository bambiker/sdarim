[
    {
        "bookchapter": "תהילים",
        "chapter": "קכא",
        "versechapter": "א",
        "bookseder": "תהילים",
        "seder": "יז",
        "verseseder": "קיג",
        "versenikud": "שִׁ֗יר לַֽמַּ֫עֲל֥וֹת אֶשָּׂ֣א עֵ֭ינַי אֶל־ הֶהָרִ֑ים מֵ֝אַ֗יִן יָבֹ֥א עֶזְרִֽי׃ ",
        "versenonikud": "שיר למעלות אשא עיני אל ההרים מאין יבא עזרי "
    },
    {
        "bookchapter": "תהילים",
        "chapter": "קכא",
        "versechapter": "ב",
        "bookseder": "תהילים",
        "seder": "יז",
        "verseseder": "קיד",
        "versenikud": "עֶ֭זְרִי מֵעִ֣ם יְהוָ֑ה עֹ֝שֵׂ֗ה שָׁמַ֥יִם וָאָֽרֶץ׃ ",
        "versenonikud": "עזרי מעם יהוה עשה שמים וארץ "
    },
    {
        "bookchapter": "תהילים",
        "chapter": "קכא",
        "versechapter": "ג",
        "bookseder": "תהילים",
        "seder": "יז",
        "verseseder": "קטו",
        "versenikud": "אַל־ יִתֵּ֣ן לַמּ֣וֹט רַגְלֶ֑ךָ אַל־ יָ֝נ֗וּם שֹֽׁמְרֶֽךָ׃ ",
        "versenonikud": "אל יתן למוט רגלך אל ינום שמרך "
    },
    {
        "bookchapter": "תהילים",
        "chapter": "קכא",
        "versechapter": "ד",
        "bookseder": "תהילים",
        "seder": "יז",
        "verseseder": "קטז",
        "versenikud": "הִנֵּ֣ה לֹֽא־ יָ֭נוּם וְלֹ֣א יִישָׁ֑ן שׁ֝וֹמֵ֗ר יִשְׂרָאֵֽל׃ ",
        "versenonikud": "הנה לא ינום ולא יישן שומר ישראל "
    },
    {
        "bookchapter": "תהילים",
        "chapter": "קכא",
        "versechapter": "ה",
        "bookseder": "תהילים",
        "seder": "יז",
        "verseseder": "קיז",
        "versenikud": "יְהוָ֥ה שֹׁמְרֶ֑ךָ יְהוָ֥ה צִ֝לְּךָ֗ עַל־ יַ֥ד יְמִינֶֽךָ׃ ",
        "versenonikud": "יהוה שמרך יהוה צלך על יד ימינך "
    },
    {
        "bookchapter": "תהילים",
        "chapter": "קכא",
        "versechapter": "ו",
        "bookseder": "תהילים",
        "seder": "יז",
        "verseseder": "קיח",
        "versenikud": "יוֹמָ֗ם הַשֶּׁ֥מֶשׁ לֹֽא־ יַכֶּ֗כָּה וְיָרֵ֥חַ בַּלָּֽיְלָה׃ ",
        "versenonikud": "יומם השמש לא יככה וירח בלילה "
    },
    {
        "bookchapter": "תהילים",
        "chapter": "קכא",
        "versechapter": "ז",
        "bookseder": "תהילים",
        "seder": "יז",
        "verseseder": "קיט",
        "versenikud": "יְֽהוָ֗ה יִשְׁמָרְךָ֥ מִכָּל־ רָ֑ע יִ֝שְׁמֹ֗ר אֶת־ נַפְשֶֽׁךָ׃ ",
        "versenonikud": "יהוה ישמרך מכל רע ישמר את נפשך "
    },
    {
        "bookchapter": "תהילים",
        "chapter": "קכא",
        "versechapter": "ח",
        "bookseder": "תהילים",
        "seder": "יז",
        "verseseder": "קכ",
        "versenikud": "יְֽהוָ֗ה יִשְׁמָר־ צֵאתְךָ֥ וּבוֹאֶ֑ךָ מֵֽ֝עַתָּ֗ה וְעַד־ עוֹלָֽם׃ ",
        "versenonikud": "יהוה ישמר צאתך ובואך מעתה ועד עולם "
    }
]