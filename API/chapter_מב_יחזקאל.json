[
    {
        "bookchapter": "יחזקאל",
        "chapter": "מב",
        "versechapter": "א",
        "bookseder": "יחזקאל",
        "seder": "כה",
        "verseseder": "לב",
        "versenikud": "וַיּוֹצִאֵ֗נִי אֶל־ הֶֽחָצֵר֙ הַחִ֣יצוֹנָ֔ה הַדֶּ֖רֶךְ דֶּ֣רֶךְ הַצָּפ֑וֹן וַיְבִאֵ֣נִי אֶל־ הַלִּשְׁכָּ֗ה אֲשֶׁ֨ר נֶ֧גֶד הַגִּזְרָ֛ה וַאֲשֶֽׁר־ נֶ֥גֶד הַבִּנְיָ֖ן אֶל־ הַצָּפֽוֹן׃ ",
        "versenonikud": "ויוצאני אל החצר החיצונה הדרך דרך הצפון ויבאני אל הלשכה אשר נגד הגזרה ואשר נגד הבנין אל הצפון "
    },
    {
        "bookchapter": "יחזקאל",
        "chapter": "מב",
        "versechapter": "ב",
        "bookseder": "יחזקאל",
        "seder": "כה",
        "verseseder": "לג",
        "versenikud": "אֶל־ פְּנֵי־ אֹ֙רֶךְ֙ אַמּ֣וֹת הַמֵּאָ֔ה פֶּ֖תַח הַצָּפ֑וֹן וְהָרֹ֖חַב חֲמִשִּׁ֥ים אַמּֽוֹת׃ ",
        "versenonikud": "אל פני ארך אמות המאה פתח הצפון והרחב חמשים אמות "
    },
    {
        "bookchapter": "יחזקאל",
        "chapter": "מב",
        "versechapter": "ג",
        "bookseder": "יחזקאל",
        "seder": "כה",
        "verseseder": "לד",
        "versenikud": "נֶ֣גֶד הָֽעֶשְׂרִ֗ים אֲשֶׁר֙ לֶחָצֵ֣ר הַפְּנִימִ֔י וְנֶ֣גֶד רִֽצְפָ֔ה אֲשֶׁ֖ר לֶחָצֵ֣ר הַחִֽיצוֹנָ֑ה אַתִּ֥יק אֶל־ פְּנֵֽי־ אַתִּ֖יק בַּשְּׁלִשִֽׁים׃ ",
        "versenonikud": "נגד העשרים אשר לחצר הפנימי ונגד רצפה אשר לחצר החיצונה אתיק אל פני אתיק בשלשים "
    },
    {
        "bookchapter": "יחזקאל",
        "chapter": "מב",
        "versechapter": "ד",
        "bookseder": "יחזקאל",
        "seder": "כה",
        "verseseder": "לה",
        "versenikud": "וְלִפְנֵ֨י הַלְּשָׁכ֜וֹת מַהֲלַךְ֩ עֶ֨שֶׂר אַמּ֥וֹת רֹ֙חַב֙ אֶל־ הַפְּנִימִ֔ית דֶּ֖רֶךְ אַמָּ֣ה אֶחָ֑ת וּפִתְחֵיהֶ֖ם לַצָּפֽוֹן׃ ",
        "versenonikud": "ולפני הלשכות מהלך עשר אמות רחב אל הפנימית דרך אמה אחת ופתחיהם לצפון "
    },
    {
        "bookchapter": "יחזקאל",
        "chapter": "מב",
        "versechapter": "ה",
        "bookseder": "יחזקאל",
        "seder": "כה",
        "verseseder": "לו",
        "versenikud": "וְהַלְּשָׁכ֥וֹת הָעֶלְיוֹנֹ֖ת קְצֻר֑וֹת כִּֽי־ יוֹכְל֨וּ אַתִּיקִ֜ים מֵהֵ֗נָה מֵֽהַתַּחְתֹּנ֛וֹת וּמֵהַתִּֽכֹנ֖וֹת בִּנְיָֽן׃ ",
        "versenonikud": "והלשכות העליונת קצרות כי יוכלו אתיקים מהנה מהתחתנות ומהתכנות בנין "
    },
    {
        "bookchapter": "יחזקאל",
        "chapter": "מב",
        "versechapter": "ו",
        "bookseder": "יחזקאל",
        "seder": "כה",
        "verseseder": "לז",
        "versenikud": "כִּ֤י מְשֻׁלָּשׁוֹת֙ הֵ֔נָּה וְאֵ֤ין לָהֶן֙ עַמּוּדִ֔ים כְּעַמּוּדֵ֖י הַחֲצֵר֑וֹת עַל־ כֵּ֣ן נֶאֱצַ֗ל מֵהַתַּחְתּוֹנ֛וֹת וּמֵהַתִּֽיכֹנ֖וֹת מֵהָאָֽרֶץ׃ ",
        "versenonikud": "כי משלשות הנה ואין להן עמודים כעמודי החצרות על כן נאצל מהתחתונות ומהתיכנות מהארץ "
    },
    {
        "bookchapter": "יחזקאל",
        "chapter": "מב",
        "versechapter": "ז",
        "bookseder": "יחזקאל",
        "seder": "כה",
        "verseseder": "לח",
        "versenikud": "וְגָדֵ֤ר אֲשֶׁר־ לַחוּץ֙ לְעֻמַּ֣ת הַלְּשָׁכ֔וֹת דֶּ֛רֶךְ הֶחָצֵ֥ר הַחִֽצוֹנָ֖ה אֶל־ פְּנֵ֣י הַלְּשָׁכ֑וֹת אָרְכּ֖וֹ חֲמִשִּׁ֥ים אַמָּֽה׃ ",
        "versenonikud": "וגדר אשר לחוץ לעמת הלשכות דרך החצר החצונה אל פני הלשכות ארכו חמשים אמה "
    },
    {
        "bookchapter": "יחזקאל",
        "chapter": "מב",
        "versechapter": "ח",
        "bookseder": "יחזקאל",
        "seder": "כה",
        "verseseder": "לט",
        "versenikud": "כִּֽי־ אֹ֣רֶךְ הַלְּשָׁכ֗וֹת אֲשֶׁ֛ר לֶחָצֵ֥ר הַחִֽצוֹנָ֖ה חֲמִשִּׁ֣ים אַמָּ֑ה וְהִנֵּ֛ה עַל־ פְּנֵ֥י הַהֵיכָ֖ל מֵאָ֥ה אַמָּֽה׃ ",
        "versenonikud": "כי ארך הלשכות אשר לחצר החצונה חמשים אמה והנה על פני ההיכל מאה אמה "
    },
    {
        "bookchapter": "יחזקאל",
        "chapter": "מב",
        "versechapter": "ט",
        "bookseder": "יחזקאל",
        "seder": "כה",
        "verseseder": "מ",
        "versenikud": "ומתחתה לשכות וּמִתַּ֖חַת הַלְּשָׁכ֣וֹת הָאֵ֑לֶּה המבוא הַמֵּבִיא֙ מֵֽהַקָּדִ֔ים בְּבֹא֣וֹ לָהֵ֔נָּה מֵֽהֶחָצֵ֖ר הַחִצֹנָֽה׃ ",
        "versenonikud": "ומתחתה לשכות ומתחת הלשכות האלה המבוא המביא מהקדים בבאו להנה מהחצר החצנה "
    },
    {
        "bookchapter": "יחזקאל",
        "chapter": "מב",
        "versechapter": "י",
        "bookseder": "יחזקאל",
        "seder": "כה",
        "verseseder": "מא",
        "versenikud": "בְּרֹ֣חַב ׀ גֶּ֣דֶר הֶחָצֵ֗ר דֶּ֧רֶךְ הַקָּדִ֛ים אֶל־ פְּנֵ֧י הַגִּזְרָ֛ה וְאֶל־ פְּנֵ֥י הַבִּנְיָ֖ן לְשָׁכֽוֹת׃ ",
        "versenonikud": "ברחב  גדר החצר דרך הקדים אל פני הגזרה ואל פני הבנין לשכות "
    },
    {
        "bookchapter": "יחזקאל",
        "chapter": "מב",
        "versechapter": "יא",
        "bookseder": "יחזקאל",
        "seder": "כה",
        "verseseder": "מב",
        "versenikud": "וְדֶ֙רֶךְ֙ לִפְנֵיהֶ֔ם כְּמַרְאֵ֣ה הַלְּשָׁכ֗וֹת אֲשֶׁר֙ דֶּ֣רֶךְ הַצָּפ֔וֹן כְּאָרְכָּ֖ן כֵּ֣ן רָחְבָּ֑ן וְכֹל֙ מוֹצָ֣אֵיהֶ֔ן וּכְמִשְׁפְּטֵיהֶ֖ן וּכְפִתְחֵיהֶֽן׃ ",
        "versenonikud": "ודרך לפניהם כמראה הלשכות אשר דרך הצפון כארכן כן רחבן וכל מוצאיהן וכמשפטיהן וכפתחיהן "
    },
    {
        "bookchapter": "יחזקאל",
        "chapter": "מב",
        "versechapter": "יב",
        "bookseder": "יחזקאל",
        "seder": "כה",
        "verseseder": "מג",
        "versenikud": "וּכְפִתְחֵ֣י הַלְּשָׁכ֗וֹת אֲשֶׁר֙ דֶּ֣רֶךְ הַדָּר֔וֹם פֶּ֖תַח בְּרֹ֣אשׁ דָּ֑רֶךְ דֶּ֗רֶךְ בִּפְנֵי֙ הַגְּדֶ֣רֶת הֲגִינָ֔ה דֶּ֥רֶךְ הַקָּדִ֖ים בְּבוֹאָֽן׃ ",
        "versenonikud": "וכפתחי הלשכות אשר דרך הדרום פתח בראש דרך דרך בפני הגדרת הגינה דרך הקדים בבואן "
    },
    {
        "bookchapter": "יחזקאל",
        "chapter": "מב",
        "versechapter": "יג",
        "bookseder": "יחזקאל",
        "seder": "כו",
        "verseseder": "א",
        "versenikud": "וַיֹּ֣אמֶר אֵלַ֗י לִֽשְׁכ֨וֹת הַצָּפ֜וֹן לִֽשְׁכ֣וֹת הַדָּרוֹם֮ אֲשֶׁ֣ר אֶל־ פְּנֵ֣י הַגִּזְרָה֒ הֵ֣נָּה ׀ לִֽשְׁכ֣וֹת הַקֹּ֗דֶשׁ אֲשֶׁ֨ר יֹאכְלוּ־ שָׁ֧ם הַכֹּהֲנִ֛ים אֲשֶׁר־ קְרוֹבִ֥ים לַֽיהוָ֖ה קָדְשֵׁ֣י הַקֳּדָשִׁ֑ים שָׁ֞ם יַנִּ֣יחוּ ׀ קָדְשֵׁ֣י הַקֳּדָשִׁ֗ים וְהַמִּנְחָה֙ וְהַחַטָּ֣את וְהָאָשָׁ֔ם כִּ֥י הַמָּק֖וֹם קָדֹֽשׁ׃ ",
        "versenonikud": "ויאמר אלי לשכות הצפון לשכות הדרום אשר אל פני הגזרה הנה  לשכות הקדש אשר יאכלו שם הכהנים אשר קרובים ליהוה קדשי הקדשים שם יניחו  קדשי הקדשים והמנחה והחטאת והאשם כי המקום קדש "
    },
    {
        "bookchapter": "יחזקאל",
        "chapter": "מב",
        "versechapter": "יד",
        "bookseder": "יחזקאל",
        "seder": "כו",
        "verseseder": "ב",
        "versenikud": "בְּבֹאָ֣ם הַכֹּהֲנִ֗ים וְלֹֽא־ יֵצְא֤וּ מֵהַקֹּ֙דֶשׁ֙ אֶל־ הֶחָצֵ֣ר הַחִיצוֹנָ֔ה וְשָׁ֞ם יַנִּ֧יחוּ בִגְדֵיהֶ֛ם אֲשֶׁר־ יְשָׁרְת֥וּ בָהֶ֖ן כִּֽי־ קֹ֣דֶשׁ הֵ֑נָּה ילבשו וְלָבְשׁוּ֙ בְּגָדִ֣ים אֲחֵרִ֔ים וְקָרְב֖וּ אֶל־ אֲשֶׁ֥ר לָעָֽם׃ ",
        "versenonikud": "בבאם הכהנים ולא יצאו מהקדש אל החצר החיצונה ושם יניחו בגדיהם אשר ישרתו בהן כי קדש הנה ילבשו ולבשו בגדים אחרים וקרבו אל אשר לעם "
    },
    {
        "bookchapter": "יחזקאל",
        "chapter": "מב",
        "versechapter": "טו",
        "bookseder": "יחזקאל",
        "seder": "כו",
        "verseseder": "ג",
        "versenikud": "וְכִלָּ֗ה אֶת־ מִדּוֹת֙ הַבַּ֣יִת הַפְּנִימִ֔י וְהוֹצִיאַ֙נִי֙ דֶּ֣רֶךְ הַשַּׁ֔עַר אֲשֶׁ֥ר פָּנָ֖יו דֶּ֣רֶךְ הַקָּדִ֑ים וּמְדָד֖וֹ סָבִ֥יב ׀ סָבִֽיב׃ ",
        "versenonikud": "וכלה את מדות הבית הפנימי והוציאני דרך השער אשר פניו דרך הקדים ומדדו סביב  סביב "
    },
    {
        "bookchapter": "יחזקאל",
        "chapter": "מב",
        "versechapter": "טז",
        "bookseder": "יחזקאל",
        "seder": "כו",
        "verseseder": "ד",
        "versenikud": "מָדַ֛ד ר֥וּחַ הַקָּדִ֖ים בִּקְנֵ֣ה הַמִּדָּ֑ה חֲמֵשׁ־ אמות מֵא֥וֹת קָנִ֛ים בִּקְנֵ֥ה הַמִּדָּ֖ה סָבִֽיב׃ ",
        "versenonikud": "מדד רוח הקדים בקנה המדה חמש אמות מאות קנים בקנה המדה סביב "
    },
    {
        "bookchapter": "יחזקאל",
        "chapter": "מב",
        "versechapter": "יז",
        "bookseder": "יחזקאל",
        "seder": "כו",
        "verseseder": "ה",
        "versenikud": "מָדַ֖ד ר֣וּחַ הַצָּפ֑וֹן חֲמֵשׁ־ מֵא֥וֹת קָנִ֛ים בִּקְנֵ֥ה הַמִּדָּ֖ה סָבִֽיב׃ ",
        "versenonikud": "מדד רוח הצפון חמש מאות קנים בקנה המדה סביב "
    },
    {
        "bookchapter": "יחזקאל",
        "chapter": "מב",
        "versechapter": "יח",
        "bookseder": "יחזקאל",
        "seder": "כו",
        "verseseder": "ו",
        "versenikud": "אֵ֛ת ר֥וּחַ הַדָּר֖וֹם מָדָ֑ד חֲמֵשׁ־ מֵא֥וֹת קָנִ֖ים בִּקְנֵ֥ה הַמִּדָּֽה׃ ",
        "versenonikud": "את רוח הדרום מדד חמש מאות קנים בקנה המדה "
    },
    {
        "bookchapter": "יחזקאל",
        "chapter": "מב",
        "versechapter": "יט",
        "bookseder": "יחזקאל",
        "seder": "כו",
        "verseseder": "ז",
        "versenikud": "סָבַ֖ב אֶל־ ר֣וּחַ הַיָּ֑ם מָדַ֛ד חֲמֵשׁ־ מֵא֥וֹת קָנִ֖ים בִּקְנֵ֥ה הַמִּדָּֽה׃ ",
        "versenonikud": "סבב אל רוח הים מדד חמש מאות קנים בקנה המדה "
    },
    {
        "bookchapter": "יחזקאל",
        "chapter": "מב",
        "versechapter": "כ",
        "bookseder": "יחזקאל",
        "seder": "כו",
        "verseseder": "ח",
        "versenikud": "לְאַרְבַּ֨ע רוּח֜וֹת מְדָד֗וֹ ח֤וֹמָה לוֹ֙ סָבִ֣יב ׀ סָבִ֔יב אֹ֚רֶךְ חֲמֵ֣שׁ מֵא֔וֹת וְרֹ֖חַב חֲמֵ֣שׁ מֵא֑וֹת לְהַבְדִּ֕יל בֵּ֥ין הַקֹּ֖דֶשׁ לְחֹֽל׃ ",
        "versenonikud": "לארבע רוחות מדדו חומה לו סביב  סביב ארך חמש מאות ורחב חמש מאות להבדיל בין הקדש לחל "
    }
]