[
    {
        "bookchapter": "ירמיהו",
        "chapter": "ט",
        "versechapter": "א",
        "bookseder": "ירמיהו",
        "seder": "ה",
        "verseseder": "לו",
        "versenikud": "מִֽי־ יִתְּנֵ֣נִי בַמִּדְבָּ֗ר מְלוֹן֙ אֹֽרְחִ֔ים וְאֶֽעֶזְבָה֙ אֶת־ עַמִּ֔י וְאֵלְכָ֖ה מֵֽאִתָּ֑ם כִּ֤י כֻלָּם֙ מְנָ֣אֲפִ֔ים עֲצֶ֖רֶת בֹּגְדִֽים׃ ",
        "versenonikud": "מי יתנני במדבר מלון ארחים ואעזבה את עמי ואלכה מאתם כי כלם מנאפים עצרת בגדים "
    },
    {
        "bookchapter": "ירמיהו",
        "chapter": "ט",
        "versechapter": "ב",
        "bookseder": "ירמיהו",
        "seder": "ה",
        "verseseder": "לז",
        "versenikud": "וַֽיַּדְרְכ֤וּ אֶת־ לְשׁוֹנָם֙ קַשְׁתָּ֣ם שֶׁ֔קֶר וְלֹ֥א לֶאֱמוּנָ֖ה גָּבְר֣וּ בָאָ֑רֶץ כִּי֩ מֵרָעָ֨ה אֶל־ רָעָ֧ה ׀ יָצָ֛אוּ וְאֹתִ֥י לֹֽא־ יָדָ֖עוּ נְאֻם־ יְהוָֽה׃ ",
        "versenonikud": "וידרכו את לשונם קשתם שקר ולא לאמונה גברו בארץ כי מרעה אל רעה  יצאו ואתי לא ידעו נאם יהוה "
    },
    {
        "bookchapter": "ירמיהו",
        "chapter": "ט",
        "versechapter": "ג",
        "bookseder": "ירמיהו",
        "seder": "ה",
        "verseseder": "לח",
        "versenikud": "אִ֤ישׁ מֵרֵעֵ֙הוּ֙ הִשָּׁמֵ֔רוּ וְעַל־ כָּל־ אָ֖ח אַל־ תִּבְטָ֑חוּ כִּ֤י כָל־ אָח֙ עָק֣וֹב יַעְקֹ֔ב וְכָל־ רֵ֖עַ רָכִ֥יל יַהֲלֹֽךְ׃ ",
        "versenonikud": "איש מרעהו השמרו ועל כל אח אל תבטחו כי כל אח עקוב יעקב וכל רע רכיל יהלך "
    },
    {
        "bookchapter": "ירמיהו",
        "chapter": "ט",
        "versechapter": "ד",
        "bookseder": "ירמיהו",
        "seder": "ה",
        "verseseder": "לט",
        "versenikud": "וְאִ֤ישׁ בְּרֵעֵ֙הוּ֙ יְהָתֵ֔לּוּ וֶאֱמֶ֖ת לֹ֣א יְדַבֵּ֑רוּ לִמְּד֧וּ לְשׁוֹנָ֛ם דַּבֶּר־ שֶׁ֖קֶר הַעֲוֵ֥ה נִלְאֽוּ׃ ",
        "versenonikud": "ואיש ברעהו יהתלו ואמת לא ידברו למדו לשונם דבר שקר העוה נלאו "
    },
    {
        "bookchapter": "ירמיהו",
        "chapter": "ט",
        "versechapter": "ה",
        "bookseder": "ירמיהו",
        "seder": "ה",
        "verseseder": "מ",
        "versenikud": "שִׁבְתְּךָ֖ בְּת֣וֹךְ מִרְמָ֑ה בְּמִרְמָ֛ה מֵאֲנ֥וּ דַֽעַת־ אוֹתִ֖י נְאֻם־ יְהוָֽה׃ ",
        "versenonikud": "שבתך בתוך מרמה במרמה מאנו דעת אותי נאם יהוה "
    },
    {
        "bookchapter": "ירמיהו",
        "chapter": "ט",
        "versechapter": "ו",
        "bookseder": "ירמיהו",
        "seder": "ה",
        "verseseder": "מא",
        "versenikud": "לָכֵ֗ן כֹּ֤ה אָמַר֙ יְהוָ֣ה צְבָא֔וֹת הִנְנִ֥י צוֹרְפָ֖ם וּבְחַנְתִּ֑ים כִּֽי־ אֵ֣יךְ אֶעֱשֶׂ֔ה מִפְּנֵ֖י בַּת־ עַמִּֽי׃ ",
        "versenonikud": "לכן כה אמר יהוה צבאות הנני צורפם ובחנתים כי איך אעשה מפני בת עמי "
    },
    {
        "bookchapter": "ירמיהו",
        "chapter": "ט",
        "versechapter": "ז",
        "bookseder": "ירמיהו",
        "seder": "ה",
        "verseseder": "מב",
        "versenikud": "חֵ֥ץ שוחט שָׁח֛וּט לְשׁוֹנָ֖ם מִרְמָ֣ה דִבֵּ֑ר בְּפִ֗יו שָׁל֤וֹם אֶת־ רֵעֵ֙הוּ֙ יְדַבֵּ֔ר וּבְקִרְבּ֖וֹ יָשִׂ֥ים אָרְבּֽוֹ׃ ",
        "versenonikud": "חץ שוחט שחוט לשונם מרמה דבר בפיו שלום את רעהו ידבר ובקרבו ישים ארבו "
    },
    {
        "bookchapter": "ירמיהו",
        "chapter": "ט",
        "versechapter": "ח",
        "bookseder": "ירמיהו",
        "seder": "ה",
        "verseseder": "מג",
        "versenikud": "הַעַל־ אֵ֥לֶּה לֹֽא־ אֶפְקָד־ בָּ֖ם נְאֻם־ יְהוָ֑ה אִ֚ם בְּג֣וֹי אֲשֶׁר־ כָּזֶ֔ה לֹ֥א תִתְנַקֵּ֖ם נַפְשִֽׁי׃ ",
        "versenonikud": "העל אלה לא אפקד בם נאם יהוה אם בגוי אשר כזה לא תתנקם נפשי "
    },
    {
        "bookchapter": "ירמיהו",
        "chapter": "ט",
        "versechapter": "ט",
        "bookseder": "ירמיהו",
        "seder": "ה",
        "verseseder": "מד",
        "versenikud": "עַל־ הֶ֨הָרִ֜ים אֶשָּׂ֧א בְכִ֣י וָנֶ֗הִי וְעַל־ נְא֤וֹת מִדְבָּר֙ קִינָ֔ה כִּ֤י נִצְּתוּ֙ מִבְּלִי־ אִ֣ישׁ עֹבֵ֔ר וְלֹ֥א שָׁמְע֖וּ ק֣וֹל מִקְנֶ֑ה מֵע֤וֹף הַשָּׁמַ֙יִם֙ וְעַד־ בְּהֵמָ֔ה נָדְד֖וּ הָלָֽכוּ׃ ",
        "versenonikud": "על ההרים אשא בכי ונהי ועל נאות מדבר קינה כי נצתו מבלי איש עבר ולא שמעו קול מקנה מעוף השמים ועד בהמה נדדו הלכו "
    },
    {
        "bookchapter": "ירמיהו",
        "chapter": "ט",
        "versechapter": "י",
        "bookseder": "ירמיהו",
        "seder": "ה",
        "verseseder": "מה",
        "versenikud": "וְנָתַתִּ֧י אֶת־ יְרוּשָׁלִַ֛ם לְגַלִּ֖ים מְע֣וֹן תַּנִּ֑ים וְאֶת־ עָרֵ֧י יְהוּדָ֛ה אֶתֵּ֥ן שְׁמָמָ֖ה מִבְּלִ֖י יוֹשֵֽׁב׃ ",
        "versenonikud": "ונתתי את ירושלם לגלים מעון תנים ואת ערי יהודה אתן שממה מבלי יושב "
    },
    {
        "bookchapter": "ירמיהו",
        "chapter": "ט",
        "versechapter": "יא",
        "bookseder": "ירמיהו",
        "seder": "ה",
        "verseseder": "מו",
        "versenikud": "מִֽי־ הָאִ֤ישׁ הֶֽחָכָם֙ וְיָבֵ֣ן אֶת־ זֹ֔את וַאֲשֶׁ֨ר דִּבֶּ֧ר פִּֽי־ יְהוָ֛ה אֵלָ֖יו וְיַגִּדָ֑הּ עַל־ מָה֙ אָבְדָ֣ה הָאָ֔רֶץ נִצְּתָ֥ה כַמִּדְבָּ֖ר מִבְּלִ֖י עֹבֵֽר׃ ",
        "versenonikud": "מי האיש החכם ויבן את זאת ואשר דבר פי יהוה אליו ויגדה על מה אבדה הארץ נצתה כמדבר מבלי עבר "
    },
    {
        "bookchapter": "ירמיהו",
        "chapter": "ט",
        "versechapter": "יב",
        "bookseder": "ירמיהו",
        "seder": "ה",
        "verseseder": "מז",
        "versenikud": "וַיֹּ֣אמֶר יְהוָ֔ה עַל־ עָזְבָם֙ אֶת־ תּ֣וֹרָתִ֔י אֲשֶׁ֥ר נָתַ֖תִּי לִפְנֵיהֶ֑ם וְלֹא־ שָׁמְע֥וּ בְקוֹלִ֖י וְלֹא־ הָ֥לְכוּ בָֽהּ׃ ",
        "versenonikud": "ויאמר יהוה על עזבם את תורתי אשר נתתי לפניהם ולא שמעו בקולי ולא הלכו בה "
    },
    {
        "bookchapter": "ירמיהו",
        "chapter": "ט",
        "versechapter": "יג",
        "bookseder": "ירמיהו",
        "seder": "ה",
        "verseseder": "מח",
        "versenikud": "וַיֵּ֣לְכ֔וּ אַחֲרֵ֖י שְׁרִר֣וּת לִבָּ֑ם וְאַחֲרֵי֙ הַבְּעָלִ֔ים אֲשֶׁ֥ר לִמְּד֖וּם אֲבוֹתָֽם׃ ",
        "versenonikud": "וילכו אחרי שררות לבם ואחרי הבעלים אשר למדום אבותם "
    },
    {
        "bookchapter": "ירמיהו",
        "chapter": "ט",
        "versechapter": "יד",
        "bookseder": "ירמיהו",
        "seder": "ה",
        "verseseder": "מט",
        "versenikud": "לָכֵ֗ן כֹּֽה־ אָמַ֞ר יְהוָ֤ה צְבָאוֹת֙ אֱלֹהֵ֣י יִשְׂרָאֵ֔ל הִנְנִ֧י מַאֲכִילָ֛ם אֶת־ הָעָ֥ם הַזֶּ֖ה לַֽעֲנָ֑ה וְהִשְׁקִיתִ֖ים מֵי־ רֹֽאשׁ׃ ",
        "versenonikud": "לכן כה אמר יהוה צבאות אלהי ישראל הנני מאכילם את העם הזה לענה והשקיתים מי ראש "
    },
    {
        "bookchapter": "ירמיהו",
        "chapter": "ט",
        "versechapter": "טו",
        "bookseder": "ירמיהו",
        "seder": "ה",
        "verseseder": "נ",
        "versenikud": "וַהֲפִֽצוֹתִים֙ בַּגּוֹיִ֔ם אֲשֶׁר֙ לֹ֣א יָֽדְע֔וּ הֵ֖מָּה וַֽאֲבוֹתָ֑ם וְשִׁלַּחְתִּ֤י אַֽחֲרֵיהֶם֙ אֶת־ הַחֶ֔רֶב עַ֥ד כַּלּוֹתִ֖י אוֹתָֽם׃ ",
        "versenonikud": "והפצותים בגוים אשר לא ידעו המה ואבותם ושלחתי אחריהם את החרב עד כלותי אותם "
    },
    {
        "bookchapter": "ירמיהו",
        "chapter": "ט",
        "versechapter": "טז",
        "bookseder": "ירמיהו",
        "seder": "ה",
        "verseseder": "נא",
        "versenikud": "כֹּ֤ה אָמַר֙ יְהוָ֣ה צְבָא֔וֹת הִתְבּֽוֹנְנ֛וּ וְקִרְא֥וּ לַמְקוֹנְנ֖וֹת וּתְבוֹאֶ֑ינָה וְאֶל־ הַחֲכָמ֥וֹת שִׁלְח֖וּ וְתָבֽוֹאנָה׃ ",
        "versenonikud": "כה אמר יהוה צבאות התבוננו וקראו למקוננות ותבואינה ואל החכמות שלחו ותבואנה "
    },
    {
        "bookchapter": "ירמיהו",
        "chapter": "ט",
        "versechapter": "יז",
        "bookseder": "ירמיהו",
        "seder": "ה",
        "verseseder": "נב",
        "versenikud": "וּתְמַהֵ֕רְנָה וְתִשֶּׂ֥נָה עָלֵ֖ינוּ נֶ֑הִי וְתֵרַ֤דְנָה עֵינֵ֙ינוּ֙ דִּמְעָ֔ה וְעַפְעַפֵּ֖ינוּ יִזְּלוּ־ מָֽיִם׃ ",
        "versenonikud": "ותמהרנה ותשנה עלינו נהי ותרדנה עינינו דמעה ועפעפינו יזלו מים "
    },
    {
        "bookchapter": "ירמיהו",
        "chapter": "ט",
        "versechapter": "יח",
        "bookseder": "ירמיהו",
        "seder": "ה",
        "verseseder": "נג",
        "versenikud": "כִּ֣י ק֥וֹל נְהִ֛י נִשְׁמַ֥ע מִצִּיּ֖וֹן אֵ֣יךְ שֻׁדָּ֑דְנוּ בֹּ֤שְׁנֽוּ מְאֹד֙ כִּֽי־ עָזַ֣בְנוּ אָ֔רֶץ כִּ֥י הִשְׁלִ֖יכוּ מִשְׁכְּנוֹתֵֽינוּ׃ ",
        "versenonikud": "כי קול נהי נשמע מציון איך שדדנו בשנו מאד כי עזבנו ארץ כי השליכו משכנותינו "
    },
    {
        "bookchapter": "ירמיהו",
        "chapter": "ט",
        "versechapter": "יט",
        "bookseder": "ירמיהו",
        "seder": "ה",
        "verseseder": "נד",
        "versenikud": "כִּֽי־ שְׁמַ֤עְנָה נָשִׁים֙ דְּבַר־ יְהוָ֔ה וְתִקַּ֥ח אָזְנְכֶ֖ם דְּבַר־ פִּ֑יו וְלַמֵּ֤דְנָה בְנֽוֹתֵיכֶם֙ נֶ֔הִי וְאִשָּׁ֥ה רְעוּתָ֖הּ קִינָֽה׃ ",
        "versenonikud": "כי שמענה נשים דבר יהוה ותקח אזנכם דבר פיו ולמדנה בנותיכם נהי ואשה רעותה קינה "
    },
    {
        "bookchapter": "ירמיהו",
        "chapter": "ט",
        "versechapter": "כ",
        "bookseder": "ירמיהו",
        "seder": "ה",
        "verseseder": "נה",
        "versenikud": "כִּֽי־ עָ֤לָה מָ֙וֶת֙ בְּחַלּוֹנֵ֔ינוּ בָּ֖א בְּאַרְמְנוֹתֵ֑ינוּ לְהַכְרִ֤ית עוֹלָל֙ מִח֔וּץ בַּחוּרִ֖ים מֵרְחֹבֽוֹת׃ ",
        "versenonikud": "כי עלה מות בחלונינו בא בארמנותינו להכרית עולל מחוץ בחורים מרחבות "
    },
    {
        "bookchapter": "ירמיהו",
        "chapter": "ט",
        "versechapter": "כא",
        "bookseder": "ירמיהו",
        "seder": "ה",
        "verseseder": "נו",
        "versenikud": "דַּבֵּ֗ר כֹּ֚ה נְאֻם־ יְהוָ֔ה וְנָֽפְלָה֙ נִבְלַ֣ת הָֽאָדָ֔ם כְּדֹ֖מֶן עַל־ פְּנֵ֣י הַשָּׂדֶ֑ה וּכְעָמִ֛יר מֵאַחֲרֵ֥י הַקֹּצֵ֖ר וְאֵ֥ין מְאַסֵּֽף׃ ",
        "versenonikud": "דבר כה נאם יהוה ונפלה נבלת האדם כדמן על פני השדה וכעמיר מאחרי הקצר ואין מאסף "
    },
    {
        "bookchapter": "ירמיהו",
        "chapter": "ט",
        "versechapter": "כב",
        "bookseder": "ירמיהו",
        "seder": "ה",
        "verseseder": "נז",
        "versenikud": "כֹּ֣ה ׀ אָמַ֣ר יְהוָ֗ה אַל־ יִתְהַלֵּ֤ל חָכָם֙ בְּחָכְמָת֔וֹ וְאַל־ יִתְהַלֵּ֥ל הַגִּבּ֖וֹר בִּגְבֽוּרָת֑וֹ אַל־ יִתְהַלֵּ֥ל עָשִׁ֖יר בְּעָשְׁרֽוֹ׃ ",
        "versenonikud": "כה  אמר יהוה אל יתהלל חכם בחכמתו ואל יתהלל הגבור בגבורתו אל יתהלל עשיר בעשרו "
    },
    {
        "bookchapter": "ירמיהו",
        "chapter": "ט",
        "versechapter": "כג",
        "bookseder": "ירמיהו",
        "seder": "ו",
        "verseseder": "א",
        "versenikud": "כִּ֣י אִם־ בְּזֹ֞את יִתְהַלֵּ֣ל הַמִּתְהַלֵּ֗ל הַשְׂכֵּל֮ וְיָדֹ֣עַ אוֹתִי֒ כִּ֚י אֲנִ֣י יְהוָ֔ה עֹ֥שֶׂה חֶ֛סֶד מִשְׁפָּ֥ט וּצְדָקָ֖ה בָּאָ֑רֶץ כִּֽי־ בְאֵ֥לֶּה חָפַ֖צְתִּי נְאֻם־ יְהוָֽה׃ ",
        "versenonikud": "כי אם בזאת יתהלל המתהלל השכל וידע אותי כי אני יהוה עשה חסד משפט וצדקה בארץ כי באלה חפצתי נאם יהוה "
    },
    {
        "bookchapter": "ירמיהו",
        "chapter": "ט",
        "versechapter": "כד",
        "bookseder": "ירמיהו",
        "seder": "ו",
        "verseseder": "ב",
        "versenikud": "הִנֵּ֛ה יָמִ֥ים בָּאִ֖ים נְאֻם־ יְהוָ֑ה וּפָ֣קַדְתִּ֔י עַל־ כָּל־ מ֖וּל בְּעָרְלָֽה׃ ",
        "versenonikud": "הנה ימים באים נאם יהוה ופקדתי על כל מול בערלה "
    },
    {
        "bookchapter": "ירמיהו",
        "chapter": "ט",
        "versechapter": "כה",
        "bookseder": "ירמיהו",
        "seder": "ו",
        "verseseder": "ג",
        "versenikud": "עַל־ מִצְרַ֣יִם וְעַל־ יְהוּדָ֗ה וְעַל־ אֱד֞וֹם וְעַל־ בְּנֵ֤י עַמּוֹן֙ וְעַל־ מוֹאָ֔ב וְעַל֙ כָּל־ קְצוּצֵ֣י פֵאָ֔ה הַיֹּשְׁבִ֖ים בַּמִּדְבָּ֑ר כִּ֤י כָל־ הַגּוֹיִם֙ עֲרֵלִ֔ים וְכָל־ בֵּ֥ית יִשְׂרָאֵ֖ל עַרְלֵי־ לֵֽב׃ ",
        "versenonikud": "על מצרים ועל יהודה ועל אדום ועל בני עמון ועל מואב ועל כל קצוצי פאה הישבים במדבר כי כל הגוים ערלים וכל בית ישראל ערלי לב "
    }
]