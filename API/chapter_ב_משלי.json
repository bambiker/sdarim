[
    {
        "bookchapter": "משלי",
        "chapter": "ב",
        "versechapter": "א",
        "bookseder": "משלי",
        "seder": "א",
        "verseseder": "לד",
        "versenikud": "בְּ֭נִי אִם־ תִּקַּ֣ח אֲמָרָ֑י וּ֝מִצְוֺתַ֗י תִּצְפֹּ֥ן אִתָּֽךְ׃ ",
        "versenonikud": "בני אם תקח אמרי ומצותי תצפן אתך "
    },
    {
        "bookchapter": "משלי",
        "chapter": "ב",
        "versechapter": "ב",
        "bookseder": "משלי",
        "seder": "א",
        "verseseder": "לה",
        "versenikud": "לְהַקְשִׁ֣יב לַֽחָכְמָ֣ה אָזְנֶ֑ךָ תַּטֶּ֥ה לִ֝בְּךָ֗ לַתְּבוּנָֽה׃ ",
        "versenonikud": "להקשיב לחכמה אזנך תטה לבך לתבונה "
    },
    {
        "bookchapter": "משלי",
        "chapter": "ב",
        "versechapter": "ג",
        "bookseder": "משלי",
        "seder": "א",
        "verseseder": "לו",
        "versenikud": "כִּ֤י אִ֣ם לַבִּינָ֣ה תִקְרָ֑א לַ֝תְּבוּנָ֗ה תִּתֵּ֥ן קוֹלֶֽךָ׃ ",
        "versenonikud": "כי אם לבינה תקרא לתבונה תתן קולך "
    },
    {
        "bookchapter": "משלי",
        "chapter": "ב",
        "versechapter": "ד",
        "bookseder": "משלי",
        "seder": "א",
        "verseseder": "לז",
        "versenikud": "אִם־ תְּבַקְשֶׁ֥נָּה כַכָּ֑סֶף וְֽכַמַּטְמוֹנִ֥ים תַּחְפְּשֶֽׂנָּה׃ ",
        "versenonikud": "אם תבקשנה ככסף וכמטמונים תחפשנה "
    },
    {
        "bookchapter": "משלי",
        "chapter": "ב",
        "versechapter": "ה",
        "bookseder": "משלי",
        "seder": "א",
        "verseseder": "לח",
        "versenikud": "אָ֗ז תָּ֭בִין יִרְאַ֣ת יְהוָ֑ה וְדַ֖עַת אֱלֹהִ֣ים תִּמְצָֽא׃ ",
        "versenonikud": "אז תבין יראת יהוה ודעת אלהים תמצא "
    },
    {
        "bookchapter": "משלי",
        "chapter": "ב",
        "versechapter": "ו",
        "bookseder": "משלי",
        "seder": "א",
        "verseseder": "לט",
        "versenikud": "כִּֽי־ יְ֭הוָה יִתֵּ֣ן חָכְמָ֑ה מִ֝פִּ֗יו דַּ֣עַת וּתְבוּנָֽה׃ ",
        "versenonikud": "כי יהוה יתן חכמה מפיו דעת ותבונה "
    },
    {
        "bookchapter": "משלי",
        "chapter": "ב",
        "versechapter": "ז",
        "bookseder": "משלי",
        "seder": "א",
        "verseseder": "מ",
        "versenikud": "וצפן יִצְפֹּ֣ן לַ֭יְשָׁרִים תּוּשִׁיָּ֑ה מָ֝גֵ֗ן לְהֹ֣לְכֵי תֹֽם׃ ",
        "versenonikud": "וצפן יצפן לישרים תושיה מגן להלכי תם "
    },
    {
        "bookchapter": "משלי",
        "chapter": "ב",
        "versechapter": "ח",
        "bookseder": "משלי",
        "seder": "א",
        "verseseder": "מא",
        "versenikud": "לִ֭נְצֹר אָרְח֣וֹת מִשְׁפָּ֑ט וְדֶ֖רֶךְ חסידו חֲסִידָ֣יו יִשְׁמֹֽר׃ ",
        "versenonikud": "לנצר ארחות משפט ודרך חסידו חסידיו ישמר "
    },
    {
        "bookchapter": "משלי",
        "chapter": "ב",
        "versechapter": "ט",
        "bookseder": "משלי",
        "seder": "א",
        "verseseder": "מב",
        "versenikud": "אָ֗ז תָּ֭בִין צֶ֣דֶק וּמִשְׁפָּ֑ט וּ֝מֵישָׁרִ֗ים כָּל־ מַעְגַּל־ טֽוֹב׃ ",
        "versenonikud": "אז תבין צדק ומשפט ומישרים כל מעגל טוב "
    },
    {
        "bookchapter": "משלי",
        "chapter": "ב",
        "versechapter": "י",
        "bookseder": "משלי",
        "seder": "א",
        "verseseder": "מג",
        "versenikud": "כִּֽי־ תָב֣וֹא חָכְמָ֣ה בְלִבֶּ֑ךָ וְ֝דַ֗עַת לְֽנַפְשְׁךָ֥ יִנְעָֽם׃ ",
        "versenonikud": "כי תבוא חכמה בלבך ודעת לנפשך ינעם "
    },
    {
        "bookchapter": "משלי",
        "chapter": "ב",
        "versechapter": "יא",
        "bookseder": "משלי",
        "seder": "א",
        "verseseder": "מד",
        "versenikud": "מְ֭זִמָּה תִּשְׁמֹ֥ר עָלֶ֗יךָ תְּבוּנָ֥ה תִנְצְרֶֽכָּה׃ ",
        "versenonikud": "מזמה תשמר עליך תבונה תנצרכה "
    },
    {
        "bookchapter": "משלי",
        "chapter": "ב",
        "versechapter": "יב",
        "bookseder": "משלי",
        "seder": "א",
        "verseseder": "מה",
        "versenikud": "לְ֭הַצִּ֣ילְךָ מִדֶּ֣רֶךְ רָ֑ע מֵ֝אִ֗ישׁ מְדַבֵּ֥ר תַּהְפֻּכֽוֹת׃ ",
        "versenonikud": "להצילך מדרך רע מאיש מדבר תהפכות "
    },
    {
        "bookchapter": "משלי",
        "chapter": "ב",
        "versechapter": "יג",
        "bookseder": "משלי",
        "seder": "א",
        "verseseder": "מו",
        "versenikud": "הַ֭עֹ֣זְבִים אָרְח֣וֹת יֹ֑שֶׁר לָ֝לֶ֗כֶת בְּדַרְכֵי־ חֹֽשֶׁךְ׃ ",
        "versenonikud": "העזבים ארחות ישר ללכת בדרכי חשך "
    },
    {
        "bookchapter": "משלי",
        "chapter": "ב",
        "versechapter": "יד",
        "bookseder": "משלי",
        "seder": "א",
        "verseseder": "מז",
        "versenikud": "הַ֭שְּׂמֵחִים לַעֲשׂ֥וֹת רָ֑ע יָ֝גִ֗ילוּ בְּֽתַהְפֻּכ֥וֹת רָֽע׃ ",
        "versenonikud": "השמחים לעשות רע יגילו בתהפכות רע "
    },
    {
        "bookchapter": "משלי",
        "chapter": "ב",
        "versechapter": "טו",
        "bookseder": "משלי",
        "seder": "א",
        "verseseder": "מח",
        "versenikud": "אֲשֶׁ֣ר אָרְחֹתֵיהֶ֣ם עִקְּשִׁ֑ים וּ֝נְלוֹזִ֗ים בְּמַעְגְּלוֹתָֽם׃ ",
        "versenonikud": "אשר ארחתיהם עקשים ונלוזים במעגלותם "
    },
    {
        "bookchapter": "משלי",
        "chapter": "ב",
        "versechapter": "טז",
        "bookseder": "משלי",
        "seder": "א",
        "verseseder": "מט",
        "versenikud": "לְ֭הַצִּ֣ילְךָ מֵאִשָּׁ֣ה זָרָ֑ה מִ֝נָּכְרִיָּ֗ה אֲמָרֶ֥יהָ הֶחֱלִֽיקָה׃ ",
        "versenonikud": "להצילך מאשה זרה מנכריה אמריה החליקה "
    },
    {
        "bookchapter": "משלי",
        "chapter": "ב",
        "versechapter": "יז",
        "bookseder": "משלי",
        "seder": "א",
        "verseseder": "נ",
        "versenikud": "הַ֭עֹזֶבֶת אַלּ֣וּף נְעוּרֶ֑יהָ וְאֶת־ בְּרִ֖ית אֱלֹהֶ֣יהָ שָׁכֵֽחָה׃ ",
        "versenonikud": "העזבת אלוף נעוריה ואת ברית אלהיה שכחה "
    },
    {
        "bookchapter": "משלי",
        "chapter": "ב",
        "versechapter": "יח",
        "bookseder": "משלי",
        "seder": "א",
        "verseseder": "נא",
        "versenikud": "כִּ֤י שָׁ֣חָה אֶל־ מָ֣וֶת בֵּיתָ֑הּ וְאֶל־ רְ֝פָאִ֗ים מַעְגְּלֹתֶֽיהָ׃ ",
        "versenonikud": "כי שחה אל מות ביתה ואל רפאים מעגלתיה "
    },
    {
        "bookchapter": "משלי",
        "chapter": "ב",
        "versechapter": "יט",
        "bookseder": "משלי",
        "seder": "א",
        "verseseder": "נב",
        "versenikud": "כָּל־ בָּ֭אֶיהָ לֹ֣א יְשׁוּב֑וּן וְלֹֽא־ יַ֝שִּׂ֗יגוּ אָרְח֥וֹת חַיִּֽים׃ ",
        "versenonikud": "כל באיה לא ישובון ולא ישיגו ארחות חיים "
    },
    {
        "bookchapter": "משלי",
        "chapter": "ב",
        "versechapter": "כ",
        "bookseder": "משלי",
        "seder": "א",
        "verseseder": "נג",
        "versenikud": "לְמַ֗עַן תֵּ֭לֵךְ בְּדֶ֣רֶךְ טוֹבִ֑ים וְאָרְח֖וֹת צַדִּיקִ֣ים תִּשְׁמֹֽר׃ ",
        "versenonikud": "למען תלך בדרך טובים וארחות צדיקים תשמר "
    },
    {
        "bookchapter": "משלי",
        "chapter": "ב",
        "versechapter": "כא",
        "bookseder": "משלי",
        "seder": "א",
        "verseseder": "נד",
        "versenikud": "כִּֽי־ יְשָׁרִ֥ים יִשְׁכְּנוּ אָ֑רֶץ וּ֝תְמִימִ֗ים יִוָּ֥תְרוּ בָֽהּ׃ ",
        "versenonikud": "כי ישרים ישכנו ארץ ותמימים יותרו בה "
    },
    {
        "bookchapter": "משלי",
        "chapter": "ב",
        "versechapter": "כב",
        "bookseder": "משלי",
        "seder": "א",
        "verseseder": "נה",
        "versenikud": "וּ֭רְשָׁעִים מֵאֶ֣רֶץ יִכָּרֵ֑תוּ וּ֝בוֹגְדִ֗ים יִסְּח֥וּ מִמֶּֽנָּה׃ ",
        "versenonikud": "ורשעים מארץ יכרתו ובוגדים יסחו ממנה "
    }
]