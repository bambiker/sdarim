[
    {
        "bookchapter": "ירמיהו",
        "chapter": "ב",
        "versechapter": "א",
        "bookseder": "ירמיהו",
        "seder": "א",
        "verseseder": "כ",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "ירמיהו",
        "chapter": "ב",
        "versechapter": "ב",
        "bookseder": "ירמיהו",
        "seder": "א",
        "verseseder": "כא",
        "versenikud": "הָלֹ֡ךְ וְקָֽרָאתָ֩ בְאָזְנֵ֨י יְרוּשָׁלִַ֜ם לֵאמֹ֗ר כֹּ֚ה אָמַ֣ר יְהוָ֔ה זָכַ֤רְתִּי לָךְ֙ חֶ֣סֶד נְעוּרַ֔יִךְ אַהֲבַ֖ת כְּלוּלֹתָ֑יִךְ לֶכְתֵּ֤ךְ אַחֲרַי֙ בַּמִּדְבָּ֔ר בְּאֶ֖רֶץ לֹ֥א זְרוּעָֽה׃ ",
        "versenonikud": "הלך וקראת באזני ירושלם לאמר כה אמר יהוה זכרתי לך חסד נעוריך אהבת כלולתיך לכתך אחרי במדבר בארץ לא זרועה "
    },
    {
        "bookchapter": "ירמיהו",
        "chapter": "ב",
        "versechapter": "ג",
        "bookseder": "ירמיהו",
        "seder": "א",
        "verseseder": "כב",
        "versenikud": "קֹ֤דֶשׁ יִשְׂרָאֵל֙ לַיהוָ֔ה רֵאשִׁ֖ית תְּבוּאָתֹ֑ה כָּל־ אֹכְלָ֣יו יֶאְשָׁ֔מוּ רָעָ֛ה תָּבֹ֥א אֲלֵיהֶ֖ם נְאֻם־ יְהוָֽה׃ ",
        "versenonikud": "קדש ישראל ליהוה ראשית תבואתה כל אכליו יאשמו רעה תבא אליהם נאם יהוה "
    },
    {
        "bookchapter": "ירמיהו",
        "chapter": "ב",
        "versechapter": "ד",
        "bookseder": "ירמיהו",
        "seder": "א",
        "verseseder": "כג",
        "versenikud": "שִׁמְע֥וּ דְבַר־ יְהוָ֖ה בֵּ֣ית יַעֲקֹ֑ב וְכָֽל־ מִשְׁפְּח֖וֹת בֵּ֥ית יִשְׂרָאֵֽל׃ ",
        "versenonikud": "שמעו דבר יהוה בית יעקב וכל משפחות בית ישראל "
    },
    {
        "bookchapter": "ירמיהו",
        "chapter": "ב",
        "versechapter": "ה",
        "bookseder": "ירמיהו",
        "seder": "א",
        "verseseder": "כד",
        "versenikud": "כֹּ֣ה ׀ אָמַ֣ר יְהוָ֗ה מַה־ מָּצְא֨וּ אֲבוֹתֵיכֶ֥ם בִּי֙ עָ֔וֶל כִּ֥י רָחֲק֖וּ מֵעָלָ֑י וַיֵּֽלְכ֛וּ אַחֲרֵ֥י הַהֶ֖בֶל וַיֶּהְבָּֽלוּ׃ ",
        "versenonikud": "כה  אמר יהוה מה מצאו אבותיכם בי עול כי רחקו מעלי וילכו אחרי ההבל ויהבלו "
    },
    {
        "bookchapter": "ירמיהו",
        "chapter": "ב",
        "versechapter": "ו",
        "bookseder": "ירמיהו",
        "seder": "א",
        "verseseder": "כה",
        "versenikud": "וְלֹ֣א אָמְר֔וּ אַיֵּ֣ה יְהוָ֔ה הַמַּעֲלֶ֥ה אֹתָ֖נוּ מֵאֶ֣רֶץ מִצְרָ֑יִם הַמּוֹלִ֨יךְ אֹתָ֜נוּ בַּמִּדְבָּ֗ר בְּאֶ֨רֶץ עֲרָבָ֤ה וְשׁוּחָה֙ בְּאֶ֙רֶץ֙ צִיָּ֣ה וְצַלְמָ֔וֶת בְּאֶ֗רֶץ לֹֽא־ עָ֤בַר בָּהּ֙ אִ֔ישׁ וְלֹֽא־ יָשַׁ֥ב אָדָ֖ם שָֽׁם׃ ",
        "versenonikud": "ולא אמרו איה יהוה המעלה אתנו מארץ מצרים המוליך אתנו במדבר בארץ ערבה ושוחה בארץ ציה וצלמות בארץ לא עבר בה איש ולא ישב אדם שם "
    },
    {
        "bookchapter": "ירמיהו",
        "chapter": "ב",
        "versechapter": "ז",
        "bookseder": "ירמיהו",
        "seder": "א",
        "verseseder": "כו",
        "versenikud": "וָאָבִ֤יא אֶתְכֶם֙ אֶל־ אֶ֣רֶץ הַכַּרְמֶ֔ל לֶאֱכֹ֥ל פִּרְיָ֖הּ וְטוּבָ֑הּ וַתָּבֹ֙אוּ֙ וַתְּטַמְּא֣וּ אֶת־ אַרְצִ֔י וְנַחֲלָתִ֥י שַׂמְתֶּ֖ם לְתוֹעֵבָֽה׃ ",
        "versenonikud": "ואביא אתכם אל ארץ הכרמל לאכל פריה וטובה ותבאו ותטמאו את ארצי ונחלתי שמתם לתועבה "
    },
    {
        "bookchapter": "ירמיהו",
        "chapter": "ב",
        "versechapter": "ח",
        "bookseder": "ירמיהו",
        "seder": "א",
        "verseseder": "כז",
        "versenikud": "הַכֹּהֲנִ֗ים לֹ֤א אָֽמְרוּ֙ אַיֵּ֣ה יְהוָ֔ה וְתֹפְשֵׂ֤י הַתּוֹרָה֙ לֹ֣א יְדָע֔וּנִי וְהָרֹעִ֖ים פָּ֣שְׁעוּ בִ֑י וְהַנְּבִיאִים֙ נִבְּא֣וּ בַבַּ֔עַל וְאַחֲרֵ֥י לֹֽא־ יוֹעִ֖לוּ הָלָֽכוּ׃ ",
        "versenonikud": "הכהנים לא אמרו איה יהוה ותפשי התורה לא ידעוני והרעים פשעו בי והנביאים נבאו בבעל ואחרי לא יועלו הלכו "
    },
    {
        "bookchapter": "ירמיהו",
        "chapter": "ב",
        "versechapter": "ט",
        "bookseder": "ירמיהו",
        "seder": "א",
        "verseseder": "כח",
        "versenikud": "לָכֵ֗ן עֹ֛ד אָרִ֥יב אִתְּכֶ֖ם נְאֻם־ יְהוָ֑ה וְאֶת־ בְּנֵ֥י בְנֵיכֶ֖ם אָרִֽיב׃ ",
        "versenonikud": "לכן עד אריב אתכם נאם יהוה ואת בני בניכם אריב "
    },
    {
        "bookchapter": "ירמיהו",
        "chapter": "ב",
        "versechapter": "י",
        "bookseder": "ירמיהו",
        "seder": "א",
        "verseseder": "כט",
        "versenikud": "כִּ֣י עִבְר֞וּ אִיֵּ֤י כִתִּיִּים֙ וּרְא֔וּ וְקֵדָ֛ר שִׁלְח֥וּ וְהִֽתְבּוֹנְנ֖וּ מְאֹ֑ד וּרְא֕וּ הֵ֥ן הָיְתָ֖ה כָּזֹֽאת׃ ",
        "versenonikud": "כי עברו איי כתיים וראו וקדר שלחו והתבוננו מאד וראו הן היתה כזאת "
    },
    {
        "bookchapter": "ירמיהו",
        "chapter": "ב",
        "versechapter": "יא",
        "bookseder": "ירמיהו",
        "seder": "א",
        "verseseder": "ל",
        "versenikud": "הַהֵימִ֥יר גּוֹי֙ אֱלֹהִ֔ים וְהֵ֖מָּה לֹ֣א אֱלֹהִ֑ים וְעַמִּ֛י הֵמִ֥יר כְּבוֹד֖וֹ בְּל֥וֹא יוֹעִֽיל׃ ",
        "versenonikud": "ההימיר גוי אלהים והמה לא אלהים ועמי המיר כבודו בלוא יועיל "
    },
    {
        "bookchapter": "ירמיהו",
        "chapter": "ב",
        "versechapter": "יב",
        "bookseder": "ירמיהו",
        "seder": "א",
        "verseseder": "לא",
        "versenikud": "שֹׁ֥מּוּ שָׁמַ֖יִם עַל־ זֹ֑את וְשַׂעֲר֛וּ חָרְב֥וּ מְאֹ֖ד נְאֻם־ יְהוָֽה׃ ",
        "versenonikud": "שמו שמים על זאת ושערו חרבו מאד נאם יהוה "
    },
    {
        "bookchapter": "ירמיהו",
        "chapter": "ב",
        "versechapter": "יג",
        "bookseder": "ירמיהו",
        "seder": "א",
        "verseseder": "לב",
        "versenikud": "כִּֽי־ שְׁתַּ֥יִם רָע֖וֹת עָשָׂ֣ה עַמִּ֑י אֹתִ֨י עָזְב֜וּ מְק֣וֹר ׀ מַ֣יִם חַיִּ֗ים לַחְצֹ֤ב לָהֶם֙ בֹּאר֔וֹת בֹּארֹת֙ נִשְׁבָּרִ֔ים אֲשֶׁ֥ר לֹא־ יָכִ֖לוּ הַמָּֽיִם׃ ",
        "versenonikud": "כי שתים רעות עשה עמי אתי עזבו מקור  מים חיים לחצב להם בארות בארת נשברים אשר לא יכלו המים "
    },
    {
        "bookchapter": "ירמיהו",
        "chapter": "ב",
        "versechapter": "יד",
        "bookseder": "ירמיהו",
        "seder": "א",
        "verseseder": "לג",
        "versenikud": "הַעֶ֙בֶד֙ יִשְׂרָאֵ֔ל אִם־ יְלִ֥יד בַּ֖יִת ה֑וּא מַדּ֖וּעַ הָיָ֥ה לָבַֽז׃ ",
        "versenonikud": "העבד ישראל אם יליד בית הוא מדוע היה לבז "
    },
    {
        "bookchapter": "ירמיהו",
        "chapter": "ב",
        "versechapter": "טו",
        "bookseder": "ירמיהו",
        "seder": "א",
        "verseseder": "לד",
        "versenikud": "עָלָיו֙ יִשְׁאֲג֣וּ כְפִרִ֔ים נָתְנ֖וּ קוֹלָ֑ם וַיָּשִׁ֤יתוּ אַרְצוֹ֙ לְשַׁמָּ֔ה עָרָ֥יו נצתה נִצְּת֖וּ מִבְּלִ֥י יֹשֵֽׁב׃ ",
        "versenonikud": "עליו ישאגו כפרים נתנו קולם וישיתו ארצו לשמה עריו נצתה נצתו מבלי ישב "
    },
    {
        "bookchapter": "ירמיהו",
        "chapter": "ב",
        "versechapter": "טז",
        "bookseder": "ירמיהו",
        "seder": "א",
        "verseseder": "לה",
        "versenikud": "גַּם־ בְּנֵי־ נֹ֖ף ותחפנס וְתַחְפַּנְחֵ֑ס יִרְע֖וּךְ קָדְקֹֽד׃ ",
        "versenonikud": "גם בני נף ותחפנס ותחפנחס ירעוך קדקד "
    },
    {
        "bookchapter": "ירמיהו",
        "chapter": "ב",
        "versechapter": "יז",
        "bookseder": "ירמיהו",
        "seder": "א",
        "verseseder": "לו",
        "versenikud": "הֲלוֹא־ זֹ֖את תַּעֲשֶׂה־ לָּ֑ךְ עָזְבֵךְ֙ אֶת־ יְהוָ֣ה אֱלֹהַ֔יִךְ בְּעֵ֖ת מוֹלִיכֵ֥ךְ בַּדָּֽרֶךְ׃ ",
        "versenonikud": "הלוא זאת תעשה לך עזבך את יהוה אלהיך בעת מוליכך בדרך "
    },
    {
        "bookchapter": "ירמיהו",
        "chapter": "ב",
        "versechapter": "יח",
        "bookseder": "ירמיהו",
        "seder": "א",
        "verseseder": "לז",
        "versenikud": "וְעַתָּ֗ה מַה־ לָּךְ֙ לְדֶ֣רֶךְ מִצְרַ֔יִם לִשְׁתּ֖וֹת מֵ֣י שִׁח֑וֹר וּמַה־ לָּךְ֙ לְדֶ֣רֶךְ אַשּׁ֔וּר לִשְׁתּ֖וֹת מֵ֥י נָהָֽר׃ ",
        "versenonikud": "ועתה מה לך לדרך מצרים לשתות מי שחור ומה לך לדרך אשור לשתות מי נהר "
    },
    {
        "bookchapter": "ירמיהו",
        "chapter": "ב",
        "versechapter": "יט",
        "bookseder": "ירמיהו",
        "seder": "א",
        "verseseder": "לח",
        "versenikud": "תְּיַסְּרֵ֣ךְ רָעָתֵ֗ךְ וּמְשֻֽׁבוֹתַ֙יִךְ֙ תּוֹכִחֻ֔ךְ וּדְעִ֤י וּרְאִי֙ כִּי־ רַ֣ע וָמָ֔ר עָזְבֵ֖ךְ אֶת־ יְהוָ֣ה אֱלֹהָ֑יִךְ וְלֹ֤א פַחְדָּתִי֙ אֵלַ֔יִךְ נְאֻם־ אֲדֹנָ֥י יְהוִ֖ה צְבָאֽוֹת׃ ",
        "versenonikud": "תיסרך רעתך ומשבותיך תוכחך ודעי וראי כי רע ומר עזבך את יהוה אלהיך ולא פחדתי אליך נאם אדני יהוה צבאות "
    },
    {
        "bookchapter": "ירמיהו",
        "chapter": "ב",
        "versechapter": "כ",
        "bookseder": "ירמיהו",
        "seder": "א",
        "verseseder": "לט",
        "versenikud": "כִּ֣י מֵעוֹלָ֞ם שָׁבַ֣רְתִּי עֻלֵּ֗ךְ נִתַּ֙קְתִּי֙ מוֹסְרֹתַ֔יִךְ וַתֹּאמְרִ֖י לֹ֣א אעבד אֶעֱב֑וֹר כִּ֣י עַֽל־ כָּל־ גִּבְעָ֞ה גְּבֹהָ֗ה וְתַ֙חַת֙ כָּל־ עֵ֣ץ רַעֲנָ֔ן אַ֖תְּ צֹעָ֥ה זֹנָֽה׃ ",
        "versenonikud": "כי מעולם שברתי עלך נתקתי מוסרתיך ותאמרי לא אעבד אעבור כי על כל גבעה גבהה ותחת כל עץ רענן את צעה זנה "
    },
    {
        "bookchapter": "ירמיהו",
        "chapter": "ב",
        "versechapter": "כא",
        "bookseder": "ירמיהו",
        "seder": "א",
        "verseseder": "מ",
        "versenikud": "וְאָֽנֹכִי֙ נְטַעְתִּ֣יךְ שֹׂרֵ֔ק כֻּלֹּ֖ה זֶ֣רַע אֱמֶ֑ת וְאֵיךְ֙ נֶהְפַּ֣כְתְּ לִ֔י סוּרֵ֖י הַגֶּ֥פֶן נָכְרִיָּֽה׃ ",
        "versenonikud": "ואנכי נטעתיך שרק כלה זרע אמת ואיך נהפכת לי סורי הגפן נכריה "
    },
    {
        "bookchapter": "ירמיהו",
        "chapter": "ב",
        "versechapter": "כב",
        "bookseder": "ירמיהו",
        "seder": "א",
        "verseseder": "מא",
        "versenikud": "כִּ֤י אִם־ תְּכַבְּסִי֙ בַּנֶּ֔תֶר וְתַרְבִּי־ לָ֖ךְ בֹּרִ֑ית נִכְתָּ֤ם עֲוֺנֵךְ֙ לְפָנַ֔י נְאֻ֖ם אֲדֹנָ֥י יְהוִֽה׃ ",
        "versenonikud": "כי אם תכבסי בנתר ותרבי לך ברית נכתם עונך לפני נאם אדני יהוה "
    },
    {
        "bookchapter": "ירמיהו",
        "chapter": "ב",
        "versechapter": "כג",
        "bookseder": "ירמיהו",
        "seder": "א",
        "verseseder": "מב",
        "versenikud": "אֵ֣יךְ תֹּאמְרִ֞י לֹ֣א נִטְמֵ֗אתִי אַחֲרֵ֤י הַבְּעָלִים֙ לֹ֣א הָלַ֔כְתִּי רְאִ֤י דַרְכֵּךְ֙ בַּגַּ֔יְא דְּעִ֖י מֶ֣ה עָשִׂ֑ית בִּכְרָ֥ה קַלָּ֖ה מְשָׂרֶ֥כֶת דְּרָכֶֽיהָ׃ ",
        "versenonikud": "איך תאמרי לא נטמאתי אחרי הבעלים לא הלכתי ראי דרכך בגיא דעי מה עשית בכרה קלה משרכת דרכיה "
    },
    {
        "bookchapter": "ירמיהו",
        "chapter": "ב",
        "versechapter": "כד",
        "bookseder": "ירמיהו",
        "seder": "א",
        "verseseder": "מג",
        "versenikud": "פֶּ֣רֶה ׀ לִמֻּ֣ד מִדְבָּ֗ר בְּאַוַּ֤ת נפשו נַפְשָׁהּ֙ שָׁאֲפָ֣ה ר֔וּחַ תַּאֲנָתָ֖הּ מִ֣י יְשִׁיבֶ֑נָּה כָּל־ מְבַקְשֶׁ֙יהָ֙ לֹ֣א יִיעָ֔פוּ בְּחָדְשָׁ֖הּ יִמְצָאֽוּנְהָ׃ ",
        "versenonikud": "פרה  למד מדבר באות נפשו נפשה שאפה רוח תאנתה מי ישיבנה כל מבקשיה לא ייעפו בחדשה ימצאונה "
    },
    {
        "bookchapter": "ירמיהו",
        "chapter": "ב",
        "versechapter": "כה",
        "bookseder": "ירמיהו",
        "seder": "א",
        "verseseder": "מד",
        "versenikud": "מִנְעִ֤י רַגְלֵךְ֙ מִיָּחֵ֔ף וגורנך וּגְרוֹנֵ֖ךְ מִצִּמְאָ֑ה וַתֹּאמְרִ֣י נוֹאָ֔שׁ ל֕וֹא כִּֽי־ אָהַ֥בְתִּי זָרִ֖ים וְאַחֲרֵיהֶ֥ם אֵלֵֽךְ׃ ",
        "versenonikud": "מנעי רגלך מיחף וגורנך וגרונך מצמאה ותאמרי נואש לוא כי אהבתי זרים ואחריהם אלך "
    },
    {
        "bookchapter": "ירמיהו",
        "chapter": "ב",
        "versechapter": "כו",
        "bookseder": "ירמיהו",
        "seder": "א",
        "verseseder": "מה",
        "versenikud": "כְּבֹ֤שֶׁת גַּנָּב֙ כִּ֣י יִמָּצֵ֔א כֵּ֥ן הֹבִ֖ישׁוּ בֵּ֣ית יִשְׂרָאֵ֑ל הֵ֤מָּה מַלְכֵיהֶם֙ שָֽׂרֵיהֶ֔ם וְכֹהֲנֵיהֶ֖ם וּנְבִיאֵיהֶֽם׃ ",
        "versenonikud": "כבשת גנב כי ימצא כן הבישו בית ישראל המה מלכיהם שריהם וכהניהם ונביאיהם "
    },
    {
        "bookchapter": "ירמיהו",
        "chapter": "ב",
        "versechapter": "כז",
        "bookseder": "ירמיהו",
        "seder": "א",
        "verseseder": "מו",
        "versenikud": "אֹמְרִ֨ים לָעֵ֜ץ אָ֣בִי אַ֗תָּה וְלָאֶ֙בֶן֙ אַ֣תְּ ילדתני יְלִדְתָּ֔נוּ כִּֽי־ פָנ֥וּ אֵלַ֛י עֹ֖רֶף וְלֹ֣א פָנִ֑ים וּבְעֵ֤ת רָֽעָתָם֙ יֹֽאמְר֔וּ ק֖וּמָה וְהוֹשִׁיעֵֽנוּ׃ ",
        "versenonikud": "אמרים לעץ אבי אתה ולאבן את ילדתני ילדתנו כי פנו אלי ערף ולא פנים ובעת רעתם יאמרו קומה והושיענו "
    },
    {
        "bookchapter": "ירמיהו",
        "chapter": "ב",
        "versechapter": "כח",
        "bookseder": "ירמיהו",
        "seder": "א",
        "verseseder": "מז",
        "versenikud": "וְאַיֵּ֤ה אֱלֹהֶ֙יךָ֙ אֲשֶׁ֣ר עָשִׂ֣יתָ לָּ֔ךְ יָק֕וּמוּ אִם־ יוֹשִׁיע֖וּךָ בְּעֵ֣ת רָעָתֶ֑ךָ כִּ֚י מִסְפַּ֣ר עָרֶ֔יךָ הָי֥וּ אֱלֹהֶ֖יךָ יְהוּדָֽה׃ ",
        "versenonikud": "ואיה אלהיך אשר עשית לך יקומו אם יושיעוך בעת רעתך כי מספר עריך היו אלהיך יהודה "
    },
    {
        "bookchapter": "ירמיהו",
        "chapter": "ב",
        "versechapter": "כט",
        "bookseder": "ירמיהו",
        "seder": "א",
        "verseseder": "מח",
        "versenikud": "לָ֥מָּה תָרִ֖יבוּ אֵלָ֑י כֻּלְּכֶ֛ם פְּשַׁעְתֶּ֥ם בִּ֖י נְאֻם־ יְהוָֽה׃ ",
        "versenonikud": "למה תריבו אלי כלכם פשעתם בי נאם יהוה "
    },
    {
        "bookchapter": "ירמיהו",
        "chapter": "ב",
        "versechapter": "ל",
        "bookseder": "ירמיהו",
        "seder": "א",
        "verseseder": "מט",
        "versenikud": "לַשָּׁוְא֙ הִכֵּ֣יתִי אֶת־ בְּנֵיכֶ֔ם מוּסָ֖ר לֹ֣א לָקָ֑חוּ אָכְלָ֧ה חַרְבְּכֶ֛ם נְבִֽיאֵיכֶ֖ם כְּאַרְיֵ֥ה מַשְׁחִֽית׃ ",
        "versenonikud": "לשוא הכיתי את בניכם מוסר לא לקחו אכלה חרבכם נביאיכם כאריה משחית "
    },
    {
        "bookchapter": "ירמיהו",
        "chapter": "ב",
        "versechapter": "לא",
        "bookseder": "ירמיהו",
        "seder": "א",
        "verseseder": "נ",
        "versenikud": "הַדּ֗וֹר אַתֶּם֙ רְא֣וּ דְבַר־ יְהוָ֔ה הֲמִדְבָּ֤ר הָיִ֙יתִי֙ לְיִשְׂרָאֵ֔ל אִ֛ם אֶ֥רֶץ מַאְפֵּ֖לְיָ֑ה מַדּ֜וּעַ אָמְר֤וּ עַמִּי֙ רַ֔דְנוּ לֽוֹא־ נָב֥וֹא ע֖וֹד אֵלֶֽיךָ׃ ",
        "versenonikud": "הדור אתם ראו דבר יהוה המדבר הייתי לישראל אם ארץ מאפליה מדוע אמרו עמי רדנו לוא נבוא עוד אליך "
    },
    {
        "bookchapter": "ירמיהו",
        "chapter": "ב",
        "versechapter": "לב",
        "bookseder": "ירמיהו",
        "seder": "א",
        "verseseder": "נא",
        "versenikud": "הֲתִשְׁכַּ֤ח בְּתוּלָה֙ עֶדְיָ֔הּ כַּלָּ֖ה קִשֻּׁרֶ֑יהָ וְעַמִּ֣י שְׁכֵח֔וּנִי יָמִ֖ים אֵ֥ין מִסְפָּֽר׃ ",
        "versenonikud": "התשכח בתולה עדיה כלה קשריה ועמי שכחוני ימים אין מספר "
    },
    {
        "bookchapter": "ירמיהו",
        "chapter": "ב",
        "versechapter": "לג",
        "bookseder": "ירמיהו",
        "seder": "א",
        "verseseder": "נב",
        "versenikud": "מַה־ תֵּיטִ֥בִי דַּרְכֵּ֖ךְ לְבַקֵּ֣שׁ אַהֲבָ֑ה לָכֵן֙ גַּ֣ם אֶת־ הָרָע֔וֹת למדתי לִמַּ֖דְתְּ אֶת־ דְּרָכָֽיִךְ׃ ",
        "versenonikud": "מה תיטבי דרכך לבקש אהבה לכן גם את הרעות למדתי למדת את דרכיך "
    },
    {
        "bookchapter": "ירמיהו",
        "chapter": "ב",
        "versechapter": "לד",
        "bookseder": "ירמיהו",
        "seder": "א",
        "verseseder": "נג",
        "versenikud": "גַּ֤ם בִּכְנָפַ֙יִךְ֙ נִמְצְא֔וּ דַּ֛ם נַפְשׁ֥וֹת אֶבְיוֹנִ֖ים נְקִיִּ֑ים לֹֽא־ בַמַּחְתֶּ֥רֶת מְצָאתִ֖ים כִּ֥י עַל־ כָּל־ אֵֽלֶּה׃ ",
        "versenonikud": "גם בכנפיך נמצאו דם נפשות אביונים נקיים לא במחתרת מצאתים כי על כל אלה "
    },
    {
        "bookchapter": "ירמיהו",
        "chapter": "ב",
        "versechapter": "לה",
        "bookseder": "ירמיהו",
        "seder": "א",
        "verseseder": "נד",
        "versenikud": "וַתֹּֽאמְרִי֙ כִּ֣י נִקֵּ֔יתִי אַ֛ךְ שָׁ֥ב אַפּ֖וֹ מִמֶּ֑נִּי הִנְנִי֙ נִשְׁפָּ֣ט אוֹתָ֔ךְ עַל־ אָמְרֵ֖ךְ לֹ֥א חָטָֽאתִי׃ ",
        "versenonikud": "ותאמרי כי נקיתי אך שב אפו ממני הנני נשפט אותך על אמרך לא חטאתי "
    },
    {
        "bookchapter": "ירמיהו",
        "chapter": "ב",
        "versechapter": "לו",
        "bookseder": "ירמיהו",
        "seder": "א",
        "verseseder": "נה",
        "versenikud": "מַה־ תֵּזְלִ֥י מְאֹ֖ד לְשַׁנּ֣וֹת אֶת־ דַּרְכֵּ֑ךְ גַּ֤ם מִמִּצְרַ֙יִם֙ תֵּב֔וֹשִׁי כַּאֲשֶׁר־ בֹּ֖שְׁתְּ מֵאַשּֽׁוּר׃ ",
        "versenonikud": "מה תזלי מאד לשנות את דרכך גם ממצרים תבושי כאשר בשת מאשור "
    },
    {
        "bookchapter": "ירמיהו",
        "chapter": "ב",
        "versechapter": "לז",
        "bookseder": "ירמיהו",
        "seder": "א",
        "verseseder": "נו",
        "versenikud": "גַּ֣ם מֵאֵ֥ת זֶה֙ תֵּֽצְאִ֔י וְיָדַ֖יִךְ עַל־ רֹאשֵׁ֑ךְ כִּֽי־ מָאַ֤ס יְהֹוָה֙ בְּמִבְטַחַ֔יִךְ וְלֹ֥א תַצְלִ֖יחִי לָהֶֽם׃ ",
        "versenonikud": "גם מאת זה תצאי וידיך על ראשך כי מאס יהוה במבטחיך ולא תצליחי להם "
    }
]