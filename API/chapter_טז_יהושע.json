[
    {
        "bookchapter": "יהושע",
        "chapter": "טז",
        "versechapter": "א",
        "bookseder": "יהושע",
        "seder": "ט",
        "verseseder": "סה",
        "versenikud": "וַיֵּצֵ֨א הַגּוֹרָ֜ל לִבְנֵ֤י יוֹסֵף֙ מִיַּרְדֵּ֣ן יְרִיח֔וֹ לְמֵ֥י יְרִיח֖וֹ מִזְרָ֑חָה הַמִּדְבָּ֗ר עֹלֶ֧ה מִירִיח֛וֹ בָּהָ֖ר בֵּֽית־ אֵֽל׃ ",
        "versenonikud": "ויצא הגורל לבני יוסף מירדן יריחו למי יריחו מזרחה המדבר עלה מיריחו בהר בית אל "
    },
    {
        "bookchapter": "יהושע",
        "chapter": "טז",
        "versechapter": "ב",
        "bookseder": "יהושע",
        "seder": "ט",
        "verseseder": "סו",
        "versenikud": "וְיָצָ֥א מִבֵּֽית־ אֵ֖ל ל֑וּזָה וְעָבַ֛ר אֶל־ גְּב֥וּל הָאַרְכִּ֖י עֲטָרֽוֹת׃ ",
        "versenonikud": "ויצא מבית אל לוזה ועבר אל גבול הארכי עטרות "
    },
    {
        "bookchapter": "יהושע",
        "chapter": "טז",
        "versechapter": "ג",
        "bookseder": "יהושע",
        "seder": "ט",
        "verseseder": "סז",
        "versenikud": "וְיָֽרַד־ יָ֜מָּה אֶל־ גְּב֣וּל הַיַּפְלֵטִ֗י עַ֣ד גְּב֧וּל בֵּית־ חוֹרֹ֛ן תַּחְתּ֖וֹן וְעַד־ גָּ֑זֶר וְהָי֥וּ תצאתו תֹצְאֹתָ֖יו יָֽמָּה׃ ",
        "versenonikud": "וירד ימה אל גבול היפלטי עד גבול בית חורן תחתון ועד גזר והיו תצאתו תצאתיו ימה "
    },
    {
        "bookchapter": "יהושע",
        "chapter": "טז",
        "versechapter": "ד",
        "bookseder": "יהושע",
        "seder": "ט",
        "verseseder": "סח",
        "versenikud": "וַיִּנְחֲל֥וּ בְנֵי־ יוֹסֵ֖ף מְנַשֶּׁ֥ה וְאֶפְרָֽיִם׃ ",
        "versenonikud": "וינחלו בני יוסף מנשה ואפרים "
    },
    {
        "bookchapter": "יהושע",
        "chapter": "טז",
        "versechapter": "ה",
        "bookseder": "יהושע",
        "seder": "ט",
        "verseseder": "סט",
        "versenikud": "וַיְהִ֛י גְּב֥וּל בְּנֵֽי־ אֶפְרַ֖יִם לְמִשְׁפְּחֹתָ֑ם וַיְהִ֞י גְּב֤וּל נַחֲלָתָם֙ מִזְרָ֔חָה עַטְר֣וֹת אַדָּ֔ר עַד־ בֵּ֥ית חוֹרֹ֖ן עֶלְיֽוֹן׃ ",
        "versenonikud": "ויהי גבול בני אפרים למשפחתם ויהי גבול נחלתם מזרחה עטרות אדר עד בית חורן עליון "
    },
    {
        "bookchapter": "יהושע",
        "chapter": "טז",
        "versechapter": "ו",
        "bookseder": "יהושע",
        "seder": "ט",
        "verseseder": "ע",
        "versenikud": "וְיָצָ֨א הַגְּב֜וּל הַיָּ֗מָּה הַֽמִּכְמְתָת֙ מִצָּפ֔וֹן וְנָסַ֧ב הַגְּב֛וּל מִזְרָ֖חָה תַּאֲנַ֣ת שִׁלֹ֑ה וְעָבַ֣ר אוֹת֔וֹ מִמִּזְרַ֖ח יָנֽוֹחָה׃ ",
        "versenonikud": "ויצא הגבול הימה המכמתת מצפון ונסב הגבול מזרחה תאנת שלה ועבר אותו ממזרח ינוחה "
    },
    {
        "bookchapter": "יהושע",
        "chapter": "טז",
        "versechapter": "ז",
        "bookseder": "יהושע",
        "seder": "ט",
        "verseseder": "עא",
        "versenikud": "וְיָרַ֥ד מִיָּנ֖וֹחָה עֲטָר֣וֹת וְנַעֲרָ֑תָה וּפָגַע֙ בִּֽירִיח֔וֹ וְיָצָ֖א הַיַּרְדֵּֽן׃ ",
        "versenonikud": "וירד מינוחה עטרות ונערתה ופגע ביריחו ויצא הירדן "
    },
    {
        "bookchapter": "יהושע",
        "chapter": "טז",
        "versechapter": "ח",
        "bookseder": "יהושע",
        "seder": "ט",
        "verseseder": "עב",
        "versenikud": "מִתַּפּ֜וּחַ יֵלֵ֨ךְ הַגְּב֥וּל יָ֙מָּה֙ נַ֣חַל קָנָ֔ה וְהָי֥וּ תֹצְאֹתָ֖יו הַיָּ֑מָּה זֹ֗את נַחֲלַ֛ת מַטֵּ֥ה בְנֵי־ אֶפְרַ֖יִם לְמִשְׁפְּחֹתָֽם׃ ",
        "versenonikud": "מתפוח ילך הגבול ימה נחל קנה והיו תצאתיו הימה זאת נחלת מטה בני אפרים למשפחתם "
    },
    {
        "bookchapter": "יהושע",
        "chapter": "טז",
        "versechapter": "ט",
        "bookseder": "יהושע",
        "seder": "ט",
        "verseseder": "עג",
        "versenikud": "וְהֶעָרִ֗ים הַמִּבְדָּלוֹת֙ לִבְנֵ֣י אֶפְרַ֔יִם בְּת֖וֹךְ נַחֲלַ֣ת בְּנֵֽי־ מְנַשֶּׁ֑ה כָּֽל־ הֶעָרִ֖ים וְחַצְרֵיהֶֽן׃ ",
        "versenonikud": "והערים המבדלות לבני אפרים בתוך נחלת בני מנשה כל הערים וחצריהן "
    },
    {
        "bookchapter": "יהושע",
        "chapter": "טז",
        "versechapter": "י",
        "bookseder": "יהושע",
        "seder": "ט",
        "verseseder": "עד",
        "versenikud": "וְלֹ֣א הוֹרִ֔ישׁוּ אֶת־ הַֽכְּנַעֲנִ֖י הַיּוֹשֵׁ֣ב בְּגָ֑זֶר וַיֵּ֨שֶׁב הַֽכְּנַעֲנִ֜י בְּקֶ֤רֶב אֶפְרַ֙יִם֙ עַד־ הַיּ֣וֹם הַזֶּ֔ה וַיְהִ֖י לְמַס־ עֹבֵֽד׃ ",
        "versenonikud": "ולא הורישו את הכנעני היושב בגזר וישב הכנעני בקרב אפרים עד היום הזה ויהי למס עבד "
    }
]