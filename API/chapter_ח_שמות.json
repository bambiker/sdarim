[
    {
        "bookchapter": "שמות",
        "chapter": "ח",
        "versechapter": "א",
        "bookseder": "שמות",
        "seder": "ה",
        "verseseder": "כג",
        "parasha": "וארא",
        "versenikud": "וַיֹּ֣אמֶר יְהוָה֮ אֶל־ מֹשֶׁה֒ אֱמֹ֣ר אֶֽל־ אַהֲרֹ֗ן נְטֵ֤ה אֶת־ יָדְךָ֙ בְּמַטֶּ֔ךָ עַל־ הַ֨נְּהָרֹ֔ת עַל־ הַיְאֹרִ֖ים וְעַל־ הָאֲגַמִּ֑ים וְהַ֥עַל אֶת־ הַֽצְפַרְדְּעִ֖ים עַל־ אֶ֥רֶץ מִצְרָֽיִם׃ ",
        "versenonikud": "ויאמר יהוה אל משה אמר אל אהרן נטה את ידך במטך על הנהרת על היארים ועל האגמים והעל את הצפרדעים על ארץ מצרים "
    },
    {
        "bookchapter": "שמות",
        "chapter": "ח",
        "versechapter": "ב",
        "bookseder": "שמות",
        "seder": "ה",
        "verseseder": "כד",
        "parasha": "וארא",
        "versenikud": "וַיֵּ֤ט אַהֲרֹן֙ אֶת־ יָד֔וֹ עַ֖ל מֵימֵ֣י מִצְרָ֑יִם וַתַּ֙עַל֙ הַצְּפַרְדֵּ֔עַ וַתְּכַ֖ס אֶת־ אֶ֥רֶץ מִצְרָֽיִם׃ ",
        "versenonikud": "ויט אהרן את ידו על מימי מצרים ותעל הצפרדע ותכס את ארץ מצרים "
    },
    {
        "bookchapter": "שמות",
        "chapter": "ח",
        "versechapter": "ג",
        "bookseder": "שמות",
        "seder": "ה",
        "verseseder": "כה",
        "parasha": "וארא",
        "versenikud": "וַיַּֽעֲשׂוּ־ כֵ֥ן הַֽחֲרְטֻמִּ֖ים בְּלָטֵיהֶ֑ם וַיַּעֲל֥וּ אֶת־ הַֽצְפַרְדְּעִ֖ים עַל־ אֶ֥רֶץ מִצְרָֽיִם׃ ",
        "versenonikud": "ויעשו כן החרטמים בלטיהם ויעלו את הצפרדעים על ארץ מצרים "
    },
    {
        "bookchapter": "שמות",
        "chapter": "ח",
        "versechapter": "ד",
        "bookseder": "שמות",
        "seder": "ה",
        "verseseder": "כו",
        "parasha": "וארא",
        "versenikud": "וַיִּקְרָ֨א פַרְעֹ֜ה לְמֹשֶׁ֣ה וּֽלְאַהֲרֹ֗ן וַיֹּ֙אמֶר֙ הַעְתִּ֣ירוּ אֶל־ יְהוָ֔ה וְיָסֵר֙ הַֽצְפַרְדְּעִ֔ים מִמֶּ֖נִּי וּמֵֽעַמִּ֑י וַאֲשַׁלְּחָה֙ אֶת־ הָעָ֔ם וְיִזְבְּח֖וּ לַיהוָֽה׃ ",
        "versenonikud": "ויקרא פרעה למשה ולאהרן ויאמר העתירו אל יהוה ויסר הצפרדעים ממני ומעמי ואשלחה את העם ויזבחו ליהוה "
    },
    {
        "bookchapter": "שמות",
        "chapter": "ח",
        "versechapter": "ה",
        "bookseder": "שמות",
        "seder": "ה",
        "verseseder": "כז",
        "parasha": "וארא",
        "versenikud": "וַיֹּ֣אמֶר מֹשֶׁ֣ה לְפַרְעֹה֮ הִתְפָּאֵ֣ר עָלַי֒ לְמָתַ֣י ׀ אַעְתִּ֣יר לְךָ֗ וְלַעֲבָדֶ֙יךָ֙ וּֽלְעַמְּךָ֔ לְהַכְרִית֙ הַֽצֲפַרְדְּעִ֔ים מִמְּךָ֖ וּמִבָּתֶּ֑יךָ רַ֥ק בַּיְאֹ֖ר תִּשָּׁאַֽרְנָה׃ ",
        "versenonikud": "ויאמר משה לפרעה התפאר עלי למתי  אעתיר לך ולעבדיך ולעמך להכרית הצפרדעים ממך ומבתיך רק ביאר תשארנה "
    },
    {
        "bookchapter": "שמות",
        "chapter": "ח",
        "versechapter": "ו",
        "bookseder": "שמות",
        "seder": "ה",
        "verseseder": "כח",
        "parasha": "וארא",
        "versenikud": "וַיֹּ֖אמֶר לְמָחָ֑ר וַיֹּ֙אמֶר֙ כִּדְבָ֣רְךָ֔ לְמַ֣עַן תֵּדַ֔ע כִּי־ אֵ֖ין כַּיהוָ֥ה אֱלֹהֵֽינוּ׃ ",
        "versenonikud": "ויאמר למחר ויאמר כדברך למען תדע כי אין כיהוה אלהינו "
    },
    {
        "bookchapter": "שמות",
        "chapter": "ח",
        "versechapter": "ז",
        "bookseder": "שמות",
        "seder": "ה",
        "verseseder": "כט",
        "parasha": "וארא",
        "versenikud": "וְסָר֣וּ הַֽצְפַרְדְּעִ֗ים מִמְּךָ֙ וּמִבָּ֣תֶּ֔יךָ וּמֵעֲבָדֶ֖יךָ וּמֵעַמֶּ֑ךָ רַ֥ק בַּיְאֹ֖ר תִּשָּׁאַֽרְנָה׃ ",
        "versenonikud": "וסרו הצפרדעים ממך ומבתיך ומעבדיך ומעמך רק ביאר תשארנה "
    },
    {
        "bookchapter": "שמות",
        "chapter": "ח",
        "versechapter": "ח",
        "bookseder": "שמות",
        "seder": "ה",
        "verseseder": "ל",
        "parasha": "וארא",
        "versenikud": "וַיֵּצֵ֥א מֹשֶׁ֛ה וְאַהֲרֹ֖ן מֵעִ֣ם פַּרְעֹ֑ה וַיִּצְעַ֤ק מֹשֶׁה֙ אֶל־ יְהוָ֔ה עַל־ דְּבַ֥ר הַֽצְפַרְדְּעִ֖ים אֲשֶׁר־ שָׂ֥ם לְפַרְעֹֽה׃ ",
        "versenonikud": "ויצא משה ואהרן מעם פרעה ויצעק משה אל יהוה על דבר הצפרדעים אשר שם לפרעה "
    },
    {
        "bookchapter": "שמות",
        "chapter": "ח",
        "versechapter": "ט",
        "bookseder": "שמות",
        "seder": "ה",
        "verseseder": "לא",
        "parasha": "וארא",
        "versenikud": "וַיַּ֥עַשׂ יְהוָ֖ה כִּדְבַ֣ר מֹשֶׁ֑ה וַיָּמֻ֙תוּ֙ הַֽצְפַרְדְּעִ֔ים מִן־ הַבָּתִּ֥ים מִן־ הַחֲצֵרֹ֖ת וּמִן־ הַשָּׂדֹֽת׃ ",
        "versenonikud": "ויעש יהוה כדבר משה וימתו הצפרדעים מן הבתים מן החצרת ומן השדת "
    },
    {
        "bookchapter": "שמות",
        "chapter": "ח",
        "versechapter": "י",
        "bookseder": "שמות",
        "seder": "ה",
        "verseseder": "לב",
        "parasha": "וארא",
        "versenikud": "וַיִּצְבְּר֥וּ אֹתָ֖ם חֳמָרִ֣ם חֳמָרִ֑ם וַתִּבְאַ֖שׁ הָאָֽרֶץ׃ ",
        "versenonikud": "ויצברו אתם חמרם חמרם ותבאש הארץ "
    },
    {
        "bookchapter": "שמות",
        "chapter": "ח",
        "versechapter": "יא",
        "bookseder": "שמות",
        "seder": "ה",
        "verseseder": "לג",
        "parasha": "וארא",
        "versenikud": "וַיַּ֣רְא פַּרְעֹ֗ה כִּ֤י הָֽיְתָה֙ הָֽרְוָחָ֔ה וְהַכְבֵּד֙ אֶת־ לִבּ֔וֹ וְלֹ֥א שָׁמַ֖ע אֲלֵהֶ֑ם כַּאֲשֶׁ֖ר דִּבֶּ֥ר יְהוָֽה׃ ",
        "versenonikud": "וירא פרעה כי היתה הרוחה והכבד את לבו ולא שמע אלהם כאשר דבר יהוה "
    },
    {
        "bookchapter": "שמות",
        "chapter": "ח",
        "versechapter": "יב",
        "bookseder": "שמות",
        "seder": "ה",
        "verseseder": "לד",
        "parasha": "וארא",
        "versenikud": "וַיֹּ֣אמֶר יְהוָה֮ אֶל־ מֹשֶׁה֒ אֱמֹר֙ אֶֽל־ אַהֲרֹ֔ן נְטֵ֣ה אֶֽת־ מַטְּךָ֔ וְהַ֖ךְ אֶת־ עֲפַ֣ר הָאָ֑רֶץ וְהָיָ֥ה לְכִנִּ֖ם בְּכָל־ אֶ֥רֶץ מִצְרָֽיִם׃ ",
        "versenonikud": "ויאמר יהוה אל משה אמר אל אהרן נטה את מטך והך את עפר הארץ והיה לכנם בכל ארץ מצרים "
    },
    {
        "bookchapter": "שמות",
        "chapter": "ח",
        "versechapter": "יג",
        "bookseder": "שמות",
        "seder": "ה",
        "verseseder": "לה",
        "parasha": "וארא",
        "versenikud": "וַיַּֽעֲשׂוּ־ כֵ֗ן וַיֵּט֩ אַהֲרֹ֨ן אֶת־ יָד֤וֹ בְמַטֵּ֙הוּ֙ וַיַּךְ֙ אֶת־ עֲפַ֣ר הָאָ֔רֶץ וַתְּהִי֙ הַכִּנָּ֔ם בָּאָדָ֖ם וּבַבְּהֵמָ֑ה כָּל־ עֲפַ֥ר הָאָ֛רֶץ הָיָ֥ה כִנִּ֖ים בְּכָל־ אֶ֥רֶץ מִצְרָֽיִם׃ ",
        "versenonikud": "ויעשו כן ויט אהרן את ידו במטהו ויך את עפר הארץ ותהי הכנם באדם ובבהמה כל עפר הארץ היה כנים בכל ארץ מצרים "
    },
    {
        "bookchapter": "שמות",
        "chapter": "ח",
        "versechapter": "יד",
        "bookseder": "שמות",
        "seder": "ה",
        "verseseder": "לו",
        "parasha": "וארא",
        "versenikud": "וַיַּעֲשׂוּ־ כֵ֨ן הַחַרְטֻמִּ֧ים בְּלָטֵיהֶ֛ם לְהוֹצִ֥יא אֶת־ הַכִּנִּ֖ים וְלֹ֣א יָכֹ֑לוּ וַתְּהִי֙ הַכִּנָּ֔ם בָּאָדָ֖ם וּבַבְּהֵמָֽה׃ ",
        "versenonikud": "ויעשו כן החרטמים בלטיהם להוציא את הכנים ולא יכלו ותהי הכנם באדם ובבהמה "
    },
    {
        "bookchapter": "שמות",
        "chapter": "ח",
        "versechapter": "טו",
        "bookseder": "שמות",
        "seder": "ה",
        "verseseder": "לז",
        "parasha": "וארא",
        "versenikud": "וַיֹּאמְר֤וּ הַֽחַרְטֻמִּים֙ אֶל־ פַּרְעֹ֔ה אֶצְבַּ֥ע אֱלֹהִ֖ים הִ֑וא וַיֶּחֱזַ֤ק לֵב־ פַּרְעֹה֙ וְלֹֽא־ שָׁמַ֣ע אֲלֵהֶ֔ם כַּאֲשֶׁ֖ר דִּבֶּ֥ר יְהוָֽה׃ ",
        "versenonikud": "ויאמרו החרטמים אל פרעה אצבע אלהים הוא ויחזק לב פרעה ולא שמע אלהם כאשר דבר יהוה "
    },
    {
        "bookchapter": "שמות",
        "chapter": "ח",
        "versechapter": "טז",
        "bookseder": "שמות",
        "seder": "ו",
        "verseseder": "א",
        "parasha": "וארא",
        "versenikud": "וַיֹּ֨אמֶר יְהוָ֜ה אֶל־ מֹשֶׁ֗ה הַשְׁכֵּ֤ם בַּבֹּ֙קֶר֙ וְהִתְיַצֵּב֙ לִפְנֵ֣י פַרְעֹ֔ה הִנֵּ֖ה יוֹצֵ֣א הַמָּ֑יְמָה וְאָמַרְתָּ֣ אֵלָ֗יו כֹּ֚ה אָמַ֣ר יְהוָ֔ה שַׁלַּ֥ח עַמִּ֖י וְיַֽעַבְדֻֽנִי׃ ",
        "versenonikud": "ויאמר יהוה אל משה השכם בבקר והתיצב לפני פרעה הנה יוצא המימה ואמרת אליו כה אמר יהוה שלח עמי ויעבדני "
    },
    {
        "bookchapter": "שמות",
        "chapter": "ח",
        "versechapter": "יז",
        "bookseder": "שמות",
        "seder": "ו",
        "verseseder": "ב",
        "parasha": "וארא",
        "versenikud": "כִּ֣י אִם־ אֵינְךָ֮ מְשַׁלֵּ֣חַ אֶת־ עַמִּי֒ הִנְנִי֩ מַשְׁלִ֨יחַ בְּךָ֜ וּבַעֲבָדֶ֧יךָ וּֽבְעַמְּךָ֛ וּבְבָתֶּ֖יךָ אֶת־ הֶעָרֹ֑ב וּמָ֨לְא֜וּ בָּתֵּ֤י מִצְרַ֙יִם֙ אֶת־ הֶ֣עָרֹ֔ב וְגַ֥ם הָאֲדָמָ֖ה אֲשֶׁר־ הֵ֥ם עָלֶֽיהָ׃ ",
        "versenonikud": "כי אם אינך משלח את עמי הנני משליח בך ובעבדיך ובעמך ובבתיך את הערב ומלאו בתי מצרים את הערב וגם האדמה אשר הם עליה "
    },
    {
        "bookchapter": "שמות",
        "chapter": "ח",
        "versechapter": "יח",
        "bookseder": "שמות",
        "seder": "ו",
        "verseseder": "ג",
        "parasha": "וארא",
        "versenikud": "וְהִפְלֵיתִי֩ בַיּ֨וֹם הַה֜וּא אֶת־ אֶ֣רֶץ גֹּ֗שֶׁן אֲשֶׁ֤ר עַמִּי֙ עֹמֵ֣ד עָלֶ֔יהָ לְבִלְתִּ֥י הֱיֽוֹת־ שָׁ֖ם עָרֹ֑ב לְמַ֣עַן תֵּדַ֔ע כִּ֛י אֲנִ֥י יְהוָ֖ה בְּקֶ֥רֶב הָאָֽרֶץ׃ ",
        "versenonikud": "והפליתי ביום ההוא את ארץ גשן אשר עמי עמד עליה לבלתי היות שם ערב למען תדע כי אני יהוה בקרב הארץ "
    },
    {
        "bookchapter": "שמות",
        "chapter": "ח",
        "versechapter": "יט",
        "bookseder": "שמות",
        "seder": "ו",
        "verseseder": "ד",
        "parasha": "וארא",
        "versenikud": "וְשַׂמְתִּ֣י פְדֻ֔ת בֵּ֥ין עַמִּ֖י וּבֵ֣ין עַמֶּ֑ךָ לְמָחָ֥ר יִהְיֶ֖ה הָאֹ֥ת הַזֶּֽה׃ ",
        "versenonikud": "ושמתי פדת בין עמי ובין עמך למחר יהיה האת הזה "
    },
    {
        "bookchapter": "שמות",
        "chapter": "ח",
        "versechapter": "כ",
        "bookseder": "שמות",
        "seder": "ו",
        "verseseder": "ה",
        "parasha": "וארא",
        "versenikud": "וַיַּ֤עַשׂ יְהוָה֙ כֵּ֔ן וַיָּבֹא֙ עָרֹ֣ב כָּבֵ֔ד בֵּ֥יתָה פַרְעֹ֖ה וּבֵ֣ית עֲבָדָ֑יו וּבְכָל־ אֶ֧רֶץ מִצְרַ֛יִם תִּשָּׁחֵ֥ת הָאָ֖רֶץ מִפְּנֵ֥י הֶעָרֹֽב׃ ",
        "versenonikud": "ויעש יהוה כן ויבא ערב כבד ביתה פרעה ובית עבדיו ובכל ארץ מצרים תשחת הארץ מפני הערב "
    },
    {
        "bookchapter": "שמות",
        "chapter": "ח",
        "versechapter": "כא",
        "bookseder": "שמות",
        "seder": "ו",
        "verseseder": "ו",
        "parasha": "וארא",
        "versenikud": "וַיִּקְרָ֣א פַרְעֹ֔ה אֶל־ מֹשֶׁ֖ה וּֽלְאַהֲרֹ֑ן וַיֹּ֗אמֶר לְכ֛וּ זִבְח֥וּ לֵֽאלֹהֵיכֶ֖ם בָּאָֽרֶץ׃ ",
        "versenonikud": "ויקרא פרעה אל משה ולאהרן ויאמר לכו זבחו לאלהיכם בארץ "
    },
    {
        "bookchapter": "שמות",
        "chapter": "ח",
        "versechapter": "כב",
        "bookseder": "שמות",
        "seder": "ו",
        "verseseder": "ז",
        "parasha": "וארא",
        "versenikud": "וַיֹּ֣אמֶר מֹשֶׁ֗ה לֹ֤א נָכוֹן֙ לַעֲשׂ֣וֹת כֵּ֔ן כִּ֚י תּוֹעֲבַ֣ת מִצְרַ֔יִם נִזְבַּ֖ח לַיהוָ֣ה אֱלֹהֵ֑ינוּ הֵ֣ן נִזְבַּ֞ח אֶת־ תּוֹעֲבַ֥ת מִצְרַ֛יִם לְעֵינֵיהֶ֖ם וְלֹ֥א יִסְקְלֻֽנוּ׃ ",
        "versenonikud": "ויאמר משה לא נכון לעשות כן כי תועבת מצרים נזבח ליהוה אלהינו הן נזבח את תועבת מצרים לעיניהם ולא יסקלנו "
    },
    {
        "bookchapter": "שמות",
        "chapter": "ח",
        "versechapter": "כג",
        "bookseder": "שמות",
        "seder": "ו",
        "verseseder": "ח",
        "parasha": "וארא",
        "versenikud": "דֶּ֚רֶךְ שְׁלֹ֣שֶׁת יָמִ֔ים נֵלֵ֖ךְ בַּמִּדְבָּ֑ר וְזָבַ֙חְנוּ֙ לַֽיהוָ֣ה אֱלֹהֵ֔ינוּ כַּאֲשֶׁ֖ר יֹאמַ֥ר אֵלֵֽינוּ׃ ",
        "versenonikud": "דרך שלשת ימים נלך במדבר וזבחנו ליהוה אלהינו כאשר יאמר אלינו "
    },
    {
        "bookchapter": "שמות",
        "chapter": "ח",
        "versechapter": "כד",
        "bookseder": "שמות",
        "seder": "ו",
        "verseseder": "ט",
        "parasha": "וארא",
        "versenikud": "וַיֹּ֣אמֶר פַּרְעֹ֗ה אָנֹכִ֞י אֲשַׁלַּ֤ח אֶתְכֶם֙ וּזְבַחְתֶּ֞ם לַיהוָ֤ה אֱלֹֽהֵיכֶם֙ בַּמִּדְבָּ֔ר רַ֛ק הַרְחֵ֥ק לֹא־ תַרְחִ֖יקוּ לָלֶ֑כֶת הַעְתִּ֖ירוּ בַּעֲדִֽי׃ ",
        "versenonikud": "ויאמר פרעה אנכי אשלח אתכם וזבחתם ליהוה אלהיכם במדבר רק הרחק לא תרחיקו ללכת העתירו בעדי "
    },
    {
        "bookchapter": "שמות",
        "chapter": "ח",
        "versechapter": "כה",
        "bookseder": "שמות",
        "seder": "ו",
        "verseseder": "י",
        "parasha": "וארא",
        "versenikud": "וַיֹּ֣אמֶר מֹשֶׁ֗ה הִנֵּ֨ה אָנֹכִ֜י יוֹצֵ֤א מֵֽעִמָּךְ֙ וְהַעְתַּרְתִּ֣י אֶל־ יְהוָ֔ה וְסָ֣ר הֶעָרֹ֗ב מִפַּרְעֹ֛ה מֵעֲבָדָ֥יו וּמֵעַמּ֖וֹ מָחָ֑ר רַ֗ק אַל־ יֹסֵ֤ף פַּרְעֹה֙ הָתֵ֔ל לְבִלְתִּי֙ שַׁלַּ֣ח אֶת־ הָעָ֔ם לִזְבֹּ֖חַ לַֽיהוָֽה׃ ",
        "versenonikud": "ויאמר משה הנה אנכי יוצא מעמך והעתרתי אל יהוה וסר הערב מפרעה מעבדיו ומעמו מחר רק אל יסף פרעה התל לבלתי שלח את העם לזבח ליהוה "
    },
    {
        "bookchapter": "שמות",
        "chapter": "ח",
        "versechapter": "כו",
        "bookseder": "שמות",
        "seder": "ו",
        "verseseder": "יא",
        "parasha": "וארא",
        "versenikud": "וַיֵּצֵ֥א מֹשֶׁ֖ה מֵעִ֣ם פַּרְעֹ֑ה וַיֶּעְתַּ֖ר אֶל־ יְהוָֽה׃ ",
        "versenonikud": "ויצא משה מעם פרעה ויעתר אל יהוה "
    },
    {
        "bookchapter": "שמות",
        "chapter": "ח",
        "versechapter": "כז",
        "bookseder": "שמות",
        "seder": "ו",
        "verseseder": "יב",
        "parasha": "וארא",
        "versenikud": "וַיַּ֤עַשׂ יְהוָה֙ כִּדְבַ֣ר מֹשֶׁ֔ה וַיָּ֙סַר֙ הֶעָרֹ֔ב מִפַּרְעֹ֖ה מֵעֲבָדָ֣יו וּמֵעַמּ֑וֹ לֹ֥א נִשְׁאַ֖ר אֶחָֽד׃ ",
        "versenonikud": "ויעש יהוה כדבר משה ויסר הערב מפרעה מעבדיו ומעמו לא נשאר אחד "
    },
    {
        "bookchapter": "שמות",
        "chapter": "ח",
        "versechapter": "כח",
        "bookseder": "שמות",
        "seder": "ו",
        "verseseder": "יג",
        "parasha": "וארא",
        "versenikud": "וַיַּכְבֵּ֤ד פַּרְעֹה֙ אֶת־ לִבּ֔וֹ גַּ֖ם בַּפַּ֣עַם הַזֹּ֑את וְלֹ֥א שִׁלַּ֖ח אֶת־ הָעָֽם׃ ",
        "versenonikud": "ויכבד פרעה את לבו גם בפעם הזאת ולא שלח את העם "
    }
]