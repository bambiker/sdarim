[
    {
        "bookchapter": "זכריה",
        "chapter": "יב",
        "versechapter": "א",
        "bookseder": "תרי עשר",
        "seder": "כ",
        "verseseder": "א",
        "versenikud": "מַשָּׂ֥א דְבַר־ יְהוָ֖ה עַל־ יִשְׂרָאֵ֑ל נְאֻם־ יְהוָ֗ה נֹטֶ֤ה שָׁמַ֙יִם֙ וְיֹסֵ֣ד אָ֔רֶץ וְיֹצֵ֥ר רֽוּחַ־ אָדָ֖ם בְּקִרְבּֽוֹ׃ ",
        "versenonikud": "משא דבר יהוה על ישראל נאם יהוה נטה שמים ויסד ארץ ויצר רוח אדם בקרבו "
    },
    {
        "bookchapter": "זכריה",
        "chapter": "יב",
        "versechapter": "ב",
        "bookseder": "תרי עשר",
        "seder": "כ",
        "verseseder": "ב",
        "versenikud": "הִנֵּ֣ה אָ֠נֹכִי שָׂ֣ם אֶת־ יְרוּשָׁלִַ֧ם סַף־ רַ֛עַל לְכָל־ הָעַמִּ֖ים סָבִ֑יב וְגַ֧ם עַל־ יְהוּדָ֛ה יִֽהְיֶ֥ה בַמָּצ֖וֹר עַל־ יְרוּשָׁלִָֽם׃ ",
        "versenonikud": "הנה אנכי שם את ירושלם סף רעל לכל העמים סביב וגם על יהודה יהיה במצור על ירושלם "
    },
    {
        "bookchapter": "זכריה",
        "chapter": "יב",
        "versechapter": "ג",
        "bookseder": "תרי עשר",
        "seder": "כ",
        "verseseder": "ג",
        "versenikud": "וְהָיָ֣ה בַיּוֹם־ הַ֠הוּא אָשִׂ֨ים אֶת־ יְרוּשָׁלִַ֜ם אֶ֤בֶן מַֽעֲמָסָה֙ לְכָל־ הָ֣עַמִּ֔ים כָּל־ עֹמְסֶ֖יהָ שָׂר֣וֹט יִשָּׂרֵ֑טוּ וְנֶאֶסְפ֣וּ עָלֶ֔יהָ כֹּ֖ל גּוֹיֵ֥י הָאָֽרֶץ׃ ",
        "versenonikud": "והיה ביום ההוא אשים את ירושלם אבן מעמסה לכל העמים כל עמסיה שרוט ישרטו ונאספו עליה כל גויי הארץ "
    },
    {
        "bookchapter": "זכריה",
        "chapter": "יב",
        "versechapter": "ד",
        "bookseder": "תרי עשר",
        "seder": "כ",
        "verseseder": "ד",
        "versenikud": "בַּיּ֨וֹם הַה֜וּא נְאֻם־ יְהוָ֗ה אַכֶּ֤ה כָל־ סוּס֙ בַּתִּמָּה֔וֹן וְרֹכְב֖וֹ בַּשִּׁגָּע֑וֹן וְעַל־ בֵּ֤ית יְהוּדָה֙ אֶפְקַ֣ח אֶת־ עֵינַ֔י וְכֹל֙ ס֣וּס הָֽעַמִּ֔ים אַכֶּ֖ה בַּֽעִוָּרֽוֹן׃ ",
        "versenonikud": "ביום ההוא נאם יהוה אכה כל סוס בתמהון ורכבו בשגעון ועל בית יהודה אפקח את עיני וכל סוס העמים אכה בעורון "
    },
    {
        "bookchapter": "זכריה",
        "chapter": "יב",
        "versechapter": "ה",
        "bookseder": "תרי עשר",
        "seder": "כ",
        "verseseder": "ה",
        "versenikud": "וְאָֽמְר֛וּ אַלֻּפֵ֥י יְהוּדָ֖ה בְּלִבָּ֑ם אַמְצָ֥ה לִי֙ יֹשְׁבֵ֣י יְרוּשָׁלִַ֔ם בַּיהוָ֥ה צְבָא֖וֹת אֱלֹהֵיהֶֽם׃ ",
        "versenonikud": "ואמרו אלפי יהודה בלבם אמצה לי ישבי ירושלם ביהוה צבאות אלהיהם "
    },
    {
        "bookchapter": "זכריה",
        "chapter": "יב",
        "versechapter": "ו",
        "bookseder": "תרי עשר",
        "seder": "כ",
        "verseseder": "ו",
        "versenikud": "בַּיּ֣וֹם הַה֡וּא אָשִׂים֩ אֶת־ אַלֻּפֵ֨י יְהוּדָ֜ה כְּֽכִיּ֧וֹר אֵ֣שׁ בְּעֵצִ֗ים וּכְלַפִּ֥יד אֵשׁ֙ בְּעָמִ֔יר וְאָ֨כְל֜וּ עַל־ יָמִ֧ין וְעַל־ שְׂמֹ֛אול אֶת־ כָּל־ הָעַמִּ֖ים סָבִ֑יב וְיָשְׁבָ֨ה יְרוּשָׁלִַ֥ם ע֛וֹד תַּחְתֶּ֖יהָ בִּירוּשָׁלִָֽם׃ ",
        "versenonikud": "ביום ההוא אשים את אלפי יהודה ככיור אש בעצים וכלפיד אש בעמיר ואכלו על ימין ועל שמאול את כל העמים סביב וישבה ירושלם עוד תחתיה בירושלם "
    },
    {
        "bookchapter": "זכריה",
        "chapter": "יב",
        "versechapter": "ז",
        "bookseder": "תרי עשר",
        "seder": "כ",
        "verseseder": "ז",
        "versenikud": "וְהוֹשִׁ֧יעַ יְהוָ֛ה אֶת־ אָהֳלֵ֥י יְהוּדָ֖ה בָּרִֽאשֹׁנָ֑ה לְמַ֨עַן לֹֽא־ תִגְדַּ֜ל תִּפְאֶ֣רֶת בֵּית־ דָּוִ֗יד וְתִפְאֶ֛רֶת יֹשֵׁ֥ב יְרוּשָׁלִַ֖ם עַל־ יְהוּדָֽה׃ ",
        "versenonikud": "והושיע יהוה את אהלי יהודה בראשנה למען לא תגדל תפארת בית דויד ותפארת ישב ירושלם על יהודה "
    },
    {
        "bookchapter": "זכריה",
        "chapter": "יב",
        "versechapter": "ח",
        "bookseder": "תרי עשר",
        "seder": "כ",
        "verseseder": "ח",
        "versenikud": "בַּיּ֣וֹם הַה֗וּא יָגֵ֤ן יְהוָה֙ בְּעַד֙ יוֹשֵׁ֣ב יְרוּשָׁלִַ֔ם וְהָיָ֞ה הַנִּכְשָׁ֥ל בָּהֶ֛ם בַּיּ֥וֹם הַה֖וּא כְּדָוִ֑יד וּבֵ֤ית דָּוִיד֙ כֵּֽאלֹהִ֔ים כְּמַלְאַ֥ךְ יְהוָ֖ה לִפְנֵיהֶֽם׃ ",
        "versenonikud": "ביום ההוא יגן יהוה בעד יושב ירושלם והיה הנכשל בהם ביום ההוא כדויד ובית דויד כאלהים כמלאך יהוה לפניהם "
    },
    {
        "bookchapter": "זכריה",
        "chapter": "יב",
        "versechapter": "ט",
        "bookseder": "תרי עשר",
        "seder": "כ",
        "verseseder": "ט",
        "versenikud": "וְהָיָ֖ה בַּיּ֣וֹם הַה֑וּא אֲבַקֵּ֗שׁ לְהַשְׁמִיד֙ אֶת־ כָּל־ הַגּוֹיִ֔ם הַבָּאִ֖ים עַל־ יְרוּשָׁלִָֽם׃ ",
        "versenonikud": "והיה ביום ההוא אבקש להשמיד את כל הגוים הבאים על ירושלם "
    },
    {
        "bookchapter": "זכריה",
        "chapter": "יב",
        "versechapter": "י",
        "bookseder": "תרי עשר",
        "seder": "כ",
        "verseseder": "י",
        "versenikud": "וְשָׁפַכְתִּי֩ עַל־ בֵּ֨ית דָּוִ֜יד וְעַ֣ל ׀ יוֹשֵׁ֣ב יְרוּשָׁלִַ֗ם ר֤וּחַ חֵן֙ וְתַ֣חֲנוּנִ֔ים וְהִבִּ֥יטוּ אֵלַ֖י אֵ֣ת אֲשֶׁר־ דָּקָ֑רוּ וְסָפְד֣וּ עָלָ֗יו כְּמִסְפֵּד֙ עַל־ הַיָּחִ֔יד וְהָמֵ֥ר עָלָ֖יו כְּהָמֵ֥ר עַֽל־ הַבְּכֽוֹר׃ ",
        "versenonikud": "ושפכתי על בית דויד ועל  יושב ירושלם רוח חן ותחנונים והביטו אלי את אשר דקרו וספדו עליו כמספד על היחיד והמר עליו כהמר על הבכור "
    },
    {
        "bookchapter": "זכריה",
        "chapter": "יב",
        "versechapter": "יא",
        "bookseder": "תרי עשר",
        "seder": "כ",
        "verseseder": "יא",
        "versenikud": "בַּיּ֣וֹם הַה֗וּא יִגְדַּ֤ל הַמִּסְפֵּד֙ בִּיר֣וּשָׁלִַ֔ם כְּמִסְפַּ֥ד הֲדַדְ־ רִמּ֖וֹן בְּבִקְעַ֥ת מְגִדּֽוֹן׃ ",
        "versenonikud": "ביום ההוא יגדל המספד בירושלם כמספד הדד רמון בבקעת מגדון "
    },
    {
        "bookchapter": "זכריה",
        "chapter": "יב",
        "versechapter": "יב",
        "bookseder": "תרי עשר",
        "seder": "כ",
        "verseseder": "יב",
        "versenikud": "וְסָפְדָ֣ה הָאָ֔רֶץ מִשְׁפָּח֥וֹת מִשְׁפָּח֖וֹת לְבָ֑ד מִשְׁפַּ֨חַת בֵּית־ דָּוִ֤יד לְבָד֙ וּנְשֵׁיהֶ֣ם לְבָ֔ד מִשְׁפַּ֤חַת בֵּית־ נָתָן֙ לְבָ֔ד וּנְשֵׁיהֶ֖ם לְבָֽד׃ ",
        "versenonikud": "וספדה הארץ משפחות משפחות לבד משפחת בית דויד לבד ונשיהם לבד משפחת בית נתן לבד ונשיהם לבד "
    },
    {
        "bookchapter": "זכריה",
        "chapter": "יב",
        "versechapter": "יג",
        "bookseder": "תרי עשר",
        "seder": "כ",
        "verseseder": "יג",
        "versenikud": "מִשְׁפַּ֤חַת בֵּית־ לֵוִי֙ לְבָ֔ד וּנְשֵׁיהֶ֖ם לְבָ֑ד מִשְׁפַּ֤חַת הַשִּׁמְעִי֙ לְבָ֔ד וּנְשֵׁיהֶ֖ם לְבָֽד׃ ",
        "versenonikud": "משפחת בית לוי לבד ונשיהם לבד משפחת השמעי לבד ונשיהם לבד "
    },
    {
        "bookchapter": "זכריה",
        "chapter": "יב",
        "versechapter": "יד",
        "bookseder": "תרי עשר",
        "seder": "כ",
        "verseseder": "יד",
        "versenikud": "כֹּ֗ל הַמִּשְׁפָּחוֹת֙ הַנִּשְׁאָר֔וֹת מִשְׁפָּחֹ֥ת מִשְׁפָּחֹ֖ת לְבָ֑ד וּנְשֵׁיהֶ֖ם לְבָֽד׃ ",
        "versenonikud": "כל המשפחות הנשארות משפחת משפחת לבד ונשיהם לבד "
    },
    {
        "bookchapter": "זכריה",
        "chapter": "יג",
        "versechapter": "א",
        "bookseder": "תרי עשר",
        "seder": "כ",
        "verseseder": "טו",
        "versenikud": "בַּיּ֣וֹם הַה֗וּא יִֽהְיֶה֙ מָק֣וֹר נִפְתָּ֔ח לְבֵ֥ית דָּוִ֖יד וּלְיֹשְׁבֵ֣י יְרֽוּשָׁלִָ֑ם לְחַטַּ֖את וּלְנִדָּֽה׃ ",
        "versenonikud": "ביום ההוא יהיה מקור נפתח לבית דויד ולישבי ירושלם לחטאת ולנדה "
    },
    {
        "bookchapter": "זכריה",
        "chapter": "יג",
        "versechapter": "ב",
        "bookseder": "תרי עשר",
        "seder": "כ",
        "verseseder": "טז",
        "versenikud": "וְהָיָה֩ בַיּ֨וֹם הַה֜וּא נְאֻ֣ם ׀ יְהוָ֣ה צְבָא֗וֹת אַכְרִ֞ית אֶת־ שְׁמ֤וֹת הָֽעֲצַבִּים֙ מִן־ הָאָ֔רֶץ וְלֹ֥א יִזָּכְר֖וּ ע֑וֹד וְגַ֧ם אֶת־ הַנְּבִיאִ֛ים וְאֶת־ ר֥וּחַ הַטֻּמְאָ֖ה אַעֲבִ֥יר מִן־ הָאָֽרֶץ׃ ",
        "versenonikud": "והיה ביום ההוא נאם  יהוה צבאות אכרית את שמות העצבים מן הארץ ולא יזכרו עוד וגם את הנביאים ואת רוח הטמאה אעביר מן הארץ "
    },
    {
        "bookchapter": "זכריה",
        "chapter": "יג",
        "versechapter": "ג",
        "bookseder": "תרי עשר",
        "seder": "כ",
        "verseseder": "יז",
        "versenikud": "וְהָיָ֗ה כִּֽי־ יִנָּבֵ֣א אִישׁ֮ עוֹד֒ וְאָמְר֣וּ אֵ֠לָיו אָבִ֨יו וְאִמּ֤וֹ יֹֽלְדָיו֙ לֹ֣א תִֽחְיֶ֔ה כִּ֛י שֶׁ֥קֶר דִּבַּ֖רְתָּ בְּשֵׁ֣ם יְהוָ֑ה וּדְקָרֻ֜הוּ אָבִ֧יהוּ וְאִמּ֛וֹ יֹלְדָ֖יו בְּהִנָּבְאֽוֹ׃ ",
        "versenonikud": "והיה כי ינבא איש עוד ואמרו אליו אביו ואמו ילדיו לא תחיה כי שקר דברת בשם יהוה ודקרהו אביהו ואמו ילדיו בהנבאו "
    },
    {
        "bookchapter": "זכריה",
        "chapter": "יג",
        "versechapter": "ד",
        "bookseder": "תרי עשר",
        "seder": "כ",
        "verseseder": "יח",
        "versenikud": "וְהָיָ֣ה ׀ בַּיּ֣וֹם הַה֗וּא יֵבֹ֧שׁוּ הַנְּבִיאִ֛ים אִ֥ישׁ מֵחֶזְיֹנ֖וֹ בְּהִנָּֽבְאֹת֑וֹ וְלֹ֧א יִלְבְּשׁ֛וּ אַדֶּ֥רֶת שֵׂעָ֖ר לְמַ֥עַן כַּחֵֽשׁ׃ ",
        "versenonikud": "והיה  ביום ההוא יבשו הנביאים איש מחזינו בהנבאתו ולא ילבשו אדרת שער למען כחש "
    },
    {
        "bookchapter": "זכריה",
        "chapter": "יג",
        "versechapter": "ה",
        "bookseder": "תרי עשר",
        "seder": "כ",
        "verseseder": "יט",
        "versenikud": "וְאָמַ֕ר לֹ֥א נָבִ֖יא אָנֹ֑כִי אִישׁ־ עֹבֵ֤ד אֲדָמָה֙ אָנֹ֔כִי כִּ֥י אָדָ֖ם הִקְנַ֥נִי מִנְּעוּרָֽי׃ ",
        "versenonikud": "ואמר לא נביא אנכי איש עבד אדמה אנכי כי אדם הקנני מנעורי "
    },
    {
        "bookchapter": "זכריה",
        "chapter": "יג",
        "versechapter": "ו",
        "bookseder": "תרי עשר",
        "seder": "כ",
        "verseseder": "כ",
        "versenikud": "וְאָמַ֣ר אֵלָ֔יו מָ֧ה הַמַּכּ֛וֹת הָאֵ֖לֶּה בֵּ֣ין יָדֶ֑יךָ וְאָמַ֕ר אֲשֶׁ֥ר הֻכֵּ֖יתִי בֵּ֥ית מְאַהֲבָֽי׃ ",
        "versenonikud": "ואמר אליו מה המכות האלה בין ידיך ואמר אשר הכיתי בית מאהבי "
    },
    {
        "bookchapter": "זכריה",
        "chapter": "יג",
        "versechapter": "ז",
        "bookseder": "תרי עשר",
        "seder": "כ",
        "verseseder": "כא",
        "versenikud": "חֶ֗רֶב עוּרִ֤י עַל־ רֹעִי֙ וְעַל־ גֶּ֣בֶר עֲמִיתִ֔י נְאֻ֖ם יְהוָ֣ה צְבָא֑וֹת הַ֤ךְ אֶת־ הָֽרֹעֶה֙ וּתְפוּצֶ֣יןָ הַצֹּ֔אן וַהֲשִׁבֹתִ֥י יָדִ֖י עַל־ הַצֹּעֲרִֽים׃ ",
        "versenonikud": "חרב עורי על רעי ועל גבר עמיתי נאם יהוה צבאות הך את הרעה ותפוצין הצאן והשבתי ידי על הצערים "
    },
    {
        "bookchapter": "זכריה",
        "chapter": "יג",
        "versechapter": "ח",
        "bookseder": "תרי עשר",
        "seder": "כ",
        "verseseder": "כב",
        "versenikud": "וְהָיָ֤ה בְכָל־ הָאָ֙רֶץ֙ נְאֻם־ יְהוָ֔ה פִּֽי־ שְׁנַ֣יִם בָּ֔הּ יִכָּרְת֖וּ יִגְוָ֑עוּ וְהַשְּׁלִשִׁ֖ית יִוָּ֥תֶר בָּֽהּ׃ ",
        "versenonikud": "והיה בכל הארץ נאם יהוה פי שנים בה יכרתו יגועו והשלשית יותר בה "
    },
    {
        "bookchapter": "זכריה",
        "chapter": "יג",
        "versechapter": "ט",
        "bookseder": "תרי עשר",
        "seder": "כ",
        "verseseder": "כג",
        "versenikud": "וְהֵבֵאתִ֤י אֶת־ הַשְּׁלִשִׁית֙ בָּאֵ֔שׁ וּצְרַפְתִּים֙ כִּצְרֹ֣ף אֶת־ הַכֶּ֔סֶף וּבְחַנְתִּ֖ים כִּבְחֹ֣ן אֶת־ הַזָּהָ֑ב ה֣וּא ׀ יִקְרָ֣א בִשְׁמִ֗י וַֽאֲנִי֙ אֶעֱנֶ֣ה אֹת֔וֹ אָמַ֙רְתִּי֙ עַמִּ֣י ה֔וּא וְה֥וּא יֹאמַ֖ר יְהוָ֥ה אֱלֹהָֽי׃ ",
        "versenonikud": "והבאתי את השלשית באש וצרפתים כצרף את הכסף ובחנתים כבחן את הזהב הוא  יקרא בשמי ואני אענה אתו אמרתי עמי הוא והוא יאמר יהוה אלהי "
    },
    {
        "bookchapter": "זכריה",
        "chapter": "יד",
        "versechapter": "א",
        "bookseder": "תרי עשר",
        "seder": "כ",
        "verseseder": "כד",
        "versenikud": "הִנֵּ֥ה יֽוֹם־ בָּ֖א לַֽיהוָ֑ה וְחֻלַּ֥ק שְׁלָלֵ֖ךְ בְּקִרְבֵּֽךְ׃ ",
        "versenonikud": "הנה יום בא ליהוה וחלק שללך בקרבך "
    },
    {
        "bookchapter": "זכריה",
        "chapter": "יד",
        "versechapter": "ב",
        "bookseder": "תרי עשר",
        "seder": "כ",
        "verseseder": "כה",
        "versenikud": "וְאָסַפְתִּ֨י אֶת־ כָּל־ הַגּוֹיִ֥ם ׀ אֶֽל־ יְרוּשָׁלִַם֮ לַמִּלְחָמָה֒ וְנִלְכְּדָ֣ה הָעִ֗יר וְנָשַׁ֙סּוּ֙ הַבָּ֣תִּ֔ים וְהַנָּשִׁ֖ים תשגלנה תִּשָּׁכַ֑בְנָה וְיָצָ֞א חֲצִ֤י הָעִיר֙ בַּגּוֹלָ֔ה וְיֶ֣תֶר הָעָ֔ם לֹ֥א יִכָּרֵ֖ת מִן־ הָעִֽיר׃ ",
        "versenonikud": "ואספתי את כל הגוים  אל ירושלם למלחמה ונלכדה העיר ונשסו הבתים והנשים תשגלנה תשכבנה ויצא חצי העיר בגולה ויתר העם לא יכרת מן העיר "
    },
    {
        "bookchapter": "זכריה",
        "chapter": "יד",
        "versechapter": "ג",
        "bookseder": "תרי עשר",
        "seder": "כ",
        "verseseder": "כו",
        "versenikud": "וְיָצָ֣א יְהוָ֔ה וְנִלְחַ֖ם בַּגּוֹיִ֣ם הָהֵ֑ם כְּי֥וֹם הִֽלָּחֲמ֖ו בְּי֥וֹם קְרָֽב׃ ",
        "versenonikud": "ויצא יהוה ונלחם בגוים ההם כיום הלחמו ביום קרב "
    },
    {
        "bookchapter": "זכריה",
        "chapter": "יד",
        "versechapter": "ד",
        "bookseder": "תרי עשר",
        "seder": "כ",
        "verseseder": "כז",
        "versenikud": "וְעָמְד֣וּ רַגְלָ֣יו בַּיּוֹם־ הַ֠הוּא עַל־ הַ֨ר הַזֵּתִ֜ים אֲשֶׁ֨ר עַל־ פְּנֵ֥י יְרוּשָׁלִַם֮ מִקֶּדֶם֒ וְנִבְקַע֩ הַ֨ר הַזֵּיתִ֤ים מֵֽחֶצְיוֹ֙ מִזְרָ֣חָה וָיָ֔מָּה גֵּ֖יא גְּדוֹלָ֣ה מְאֹ֑ד וּמָ֨שׁ חֲצִ֥י הָהָ֛ר צָפ֖וֹנָה וְחֶצְיוֹ־ נֶֽגְבָּה׃ ",
        "versenonikud": "ועמדו רגליו ביום ההוא על הר הזתים אשר על פני ירושלם מקדם ונבקע הר הזיתים מחציו מזרחה וימה גיא גדולה מאד ומש חצי ההר צפונה וחציו נגבה "
    },
    {
        "bookchapter": "זכריה",
        "chapter": "יד",
        "versechapter": "ה",
        "bookseder": "תרי עשר",
        "seder": "כ",
        "verseseder": "כח",
        "versenikud": "וְנַסְתֶּ֣ם גֵּֽיא־ הָרַ֗י כִּֽי־ יַגִּ֣יעַ גֵּי־ הָרִים֮ אֶל־ אָצַל֒ וְנַסְתֶּ֗ם כַּאֲשֶׁ֤ר נַסְתֶּם֙ מִפְּנֵ֣י הָרַ֔עַשׁ בִּימֵ֖י עֻזִּיָּ֣ה מֶֽלֶךְ־ יְהוּדָ֑ה וּבָא֙ יְהוָ֣ה אֱלֹהַ֔י כָּל־ קְדֹשִׁ֖ים עִמָּֽךְ׃ ",
        "versenonikud": "ונסתם גיא הרי כי יגיע גי הרים אל אצל ונסתם כאשר נסתם מפני הרעש בימי עזיה מלך יהודה ובא יהוה אלהי כל קדשים עמך "
    },
    {
        "bookchapter": "זכריה",
        "chapter": "יד",
        "versechapter": "ו",
        "bookseder": "תרי עשר",
        "seder": "כ",
        "verseseder": "כט",
        "versenikud": "וְהָיָ֖ה בַּיּ֣וֹם הַה֑וּא לֹֽא־ יִהְיֶ֣ה א֔וֹר יְקָר֖וֹת יקפאון וְקִפָּאֽוֹן׃ ",
        "versenonikud": "והיה ביום ההוא לא יהיה אור יקרות יקפאון וקפאון "
    },
    {
        "bookchapter": "זכריה",
        "chapter": "יד",
        "versechapter": "ז",
        "bookseder": "תרי עשר",
        "seder": "כ",
        "verseseder": "ל",
        "versenikud": "וְהָיָ֣ה יוֹם־ אֶחָ֗ד ה֛וּא יִוָּדַ֥ע לַֽיהוָ֖ה לֹא־ י֣וֹם וְלֹא־ לָ֑יְלָה וְהָיָ֥ה לְעֵֽת־ עֶ֖רֶב יִֽהְיֶה־ אֽוֹר׃ ",
        "versenonikud": "והיה יום אחד הוא יודע ליהוה לא יום ולא לילה והיה לעת ערב יהיה אור "
    },
    {
        "bookchapter": "זכריה",
        "chapter": "יד",
        "versechapter": "ח",
        "bookseder": "תרי עשר",
        "seder": "כ",
        "verseseder": "לא",
        "versenikud": "וְהָיָ֣ה ׀ בַּיּ֣וֹם הַה֗וּא יֵצְא֤וּ מַֽיִם־ חַיִּים֙ מִיר֣וּשָׁלִַ֔ם חֶצְיָ֗ם אֶל־ הַיָּם֙ הַקַּדְמוֹנִ֔י וְחֶצְיָ֖ם אֶל־ הַיָּ֣ם הָאַחֲר֑וֹן בַּקַּ֥יִץ וּבָחֹ֖רֶף יִֽהְיֶֽה׃ ",
        "versenonikud": "והיה  ביום ההוא יצאו מים חיים מירושלם חצים אל הים הקדמוני וחצים אל הים האחרון בקיץ ובחרף יהיה "
    },
    {
        "bookchapter": "זכריה",
        "chapter": "יד",
        "versechapter": "ט",
        "bookseder": "תרי עשר",
        "seder": "כ",
        "verseseder": "לב",
        "versenikud": "וְהָיָ֧ה יְהוָ֛ה לְמֶ֖לֶךְ עַל־ כָּל־ הָאָ֑רֶץ בַּיּ֣וֹם הַה֗וּא יִהְיֶ֧ה יְהוָ֛ה אֶחָ֖ד וּשְׁמ֥וֹ אֶחָֽד׃ ",
        "versenonikud": "והיה יהוה למלך על כל הארץ ביום ההוא יהיה יהוה אחד ושמו אחד "
    },
    {
        "bookchapter": "זכריה",
        "chapter": "יד",
        "versechapter": "י",
        "bookseder": "תרי עשר",
        "seder": "כ",
        "verseseder": "לג",
        "versenikud": "יִסּ֨וֹב כָּל־ הָאָ֤רֶץ כָּעֲרָבָה֙ מִגֶּ֣בַע לְרִמּ֔וֹן נֶ֖גֶב יְרֽוּשָׁלִָ֑ם וְֽרָאֲמָה֩ וְיָשְׁבָ֨ה תַחְתֶּ֜יהָ לְמִשַּׁ֣עַר בִּנְיָמִ֗ן עַד־ מְק֞וֹם שַׁ֤עַר הָֽרִאשׁוֹן֙ עַד־ שַׁ֣עַר הַפִּנִּ֔ים וּמִגְדַּ֣ל חֲנַנְאֵ֔ל עַ֖ד יִקְבֵ֥י הַמֶּֽלֶךְ׃ ",
        "versenonikud": "יסוב כל הארץ כערבה מגבע לרמון נגב ירושלם וראמה וישבה תחתיה למשער בנימן עד מקום שער הראשון עד שער הפנים ומגדל חננאל עד יקבי המלך "
    },
    {
        "bookchapter": "זכריה",
        "chapter": "יד",
        "versechapter": "יא",
        "bookseder": "תרי עשר",
        "seder": "כ",
        "verseseder": "לד",
        "versenikud": "וְיָ֣שְׁבוּ בָ֔הּ וְחֵ֖רֶם לֹ֣א יִֽהְיֶה־ ע֑וֹד וְיָשְׁבָ֥ה יְרוּשָׁלִַ֖ם לָבֶֽטַח׃ ",
        "versenonikud": "וישבו בה וחרם לא יהיה עוד וישבה ירושלם לבטח "
    },
    {
        "bookchapter": "זכריה",
        "chapter": "יד",
        "versechapter": "יב",
        "bookseder": "תרי עשר",
        "seder": "כ",
        "verseseder": "לה",
        "versenikud": "וְזֹ֣את ׀ תִּֽהְיֶ֣ה הַמַּגֵּפָ֗ה אֲשֶׁ֨ר יִגֹּ֤ף יְהוָה֙ אֶת־ כָּל־ הָ֣עַמִּ֔ים אֲשֶׁ֥ר צָבְא֖וּ עַל־ יְרוּשָׁלִָ֑ם הָמֵ֣ק ׀ בְּשָׂר֗וֹ וְהוּא֙ עֹמֵ֣ד עַל־ רַגְלָ֔יו וְעֵינָיו֙ תִּמַּ֣קְנָה בְחֹֽרֵיהֶ֔ן וּלְשׁוֹנ֖וֹ תִּמַּ֥ק בְּפִיהֶֽם׃ ",
        "versenonikud": "וזאת  תהיה המגפה אשר יגף יהוה את כל העמים אשר צבאו על ירושלם המק  בשרו והוא עמד על רגליו ועיניו תמקנה בחריהן ולשונו תמק בפיהם "
    },
    {
        "bookchapter": "זכריה",
        "chapter": "יד",
        "versechapter": "יג",
        "bookseder": "תרי עשר",
        "seder": "כ",
        "verseseder": "לו",
        "versenikud": "וְהָיָה֙ בַּיּ֣וֹם הַה֔וּא תִּֽהְיֶ֧ה מְהֽוּמַת־ יְהוָ֛ה רַבָּ֖ה בָּהֶ֑ם וְהֶחֱזִ֗יקוּ אִ֚ישׁ יַ֣ד רֵעֵ֔הוּ וְעָלְתָ֥ה יָד֖וֹ עַל־ יַ֥ד רֵעֵֽהוּ׃ ",
        "versenonikud": "והיה ביום ההוא תהיה מהומת יהוה רבה בהם והחזיקו איש יד רעהו ועלתה ידו על יד רעהו "
    },
    {
        "bookchapter": "זכריה",
        "chapter": "יד",
        "versechapter": "יד",
        "bookseder": "תרי עשר",
        "seder": "כ",
        "verseseder": "לז",
        "versenikud": "וְגַ֨ם־ יְהוּדָ֔ה תִּלָּחֵ֖ם בִּירֽוּשָׁלִָ֑ם וְאֻסַּף֩ חֵ֨יל כָּל־ הַגּוֹיִ֜ם סָבִ֗יב זָהָ֥ב וָכֶ֛סֶף וּבְגָדִ֖ים לָרֹ֥ב מְאֹֽד׃ ",
        "versenonikud": "וגם יהודה תלחם בירושלם ואסף חיל כל הגוים סביב זהב וכסף ובגדים לרב מאד "
    },
    {
        "bookchapter": "זכריה",
        "chapter": "יד",
        "versechapter": "טו",
        "bookseder": "תרי עשר",
        "seder": "כ",
        "verseseder": "לח",
        "versenikud": "וְכֵ֨ן תִּֽהְיֶ֜ה מַגֵּפַ֣ת הַסּ֗וּס הַפֶּ֙רֶד֙ הַגָּמָ֣ל וְהַחֲמ֔וֹר וְכָ֨ל־ הַבְּהֵמָ֔ה אֲשֶׁ֥ר יִהְיֶ֖ה בַּמַּחֲנ֣וֹת הָהֵ֑מָּה כַּמַּגֵּפָ֖ה הַזֹּֽאת׃ ",
        "versenonikud": "וכן תהיה מגפת הסוס הפרד הגמל והחמור וכל הבהמה אשר יהיה במחנות ההמה כמגפה הזאת "
    },
    {
        "bookchapter": "זכריה",
        "chapter": "יד",
        "versechapter": "טז",
        "bookseder": "תרי עשר",
        "seder": "כ",
        "verseseder": "לט",
        "versenikud": "וְהָיָ֗ה כָּל־ הַנּוֹתָר֙ מִכָּל־ הַגּוֹיִ֔ם הַבָּאִ֖ים עַל־ יְרֽוּשָׁלִָ֑ם וְעָל֞וּ מִדֵּ֧י שָׁנָ֣ה בְשָׁנָ֗ה לְהִֽשְׁתַּחֲוֺת֙ לְמֶ֙לֶךְ֙ יְהוָ֣ה צְבָא֔וֹת וְלָחֹ֖ג אֶת־ חַ֥ג הַסֻּכּֽוֹת׃ ",
        "versenonikud": "והיה כל הנותר מכל הגוים הבאים על ירושלם ועלו מדי שנה בשנה להשתחות למלך יהוה צבאות ולחג את חג הסכות "
    },
    {
        "bookchapter": "זכריה",
        "chapter": "יד",
        "versechapter": "יז",
        "bookseder": "תרי עשר",
        "seder": "כ",
        "verseseder": "מ",
        "versenikud": "וְ֠הָיָה אֲשֶׁ֨ר לֹֽא־ יַעֲלֶ֜ה מֵאֵ֨ת מִשְׁפְּח֤וֹת הָאָ֙רֶץ֙ אֶל־ יְר֣וּשָׁלִַ֔ם לְהִֽשְׁתַּחֲוֺ֔ת לְמֶ֖לֶךְ יְהוָ֣ה צְבָא֑וֹת וְלֹ֥א עֲלֵיהֶ֖ם יִהְיֶ֥ה הַגָּֽשֶׁם׃ ",
        "versenonikud": "והיה אשר לא יעלה מאת משפחות הארץ אל ירושלם להשתחות למלך יהוה צבאות ולא עליהם יהיה הגשם "
    },
    {
        "bookchapter": "זכריה",
        "chapter": "יד",
        "versechapter": "יח",
        "bookseder": "תרי עשר",
        "seder": "כ",
        "verseseder": "מא",
        "versenikud": "וְאִם־ מִשְׁפַּ֨חַת מִצְרַ֧יִם לֹֽא־ תַעֲלֶ֛ה וְלֹ֥א בָאָ֖ה וְלֹ֣א עֲלֵיהֶ֑ם תִּֽהְיֶ֣ה הַמַּגֵּפָ֗ה אֲשֶׁ֨ר יִגֹּ֤ף יְהוָה֙ אֶת־ הַגּוֹיִ֔ם אֲשֶׁר֙ לֹ֣א יַֽעֲל֔וּ לָחֹ֖ג אֶת־ חַ֥ג הַסֻּכּֽוֹת׃ ",
        "versenonikud": "ואם משפחת מצרים לא תעלה ולא באה ולא עליהם תהיה המגפה אשר יגף יהוה את הגוים אשר לא יעלו לחג את חג הסכות "
    },
    {
        "bookchapter": "זכריה",
        "chapter": "יד",
        "versechapter": "יט",
        "bookseder": "תרי עשר",
        "seder": "כ",
        "verseseder": "מב",
        "versenikud": "זֹ֥את תִּהְיֶ֖ה חַטַּ֣את מִצְרָ֑יִם וְחַטַּאת֙ כָּל־ הַגּוֹיִ֔ם אֲשֶׁר֙ לֹ֣א יַֽעֲל֔וּ לָחֹ֖ג אֶת־ חַ֥ג הַסֻּכּֽוֹת׃ ",
        "versenonikud": "זאת תהיה חטאת מצרים וחטאת כל הגוים אשר לא יעלו לחג את חג הסכות "
    },
    {
        "bookchapter": "זכריה",
        "chapter": "יד",
        "versechapter": "כ",
        "bookseder": "תרי עשר",
        "seder": "כ",
        "verseseder": "מג",
        "versenikud": "בַּיּ֣וֹם הַה֗וּא יִֽהְיֶה֙ עַל־ מְצִלּ֣וֹת הַסּ֔וּס קֹ֖דֶשׁ לַֽיהוָ֑ה וְהָיָ֤ה הַסִּירוֹת֙ בְּבֵ֣ית יְהוָ֔ה כַּמִּזְרָקִ֖ים לִפְנֵ֥י הַמִּזְבֵּֽחַ׃ ",
        "versenonikud": "ביום ההוא יהיה על מצלות הסוס קדש ליהוה והיה הסירות בבית יהוה כמזרקים לפני המזבח "
    }
]