[
    {
        "bookchapter": "תהילים",
        "chapter": "פד",
        "versechapter": "א",
        "bookseder": "תהילים",
        "seder": "יא",
        "verseseder": "קיג",
        "versenikud": "לַמְנַצֵּ֥חַ עַֽל־ הַגִּתִּ֑ית לִבְנֵי־ קֹ֥רַח מִזְמֽוֹר׃ ",
        "versenonikud": "למנצח על הגתית לבני קרח מזמור "
    },
    {
        "bookchapter": "תהילים",
        "chapter": "פד",
        "versechapter": "ב",
        "bookseder": "תהילים",
        "seder": "יא",
        "verseseder": "קיד",
        "versenikud": "מַה־ יְּדִיד֥וֹת מִשְׁכְּנוֹתֶ֗יךָ יְהוָ֥ה צְבָאֽוֹת׃ ",
        "versenonikud": "מה ידידות משכנותיך יהוה צבאות "
    },
    {
        "bookchapter": "תהילים",
        "chapter": "פד",
        "versechapter": "ג",
        "bookseder": "תהילים",
        "seder": "יא",
        "verseseder": "קטו",
        "versenikud": "נִכְסְפָ֬ה וְגַם־ כָּלְתָ֨ה ׀ נַפְשִׁי֮ לְחַצְר֪וֹת יְה֫וָ֥ה לִבִּ֥י וּבְשָׂרִ֑י יְ֝רַנְּנ֗וּ אֶ֣ל אֵֽל־ חָֽי׃ ",
        "versenonikud": "נכספה וגם כלתה  נפשי לחצרות יהוה לבי ובשרי ירננו אל אל חי "
    },
    {
        "bookchapter": "תהילים",
        "chapter": "פד",
        "versechapter": "ד",
        "bookseder": "תהילים",
        "seder": "יא",
        "verseseder": "קטז",
        "versenikud": "גַּם־ צִפּ֨וֹר ׀ מָ֪צְאָה בַ֡יִת וּדְר֤וֹר ׀ קֵ֥ן לָהּ֮ אֲשֶׁר־ שָׁ֪תָה אֶפְרֹ֫חֶ֥יהָ אֶֽת־ מִ֭זְבְּחוֹתֶיךָ יְהוָ֣ה צְבָא֑וֹת מַ֝לְכִּ֗י וֵאלֹהָֽי׃ ",
        "versenonikud": "גם צפור  מצאה בית ודרור  קן לה אשר שתה אפרחיה את מזבחותיך יהוה צבאות מלכי ואלהי "
    },
    {
        "bookchapter": "תהילים",
        "chapter": "פד",
        "versechapter": "ה",
        "bookseder": "תהילים",
        "seder": "יא",
        "verseseder": "קיז",
        "versenikud": "אַ֭שְׁרֵי יוֹשְׁבֵ֣י בֵיתֶ֑ךָ ע֝֗וֹד יְֽהַלְל֥וּךָ סֶּֽלָה׃ ",
        "versenonikud": "אשרי יושבי ביתך עוד יהללוך סלה "
    },
    {
        "bookchapter": "תהילים",
        "chapter": "פד",
        "versechapter": "ו",
        "bookseder": "תהילים",
        "seder": "יא",
        "verseseder": "קיח",
        "versenikud": "אַשְׁרֵ֣י אָ֭דָם עֽוֹז־ ל֥וֹ בָ֑ךְ מְ֝סִלּ֗וֹת בִּלְבָבָֽם׃ ",
        "versenonikud": "אשרי אדם עוז לו בך מסלות בלבבם "
    },
    {
        "bookchapter": "תהילים",
        "chapter": "פד",
        "versechapter": "ז",
        "bookseder": "תהילים",
        "seder": "יא",
        "verseseder": "קיט",
        "versenikud": "עֹבְרֵ֤י ׀ בְּעֵ֣מֶק הַ֭בָּכָא מַעְיָ֣ן יְשִׁית֑וּהוּ גַּם־ בְּ֝רָכ֗וֹת יַעְטֶ֥ה מוֹרֶֽה׃ ",
        "versenonikud": "עברי  בעמק הבכא מעין ישיתוהו גם ברכות יעטה מורה "
    },
    {
        "bookchapter": "תהילים",
        "chapter": "פד",
        "versechapter": "ח",
        "bookseder": "תהילים",
        "seder": "יא",
        "verseseder": "קכ",
        "versenikud": "יֵ֭לְכוּ מֵחַ֣יִל אֶל־ חָ֑יִל יֵרָאֶ֖ה אֶל־ אֱלֹהִ֣ים בְּצִיּֽוֹן׃ ",
        "versenonikud": "ילכו מחיל אל חיל יראה אל אלהים בציון "
    },
    {
        "bookchapter": "תהילים",
        "chapter": "פד",
        "versechapter": "ט",
        "bookseder": "תהילים",
        "seder": "יא",
        "verseseder": "קכא",
        "versenikud": "יְה֘וָ֤ה אֱלֹהִ֣ים צְ֭בָאוֹת שִׁמְעָ֣ה תְפִלָּתִ֑י הַאֲזִ֨ינָה אֱלֹהֵ֖י יַעֲקֹ֣ב סֶֽלָה׃ ",
        "versenonikud": "יהוה אלהים צבאות שמעה תפלתי האזינה אלהי יעקב סלה "
    },
    {
        "bookchapter": "תהילים",
        "chapter": "פד",
        "versechapter": "י",
        "bookseder": "תהילים",
        "seder": "יא",
        "verseseder": "קכב",
        "versenikud": "מָ֭גִנֵּנוּ רְאֵ֣ה אֱלֹהִ֑ים וְ֝הַבֵּ֗ט פְּנֵ֣י מְשִׁיחֶֽךָ׃ ",
        "versenonikud": "מגננו ראה אלהים והבט פני משיחך "
    },
    {
        "bookchapter": "תהילים",
        "chapter": "פד",
        "versechapter": "יא",
        "bookseder": "תהילים",
        "seder": "יא",
        "verseseder": "קכג",
        "versenikud": "כִּ֤י טֽוֹב־ י֥וֹם בַּחֲצֵרֶ֗יךָ מֵ֫אָ֥לֶף בָּחַ֗רְתִּי הִ֭סְתּוֹפֵף בְּבֵ֣ית אֱלֹהַ֑י מִ֝דּ֗וּר בְּאָהֳלֵי־ רֶֽשַׁע׃ ",
        "versenonikud": "כי טוב יום בחצריך מאלף בחרתי הסתופף בבית אלהי מדור באהלי רשע "
    },
    {
        "bookchapter": "תהילים",
        "chapter": "פד",
        "versechapter": "יב",
        "bookseder": "תהילים",
        "seder": "יא",
        "verseseder": "קכד",
        "versenikud": "כִּ֤י שֶׁ֨מֶשׁ ׀ וּמָגֵן֮ יְהוָ֪ה אֱלֹ֫הִ֥ים חֵ֣ן וְ֭כָבוֹד יִתֵּ֣ן יְהוָ֑ה לֹ֥א יִמְנַע־ ט֝֗וֹב לַֽהֹלְכִ֥ים בְּתָמִֽים׃ ",
        "versenonikud": "כי שמש  ומגן יהוה אלהים חן וכבוד יתן יהוה לא ימנע טוב להלכים בתמים "
    },
    {
        "bookchapter": "תהילים",
        "chapter": "פד",
        "versechapter": "יג",
        "bookseder": "תהילים",
        "seder": "יב",
        "verseseder": "א",
        "versenikud": "יְהוָ֥ה צְבָא֑וֹת אַֽשְׁרֵ֥י אָ֝דָ֗ם בֹּטֵ֥חַ בָּֽךְ׃ ",
        "versenonikud": "יהוה צבאות אשרי אדם בטח בך "
    }
]