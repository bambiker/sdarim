[
    {
        "bookchapter": "איוב",
        "chapter": "ז",
        "versechapter": "א",
        "bookseder": "איוב",
        "seder": "ב",
        "verseseder": "לב",
        "versenikud": "הֲלֹא־ צָבָ֣א לֶאֱנ֣וֹשׁ על־ עֲלֵי־ אָ֑רֶץ וְכִימֵ֖י שָׂכִ֣יר יָמָֽיו׃ ",
        "versenonikud": "הלא צבא לאנוש על עלי ארץ וכימי שכיר ימיו "
    },
    {
        "bookchapter": "איוב",
        "chapter": "ז",
        "versechapter": "ב",
        "bookseder": "איוב",
        "seder": "ב",
        "verseseder": "לג",
        "versenikud": "כְּעֶ֥בֶד יִשְׁאַף־ צֵ֑ל וּ֝כְשָׂכִ֗יר יְקַוֶּ֥ה פָעֳלֽוֹ׃ ",
        "versenonikud": "כעבד ישאף צל וכשכיר יקוה פעלו "
    },
    {
        "bookchapter": "איוב",
        "chapter": "ז",
        "versechapter": "ג",
        "bookseder": "איוב",
        "seder": "ב",
        "verseseder": "לד",
        "versenikud": "כֵּ֤ן הָנְחַ֣לְתִּי לִ֭י יַרְחֵי־ שָׁ֑וְא וְלֵיל֥וֹת עָ֝מָ֗ל מִנּוּ־ לִֽי׃ ",
        "versenonikud": "כן הנחלתי לי ירחי שוא ולילות עמל מנו לי "
    },
    {
        "bookchapter": "איוב",
        "chapter": "ז",
        "versechapter": "ד",
        "bookseder": "איוב",
        "seder": "ב",
        "verseseder": "לה",
        "versenikud": "אִם־ שָׁכַ֗בְתִּי וְאָמַ֗רְתִּי מָתַ֣י אָ֭קוּם וּמִדַּד־ עָ֑רֶב וְשָׂבַ֖עְתִּי נְדֻדִ֣ים עֲדֵי־ נָֽשֶׁף׃ ",
        "versenonikud": "אם שכבתי ואמרתי מתי אקום ומדד ערב ושבעתי נדדים עדי נשף "
    },
    {
        "bookchapter": "איוב",
        "chapter": "ז",
        "versechapter": "ה",
        "bookseder": "איוב",
        "seder": "ב",
        "verseseder": "לו",
        "versenikud": "לָ֘בַ֤שׁ בְּשָׂרִ֣י רִ֭מָּה וגיש וְג֣וּשׁ עָפָ֑ר עוֹרִ֥י רָ֝גַ֗ע וַיִּמָּאֵֽס׃ ",
        "versenonikud": "לבש בשרי רמה וגיש וגוש עפר עורי רגע וימאס "
    },
    {
        "bookchapter": "איוב",
        "chapter": "ז",
        "versechapter": "ו",
        "bookseder": "איוב",
        "seder": "ב",
        "verseseder": "לז",
        "versenikud": "יָמַ֣י קַ֭לּוּ מִנִּי־ אָ֑רֶג וַ֝יִּכְל֗וּ בְּאֶ֣פֶס תִּקְוָֽה׃ ",
        "versenonikud": "ימי קלו מני ארג ויכלו באפס תקוה "
    },
    {
        "bookchapter": "איוב",
        "chapter": "ז",
        "versechapter": "ז",
        "bookseder": "איוב",
        "seder": "ב",
        "verseseder": "לח",
        "versenikud": "זְ֭כֹר כִּי־ ר֣וּחַ חַיָּ֑י לֹא־ תָשׁ֥וּב עֵ֝ינִ֗י לִרְא֥וֹת טֽוֹב׃ ",
        "versenonikud": "זכר כי רוח חיי לא תשוב עיני לראות טוב "
    },
    {
        "bookchapter": "איוב",
        "chapter": "ז",
        "versechapter": "ח",
        "bookseder": "איוב",
        "seder": "ב",
        "verseseder": "לט",
        "versenikud": "לֹֽא־ תְ֭שׁוּרֵנִי עֵ֣ין רֹ֑אִי עֵינֶ֖יךָ בִּ֣י וְאֵינֶֽנִּי׃ ",
        "versenonikud": "לא תשורני עין ראי עיניך בי ואינני "
    },
    {
        "bookchapter": "איוב",
        "chapter": "ז",
        "versechapter": "ט",
        "bookseder": "איוב",
        "seder": "ב",
        "verseseder": "מ",
        "versenikud": "כָּלָ֣ה עָ֭נָן וַיֵּלַ֑ךְ כֵּ֥ן יוֹרֵ֥ד שְׁ֝א֗וֹל לֹ֣א יַעֲלֶֽה׃ ",
        "versenonikud": "כלה ענן וילך כן יורד שאול לא יעלה "
    },
    {
        "bookchapter": "איוב",
        "chapter": "ז",
        "versechapter": "י",
        "bookseder": "איוב",
        "seder": "ב",
        "verseseder": "מא",
        "versenikud": "לֹא־ יָשׁ֣וּב ע֣וֹד לְבֵית֑וֹ וְלֹא־ יַכִּירֶ֖נּוּ ע֣וֹד מְקֹמֽוֹ׃ ",
        "versenonikud": "לא ישוב עוד לביתו ולא יכירנו עוד מקמו "
    },
    {
        "bookchapter": "איוב",
        "chapter": "ז",
        "versechapter": "יא",
        "bookseder": "איוב",
        "seder": "ב",
        "verseseder": "מב",
        "versenikud": "גַּם־ אֲנִי֮ לֹ֤א אֶחֱשָׂ֫ךְ פִּ֥י אֲ‍ֽ֭דַבְּרָה בְּצַ֣ר רוּחִ֑י אָ֝שִׂ֗יחָה בְּמַ֣ר נַפְשִֽׁי׃ ",
        "versenonikud": "גם אני לא אחשך פי אדברה בצר רוחי אשיחה במר נפשי "
    },
    {
        "bookchapter": "איוב",
        "chapter": "ז",
        "versechapter": "יב",
        "bookseder": "איוב",
        "seder": "ב",
        "verseseder": "מג",
        "versenikud": "הֲ‍ֽיָם־ אָ֭נִי אִם־ תַּנִּ֑ין כִּֽי־ תָשִׂ֖ים עָלַ֣י מִשְׁמָֽר׃ ",
        "versenonikud": "הים אני אם תנין כי תשים עלי משמר "
    },
    {
        "bookchapter": "איוב",
        "chapter": "ז",
        "versechapter": "יג",
        "bookseder": "איוב",
        "seder": "ב",
        "verseseder": "מד",
        "versenikud": "כִּֽי־ אָ֭מַרְתִּי תְּנַחֲמֵ֣נִי עַרְשִׂ֑י יִשָּׂ֥א בְ֝שִׂיחִ֗י מִשְׁכָּבִֽי׃ ",
        "versenonikud": "כי אמרתי תנחמני ערשי ישא בשיחי משכבי "
    },
    {
        "bookchapter": "איוב",
        "chapter": "ז",
        "versechapter": "יד",
        "bookseder": "איוב",
        "seder": "ב",
        "verseseder": "מה",
        "versenikud": "וְחִתַּתַּ֥נִי בַחֲלֹמ֑וֹת וּֽמֵחֶזְיֹנ֥וֹת תְּבַעֲתַֽנִּי׃ ",
        "versenonikud": "וחתתני בחלמות ומחזינות תבעתני "
    },
    {
        "bookchapter": "איוב",
        "chapter": "ז",
        "versechapter": "טו",
        "bookseder": "איוב",
        "seder": "ב",
        "verseseder": "מו",
        "versenikud": "וַתִּבְחַ֣ר מַחֲנָ֣ק נַפְשִׁ֑י מָ֝֗וֶת מֵֽעַצְמוֹתָֽי׃ ",
        "versenonikud": "ותבחר מחנק נפשי מות מעצמותי "
    },
    {
        "bookchapter": "איוב",
        "chapter": "ז",
        "versechapter": "טז",
        "bookseder": "איוב",
        "seder": "ב",
        "verseseder": "מז",
        "versenikud": "מָ֭אַסְתִּי לֹא־ לְעֹלָ֣ם אֶֽחְיֶ֑ה חֲדַ֥ל מִ֝מֶּ֗נִּי כִּי־ הֶ֥בֶל יָמָֽי׃ ",
        "versenonikud": "מאסתי לא לעלם אחיה חדל ממני כי הבל ימי "
    },
    {
        "bookchapter": "איוב",
        "chapter": "ז",
        "versechapter": "יז",
        "bookseder": "איוב",
        "seder": "ב",
        "verseseder": "מח",
        "versenikud": "מָֽה־ אֱ֭נוֹשׁ כִּ֣י תְגַדְּלֶ֑נּוּ וְכִי־ תָשִׁ֖ית אֵלָ֣יו לִבֶּֽךָ׃ ",
        "versenonikud": "מה אנוש כי תגדלנו וכי תשית אליו לבך "
    },
    {
        "bookchapter": "איוב",
        "chapter": "ז",
        "versechapter": "יח",
        "bookseder": "איוב",
        "seder": "ב",
        "verseseder": "מט",
        "versenikud": "וַתִּפְקְדֶ֥נּוּ לִבְקָרִ֑ים לִ֝רְגָעִ֗ים תִּבְחָנֶֽנּוּ׃ ",
        "versenonikud": "ותפקדנו לבקרים לרגעים תבחננו "
    },
    {
        "bookchapter": "איוב",
        "chapter": "ז",
        "versechapter": "יט",
        "bookseder": "איוב",
        "seder": "ב",
        "verseseder": "נ",
        "versenikud": "כַּ֭מָּה לֹא־ תִשְׁעֶ֣ה מִמֶּ֑נִּי לֹֽא־ תַ֝רְפֵּ֗נִי עַד־ בִּלְעִ֥י רֻקִּֽי׃ ",
        "versenonikud": "כמה לא תשעה ממני לא תרפני עד בלעי רקי "
    },
    {
        "bookchapter": "איוב",
        "chapter": "ז",
        "versechapter": "כ",
        "bookseder": "איוב",
        "seder": "ב",
        "verseseder": "נא",
        "versenikud": "חָטָ֡אתִי מָ֤ה אֶפְעַ֨ל ׀ לָךְ֮ נֹצֵ֪ר הָאָ֫דָ֥ם לָ֤מָה שַׂמְתַּ֣נִי לְמִפְגָּ֣ע לָ֑ךְ וָאֶהְיֶ֖ה עָלַ֣י לְמַשָּֽׂא׃ ",
        "versenonikud": "חטאתי מה אפעל  לך נצר האדם למה שמתני למפגע לך ואהיה עלי למשא "
    },
    {
        "bookchapter": "איוב",
        "chapter": "ז",
        "versechapter": "כא",
        "bookseder": "איוב",
        "seder": "ב",
        "verseseder": "נב",
        "versenikud": "וּמֶ֤ה ׀ לֹא־ תִשָּׂ֣א פִשְׁעִי֮ וְתַעֲבִ֪יר אֶת־ עֲוֺ֫נִ֥י כִּֽי־ עַ֭תָּה לֶעָפָ֣ר אֶשְׁכָּ֑ב וְשִׁ֖חֲרְתַּ֣נִי וְאֵינֶֽנִּי׃ ",
        "versenonikud": "ומה  לא תשא פשעי ותעביר את עוני כי עתה לעפר אשכב ושחרתני ואינני "
    }
]