[
    {
        "bookchapter": "תהילים",
        "chapter": "פא",
        "versechapter": "א",
        "bookseder": "תהילים",
        "seder": "יא",
        "verseseder": "סט",
        "versenikud": "לַמְנַצֵּ֬חַ ׀ עַֽל־ הַגִּתִּ֬ית לְאָסָֽף׃ ",
        "versenonikud": "למנצח  על הגתית לאסף "
    },
    {
        "bookchapter": "תהילים",
        "chapter": "פא",
        "versechapter": "ב",
        "bookseder": "תהילים",
        "seder": "יא",
        "verseseder": "ע",
        "versenikud": "הַ֭רְנִינוּ לֵאלֹהִ֣ים עוּזֵּ֑נוּ הָ֝רִ֗יעוּ לֵאלֹהֵ֥י יַעֲקֹֽב׃ ",
        "versenonikud": "הרנינו לאלהים עוזנו הריעו לאלהי יעקב "
    },
    {
        "bookchapter": "תהילים",
        "chapter": "פא",
        "versechapter": "ג",
        "bookseder": "תהילים",
        "seder": "יא",
        "verseseder": "עא",
        "versenikud": "שְֽׂאוּ־ זִ֭מְרָה וּתְנוּ־ תֹ֑ף כִּנּ֖וֹר נָעִ֣ים עִם־ נָֽבֶל׃ ",
        "versenonikud": "שאו זמרה ותנו תף כנור נעים עם נבל "
    },
    {
        "bookchapter": "תהילים",
        "chapter": "פא",
        "versechapter": "ד",
        "bookseder": "תהילים",
        "seder": "יא",
        "verseseder": "עב",
        "versenikud": "תִּקְע֣וּ בַחֹ֣דֶשׁ שׁוֹפָ֑ר בַּ֝כֵּ֗סֶה לְי֣וֹם חַגֵּֽנוּ׃ ",
        "versenonikud": "תקעו בחדש שופר בכסה ליום חגנו "
    },
    {
        "bookchapter": "תהילים",
        "chapter": "פא",
        "versechapter": "ה",
        "bookseder": "תהילים",
        "seder": "יא",
        "verseseder": "עג",
        "versenikud": "כִּ֤י חֹ֣ק לְיִשְׂרָאֵ֣ל ה֑וּא מִ֝שְׁפָּ֗ט לֵאלֹהֵ֥י יַעֲקֹֽב׃ ",
        "versenonikud": "כי חק לישראל הוא משפט לאלהי יעקב "
    },
    {
        "bookchapter": "תהילים",
        "chapter": "פא",
        "versechapter": "ו",
        "bookseder": "תהילים",
        "seder": "יא",
        "verseseder": "עד",
        "versenikud": "עֵ֤דוּת ׀ בִּֽיה֘וֹסֵ֤ף שָׂמ֗וֹ בְּ֭צֵאתוֹ עַל־ אֶ֣רֶץ מִצְרָ֑יִם שְׂפַ֖ת לֹא־ יָדַ֣עְתִּי אֶשְׁמָֽע׃ ",
        "versenonikud": "עדות  ביהוסף שמו בצאתו על ארץ מצרים שפת לא ידעתי אשמע "
    },
    {
        "bookchapter": "תהילים",
        "chapter": "פא",
        "versechapter": "ז",
        "bookseder": "תהילים",
        "seder": "יא",
        "verseseder": "עה",
        "versenikud": "הֲסִיר֣וֹתִי מִסֵּ֣בֶל שִׁכְמ֑וֹ כַּ֝פָּ֗יו מִדּ֥וּד תַּעֲבֹֽרְנָה׃ ",
        "versenonikud": "הסירותי מסבל שכמו כפיו מדוד תעברנה "
    },
    {
        "bookchapter": "תהילים",
        "chapter": "פא",
        "versechapter": "ח",
        "bookseder": "תהילים",
        "seder": "יא",
        "verseseder": "עו",
        "versenikud": "בַּצָּרָ֥ה קָרָ֗אתָ וָאֲחַ֫לְּצֶ֥ךָּ אֶ֭עֶנְךָ בְּסֵ֣תֶר רַ֑עַם אֶבְחָֽנְךָ֨ עַל־ מֵ֖י מְרִיבָ֣ה סֶֽלָה׃ ",
        "versenonikud": "בצרה קראת ואחלצך אענך בסתר רעם אבחנך על מי מריבה סלה "
    },
    {
        "bookchapter": "תהילים",
        "chapter": "פא",
        "versechapter": "ט",
        "bookseder": "תהילים",
        "seder": "יא",
        "verseseder": "עז",
        "versenikud": "שְׁמַ֣ע עַ֭מִּי וְאָעִ֣ידָה בָּ֑ךְ יִ֝שְׂרָאֵ֗ל אִם־ תִּֽשְׁמַֽע־ לִֽי׃ ",
        "versenonikud": "שמע עמי ואעידה בך ישראל אם תשמע לי "
    },
    {
        "bookchapter": "תהילים",
        "chapter": "פא",
        "versechapter": "י",
        "bookseder": "תהילים",
        "seder": "יא",
        "verseseder": "עח",
        "versenikud": "לֹֽא־ יִהְיֶ֣ה בְ֭ךָ אֵ֣ל זָ֑ר וְלֹ֥א תִ֝שְׁתַּחֲוֶ֗ה לְאֵ֣ל נֵכָֽר׃ ",
        "versenonikud": "לא יהיה בך אל זר ולא תשתחוה לאל נכר "
    },
    {
        "bookchapter": "תהילים",
        "chapter": "פא",
        "versechapter": "יא",
        "bookseder": "תהילים",
        "seder": "יא",
        "verseseder": "עט",
        "versenikud": "אָנֹכִ֨י ׀ יְה֘וָ֤ה אֱלֹהֶ֗יךָ הַֽ֭מַּעַלְךָ מֵאֶ֣רֶץ מִצְרָ֑יִם הַרְחֶב־ פִּ֝֗יךָ וַאֲמַלְאֵֽהוּ׃ ",
        "versenonikud": "אנכי  יהוה אלהיך המעלך מארץ מצרים הרחב פיך ואמלאהו "
    },
    {
        "bookchapter": "תהילים",
        "chapter": "פא",
        "versechapter": "יב",
        "bookseder": "תהילים",
        "seder": "יא",
        "verseseder": "פ",
        "versenikud": "וְלֹא־ שָׁמַ֣ע עַמִּ֣י לְקוֹלִ֑י וְ֝יִשְׂרָאֵ֗ל לֹא־ אָ֥בָה לִֽי׃ ",
        "versenonikud": "ולא שמע עמי לקולי וישראל לא אבה לי "
    },
    {
        "bookchapter": "תהילים",
        "chapter": "פא",
        "versechapter": "יג",
        "bookseder": "תהילים",
        "seder": "יא",
        "verseseder": "פא",
        "versenikud": "וָֽ֭אֲשַׁלְּחֵהוּ בִּשְׁרִיר֣וּת לִבָּ֑ם יֵ֝לְכ֗וּ בְּֽמוֹעֲצוֹתֵיהֶֽם׃ ",
        "versenonikud": "ואשלחהו בשרירות לבם ילכו במועצותיהם "
    },
    {
        "bookchapter": "תהילים",
        "chapter": "פא",
        "versechapter": "יד",
        "bookseder": "תהילים",
        "seder": "יא",
        "verseseder": "פב",
        "versenikud": "ל֗וּ עַ֭מִּי שֹׁמֵ֣עַֽ לִ֑י יִ֝שְׂרָאֵ֗ל בִּדְרָכַ֥י יְהַלֵּֽכוּ׃ ",
        "versenonikud": "לו עמי שמע לי ישראל בדרכי יהלכו "
    },
    {
        "bookchapter": "תהילים",
        "chapter": "פא",
        "versechapter": "טו",
        "bookseder": "תהילים",
        "seder": "יא",
        "verseseder": "פג",
        "versenikud": "כִּ֭מְעַט אוֹיְבֵיהֶ֣ם אַכְנִ֑יעַ וְעַ֥ל צָ֝רֵיהֶ֗ם אָשִׁ֥יב יָדִֽי׃ ",
        "versenonikud": "כמעט אויביהם אכניע ועל צריהם אשיב ידי "
    },
    {
        "bookchapter": "תהילים",
        "chapter": "פא",
        "versechapter": "טז",
        "bookseder": "תהילים",
        "seder": "יא",
        "verseseder": "פד",
        "versenikud": "מְשַׂנְאֵ֣י יְ֭הוָה יְכַֽחֲשׁוּ־ ל֑וֹ וִיהִ֖י עִתָּ֣ם לְעוֹלָֽם׃ ",
        "versenonikud": "משנאי יהוה יכחשו לו ויהי עתם לעולם "
    },
    {
        "bookchapter": "תהילים",
        "chapter": "פא",
        "versechapter": "יז",
        "bookseder": "תהילים",
        "seder": "יא",
        "verseseder": "פה",
        "versenikud": "וַֽ֭יַּאֲכִילֵהוּ מֵחֵ֣לֶב חִטָּ֑ה וּ֝מִצּ֗וּר דְּבַ֣שׁ אַשְׂבִּיעֶֽךָ׃ ",
        "versenonikud": "ויאכילהו מחלב חטה ומצור דבש אשביעך "
    }
]