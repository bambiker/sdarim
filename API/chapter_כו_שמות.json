[
    {
        "bookchapter": "שמות",
        "chapter": "כו",
        "versechapter": "א",
        "bookseder": "שמות",
        "seder": "יט",
        "verseseder": "א",
        "parasha": "תרומה",
        "versenikud": "וְאֶת־ הַמִּשְׁכָּ֥ן תַּעֲשֶׂ֖ה עֶ֣שֶׂר יְרִיעֹ֑ת שֵׁ֣שׁ מָשְׁזָ֗ר וּתְכֵ֤לֶת וְאַרְגָּמָן֙ וְתֹלַ֣עַת שָׁנִ֔י כְּרֻבִ֛ים מַעֲשֵׂ֥ה חֹשֵׁ֖ב תַּעֲשֶׂ֥ה אֹתָֽם׃ ",
        "versenonikud": "ואת המשכן תעשה עשר יריעת שש משזר ותכלת וארגמן ותלעת שני כרבים מעשה חשב תעשה אתם "
    },
    {
        "bookchapter": "שמות",
        "chapter": "כו",
        "versechapter": "ב",
        "bookseder": "שמות",
        "seder": "יט",
        "verseseder": "ב",
        "parasha": "תרומה",
        "versenikud": "אֹ֣רֶךְ ׀ הַיְרִיעָ֣ה הָֽאַחַ֗ת שְׁמֹנֶ֤ה וְעֶשְׂרִים֙ בָּֽאַמָּ֔ה וְרֹ֙חַב֙ אַרְבַּ֣ע בָּאַמָּ֔ה הַיְרִיעָ֖ה הָאֶחָ֑ת מִדָּ֥ה אַחַ֖ת לְכָל־ הַיְרִיעֹֽת׃ ",
        "versenonikud": "ארך  היריעה האחת שמנה ועשרים באמה ורחב ארבע באמה היריעה האחת מדה אחת לכל היריעת "
    },
    {
        "bookchapter": "שמות",
        "chapter": "כו",
        "versechapter": "ג",
        "bookseder": "שמות",
        "seder": "יט",
        "verseseder": "ג",
        "parasha": "תרומה",
        "versenikud": "חֲמֵ֣שׁ הַיְרִיעֹ֗ת תִּֽהְיֶ֙יןָ֙ חֹֽבְרֹ֔ת אִשָּׁ֖ה אֶל־ אֲחֹתָ֑הּ וְחָמֵ֤שׁ יְרִיעֹת֙ חֹֽבְרֹ֔ת אִשָּׁ֖ה אֶל־ אֲחֹתָֽהּ׃ ",
        "versenonikud": "חמש היריעת תהיין חברת אשה אל אחתה וחמש יריעת חברת אשה אל אחתה "
    },
    {
        "bookchapter": "שמות",
        "chapter": "כו",
        "versechapter": "ד",
        "bookseder": "שמות",
        "seder": "יט",
        "verseseder": "ד",
        "parasha": "תרומה",
        "versenikud": "וְעָשִׂ֜יתָ לֻֽלְאֹ֣ת תְּכֵ֗לֶת עַ֣ל שְׂפַ֤ת הַיְרִיעָה֙ הָאֶחָ֔ת מִקָּצָ֖ה בַּחֹבָ֑רֶת וְכֵ֤ן תַּעֲשֶׂה֙ בִּשְׂפַ֣ת הַיְרִיעָ֔ה הַקִּ֣יצוֹנָ֔ה בַּמַּחְבֶּ֖רֶת הַשֵּׁנִֽית׃ ",
        "versenonikud": "ועשית ללאת תכלת על שפת היריעה האחת מקצה בחברת וכן תעשה בשפת היריעה הקיצונה במחברת השנית "
    },
    {
        "bookchapter": "שמות",
        "chapter": "כו",
        "versechapter": "ה",
        "bookseder": "שמות",
        "seder": "יט",
        "verseseder": "ה",
        "parasha": "תרומה",
        "versenikud": "חֲמִשִּׁ֣ים לֻֽלָאֹ֗ת תַּעֲשֶׂה֮ בַּיְרִיעָ֣ה הָאֶחָת֒ וַחֲמִשִּׁ֣ים לֻֽלָאֹ֗ת תַּעֲשֶׂה֙ בִּקְצֵ֣ה הַיְרִיעָ֔ה אֲשֶׁ֖ר בַּמַּחְבֶּ֣רֶת הַשֵּׁנִ֑ית מַקְבִּילֹת֙ הַלֻּ֣לָאֹ֔ת אִשָּׁ֖ה אֶל־ אֲחֹתָֽהּ׃ ",
        "versenonikud": "חמשים ללאת תעשה ביריעה האחת וחמשים ללאת תעשה בקצה היריעה אשר במחברת השנית מקבילת הללאת אשה אל אחתה "
    },
    {
        "bookchapter": "שמות",
        "chapter": "כו",
        "versechapter": "ו",
        "bookseder": "שמות",
        "seder": "יט",
        "verseseder": "ו",
        "parasha": "תרומה",
        "versenikud": "וְעָשִׂ֕יתָ חֲמִשִּׁ֖ים קַרְסֵ֣י זָהָ֑ב וְחִבַּרְתָּ֨ אֶת־ הַיְרִיעֹ֜ת אִשָּׁ֤ה אֶל־ אֲחֹתָהּ֙ בַּקְּרָסִ֔ים וְהָיָ֥ה הַמִּשְׁכָּ֖ן אֶחָֽד׃ ",
        "versenonikud": "ועשית חמשים קרסי זהב וחברת את היריעת אשה אל אחתה בקרסים והיה המשכן אחד "
    },
    {
        "bookchapter": "שמות",
        "chapter": "כו",
        "versechapter": "ז",
        "bookseder": "שמות",
        "seder": "יט",
        "verseseder": "ז",
        "parasha": "תרומה",
        "versenikud": "וְעָשִׂ֙יתָ֙ יְרִיעֹ֣ת עִזִּ֔ים לְאֹ֖הֶל עַל־ הַמִּשְׁכָּ֑ן עַשְׁתֵּי־ עֶשְׂרֵ֥ה יְרִיעֹ֖ת תַּעֲשֶׂ֥ה אֹתָֽם׃ ",
        "versenonikud": "ועשית יריעת עזים לאהל על המשכן עשתי עשרה יריעת תעשה אתם "
    },
    {
        "bookchapter": "שמות",
        "chapter": "כו",
        "versechapter": "ח",
        "bookseder": "שמות",
        "seder": "יט",
        "verseseder": "ח",
        "parasha": "תרומה",
        "versenikud": "אֹ֣רֶךְ ׀ הַיְרִיעָ֣ה הָֽאַחַ֗ת שְׁלֹשִׁים֙ בָּֽאַמָּ֔ה וְרֹ֙חַב֙ אַרְבַּ֣ע בָּאַמָּ֔ה הַיְרִיעָ֖ה הָאֶחָ֑ת מִדָּ֣ה אַחַ֔ת לְעַשְׁתֵּ֥י עֶשְׂרֵ֖ה יְרִיעֹֽת׃ ",
        "versenonikud": "ארך  היריעה האחת שלשים באמה ורחב ארבע באמה היריעה האחת מדה אחת לעשתי עשרה יריעת "
    },
    {
        "bookchapter": "שמות",
        "chapter": "כו",
        "versechapter": "ט",
        "bookseder": "שמות",
        "seder": "יט",
        "verseseder": "ט",
        "parasha": "תרומה",
        "versenikud": "וְחִבַּרְתָּ֞ אֶת־ חֲמֵ֤שׁ הַיְרִיעֹת֙ לְבָ֔ד וְאֶת־ שֵׁ֥שׁ הַיְרִיעֹ֖ת לְבָ֑ד וְכָפַלְתָּ֙ אֶת־ הַיְרִיעָ֣ה הַשִּׁשִּׁ֔ית אֶל־ מ֖וּל פְּנֵ֥י הָאֹֽהֶל׃ ",
        "versenonikud": "וחברת את חמש היריעת לבד ואת שש היריעת לבד וכפלת את היריעה הששית אל מול פני האהל "
    },
    {
        "bookchapter": "שמות",
        "chapter": "כו",
        "versechapter": "י",
        "bookseder": "שמות",
        "seder": "יט",
        "verseseder": "י",
        "parasha": "תרומה",
        "versenikud": "וְעָשִׂ֜יתָ חֲמִשִּׁ֣ים לֻֽלָאֹ֗ת עַ֣ל שְׂפַ֤ת הַיְרִיעָה֙ הָֽאֶחָ֔ת הַקִּיצֹנָ֖ה בַּחֹבָ֑רֶת וַחֲמִשִּׁ֣ים לֻֽלָאֹ֗ת עַ֚ל שְׂפַ֣ת הַיְרִיעָ֔ה הַחֹבֶ֖רֶת הַשֵּׁנִֽית׃ ",
        "versenonikud": "ועשית חמשים ללאת על שפת היריעה האחת הקיצנה בחברת וחמשים ללאת על שפת היריעה החברת השנית "
    },
    {
        "bookchapter": "שמות",
        "chapter": "כו",
        "versechapter": "יא",
        "bookseder": "שמות",
        "seder": "יט",
        "verseseder": "יא",
        "parasha": "תרומה",
        "versenikud": "וְעָשִׂ֛יתָ קַרְסֵ֥י נְחֹ֖שֶׁת חֲמִשִּׁ֑ים וְהֵבֵאתָ֤ אֶת־ הַקְּרָסִים֙ בַּלֻּ֣לָאֹ֔ת וְחִבַּרְתָּ֥ אֶת־ הָאֹ֖הֶל וְהָיָ֥ה אֶחָֽד׃ ",
        "versenonikud": "ועשית קרסי נחשת חמשים והבאת את הקרסים בללאת וחברת את האהל והיה אחד "
    },
    {
        "bookchapter": "שמות",
        "chapter": "כו",
        "versechapter": "יב",
        "bookseder": "שמות",
        "seder": "יט",
        "verseseder": "יב",
        "parasha": "תרומה",
        "versenikud": "וְסֶ֙רַח֙ הָעֹדֵ֔ף בִּירִיעֹ֖ת הָאֹ֑הֶל חֲצִ֤י הַיְרִיעָה֙ הָעֹדֶ֔פֶת תִּסְרַ֕ח עַ֖ל אֲחֹרֵ֥י הַמִּשְׁכָּֽן׃ ",
        "versenonikud": "וסרח העדף ביריעת האהל חצי היריעה העדפת תסרח על אחרי המשכן "
    },
    {
        "bookchapter": "שמות",
        "chapter": "כו",
        "versechapter": "יג",
        "bookseder": "שמות",
        "seder": "יט",
        "verseseder": "יג",
        "parasha": "תרומה",
        "versenikud": "וְהָאַמָּ֨ה מִזֶּ֜ה וְהָאַמָּ֤ה מִזֶּה֙ בָּעֹדֵ֔ף בְּאֹ֖רֶךְ יְרִיעֹ֣ת הָאֹ֑הֶל יִהְיֶ֨ה סָר֜וּחַ עַל־ צִדֵּ֧י הַמִּשְׁכָּ֛ן מִזֶּ֥ה וּמִזֶּ֖ה לְכַסֹּתֽוֹ׃ ",
        "versenonikud": "והאמה מזה והאמה מזה בעדף בארך יריעת האהל יהיה סרוח על צדי המשכן מזה ומזה לכסתו "
    },
    {
        "bookchapter": "שמות",
        "chapter": "כו",
        "versechapter": "יד",
        "bookseder": "שמות",
        "seder": "יט",
        "verseseder": "יד",
        "parasha": "תרומה",
        "versenikud": "וְעָשִׂ֤יתָ מִכְסֶה֙ לָאֹ֔הֶל עֹרֹ֥ת אֵילִ֖ם מְאָדָּמִ֑ים וּמִכְסֵ֛ה עֹרֹ֥ת תְּחָשִׁ֖ים מִלְמָֽעְלָה׃ ",
        "versenonikud": "ועשית מכסה לאהל ערת אילם מאדמים ומכסה ערת תחשים מלמעלה "
    },
    {
        "bookchapter": "שמות",
        "chapter": "כו",
        "versechapter": "טו",
        "bookseder": "שמות",
        "seder": "יט",
        "verseseder": "טו",
        "parasha": "תרומה",
        "versenikud": "וְעָשִׂ֥יתָ אֶת־ הַקְּרָשִׁ֖ים לַמִּשְׁכָּ֑ן עֲצֵ֥י שִׁטִּ֖ים עֹמְדִֽים׃ ",
        "versenonikud": "ועשית את הקרשים למשכן עצי שטים עמדים "
    },
    {
        "bookchapter": "שמות",
        "chapter": "כו",
        "versechapter": "טז",
        "bookseder": "שמות",
        "seder": "יט",
        "verseseder": "טז",
        "parasha": "תרומה",
        "versenikud": "עֶ֥שֶׂר אַמּ֖וֹת אֹ֣רֶךְ הַקָּ֑רֶשׁ וְאַמָּה֙ וַחֲצִ֣י הָֽאַמָּ֔ה רֹ֖חַב הַקֶּ֥רֶשׁ הָאֶחָֽד׃ ",
        "versenonikud": "עשר אמות ארך הקרש ואמה וחצי האמה רחב הקרש האחד "
    },
    {
        "bookchapter": "שמות",
        "chapter": "כו",
        "versechapter": "יז",
        "bookseder": "שמות",
        "seder": "יט",
        "verseseder": "יז",
        "parasha": "תרומה",
        "versenikud": "שְׁתֵּ֣י יָד֗וֹת לַקֶּ֙רֶשׁ֙ הָאֶחָ֔ד מְשֻׁלָּבֹ֔ת אִשָּׁ֖ה אֶל־ אֲחֹתָ֑הּ כֵּ֣ן תַּעֲשֶׂ֔ה לְכֹ֖ל קַרְשֵׁ֥י הַמִּשְׁכָּֽן׃ ",
        "versenonikud": "שתי ידות לקרש האחד משלבת אשה אל אחתה כן תעשה לכל קרשי המשכן "
    },
    {
        "bookchapter": "שמות",
        "chapter": "כו",
        "versechapter": "יח",
        "bookseder": "שמות",
        "seder": "יט",
        "verseseder": "יח",
        "parasha": "תרומה",
        "versenikud": "וְעָשִׂ֥יתָ אֶת־ הַקְּרָשִׁ֖ים לַמִּשְׁכָּ֑ן עֶשְׂרִ֣ים קֶ֔רֶשׁ לִפְאַ֖ת נֶ֥גְבָּה תֵימָֽנָה׃ ",
        "versenonikud": "ועשית את הקרשים למשכן עשרים קרש לפאת נגבה תימנה "
    },
    {
        "bookchapter": "שמות",
        "chapter": "כו",
        "versechapter": "יט",
        "bookseder": "שמות",
        "seder": "יט",
        "verseseder": "יט",
        "parasha": "תרומה",
        "versenikud": "וְאַרְבָּעִים֙ אַדְנֵי־ כֶ֔סֶף תַּעֲשֶׂ֕ה תַּ֖חַת עֶשְׂרִ֣ים הַקָּ֑רֶשׁ שְׁנֵ֨י אֲדָנִ֜ים תַּֽחַת־ הַקֶּ֤רֶשׁ הָאֶחָד֙ לִשְׁתֵּ֣י יְדֹתָ֔יו וּשְׁנֵ֧י אֲדָנִ֛ים תַּֽחַת־ הַקֶּ֥רֶשׁ הָאֶחָ֖ד לִשְׁתֵּ֥י יְדֹתָֽיו׃ ",
        "versenonikud": "וארבעים אדני כסף תעשה תחת עשרים הקרש שני אדנים תחת הקרש האחד לשתי ידתיו ושני אדנים תחת הקרש האחד לשתי ידתיו "
    },
    {
        "bookchapter": "שמות",
        "chapter": "כו",
        "versechapter": "כ",
        "bookseder": "שמות",
        "seder": "יט",
        "verseseder": "כ",
        "parasha": "תרומה",
        "versenikud": "וּלְצֶ֧לַע הַמִּשְׁכָּ֛ן הַשֵּׁנִ֖ית לִפְאַ֣ת צָפ֑וֹן עֶשְׂרִ֖ים קָֽרֶשׁ׃ ",
        "versenonikud": "ולצלע המשכן השנית לפאת צפון עשרים קרש "
    },
    {
        "bookchapter": "שמות",
        "chapter": "כו",
        "versechapter": "כא",
        "bookseder": "שמות",
        "seder": "יט",
        "verseseder": "כא",
        "parasha": "תרומה",
        "versenikud": "וְאַרְבָּעִ֥ים אַדְנֵיהֶ֖ם כָּ֑סֶף שְׁנֵ֣י אֲדָנִ֗ים תַּ֚חַת הַקֶּ֣רֶשׁ הָֽאֶחָ֔ד וּשְׁנֵ֣י אֲדָנִ֔ים תַּ֖חַת הַקֶּ֥רֶשׁ הָאֶחָֽד׃ ",
        "versenonikud": "וארבעים אדניהם כסף שני אדנים תחת הקרש האחד ושני אדנים תחת הקרש האחד "
    },
    {
        "bookchapter": "שמות",
        "chapter": "כו",
        "versechapter": "כב",
        "bookseder": "שמות",
        "seder": "יט",
        "verseseder": "כב",
        "parasha": "תרומה",
        "versenikud": "וּֽלְיַרְכְּתֵ֥י הַמִּשְׁכָּ֖ן יָ֑מָּה תַּעֲשֶׂ֖ה שִׁשָּׁ֥ה קְרָשִֽׁים׃ ",
        "versenonikud": "ולירכתי המשכן ימה תעשה ששה קרשים "
    },
    {
        "bookchapter": "שמות",
        "chapter": "כו",
        "versechapter": "כג",
        "bookseder": "שמות",
        "seder": "יט",
        "verseseder": "כג",
        "parasha": "תרומה",
        "versenikud": "וּשְׁנֵ֤י קְרָשִׁים֙ תַּעֲשֶׂ֔ה לִמְקֻצְעֹ֖ת הַמִּשְׁכָּ֑ן בַּיַּרְכָתָֽיִם׃ ",
        "versenonikud": "ושני קרשים תעשה למקצעת המשכן בירכתים "
    },
    {
        "bookchapter": "שמות",
        "chapter": "כו",
        "versechapter": "כד",
        "bookseder": "שמות",
        "seder": "יט",
        "verseseder": "כד",
        "parasha": "תרומה",
        "versenikud": "וְיִֽהְי֣וּ תֹֽאֲמִים֮ מִלְּמַטָּה֒ וְיַחְדָּ֗ו יִהְי֤וּ תַמִּים֙ עַל־ רֹאשׁ֔וֹ אֶל־ הַטַּבַּ֖עַת הָאֶחָ֑ת כֵּ֚ן יִהְיֶ֣ה לִשְׁנֵיהֶ֔ם לִשְׁנֵ֥י הַמִּקְצֹעֹ֖ת יִהְיֽוּ׃ ",
        "versenonikud": "ויהיו תאמים מלמטה ויחדו יהיו תמים על ראשו אל הטבעת האחת כן יהיה לשניהם לשני המקצעת יהיו "
    },
    {
        "bookchapter": "שמות",
        "chapter": "כו",
        "versechapter": "כה",
        "bookseder": "שמות",
        "seder": "יט",
        "verseseder": "כה",
        "parasha": "תרומה",
        "versenikud": "וְהָיוּ֙ שְׁמֹנָ֣ה קְרָשִׁ֔ים וְאַדְנֵיהֶ֣ם כֶּ֔סֶף שִׁשָּׁ֥ה עָשָׂ֖ר אֲדָנִ֑ים שְׁנֵ֣י אֲדָנִ֗ים תַּ֚חַת הַקֶּ֣רֶשׁ הָאֶחָ֔ד וּשְׁנֵ֣י אֲדָנִ֔ים תַּ֖חַת הַקֶּ֥רֶשׁ הָאֶחָֽד׃ ",
        "versenonikud": "והיו שמנה קרשים ואדניהם כסף ששה עשר אדנים שני אדנים תחת הקרש האחד ושני אדנים תחת הקרש האחד "
    },
    {
        "bookchapter": "שמות",
        "chapter": "כו",
        "versechapter": "כו",
        "bookseder": "שמות",
        "seder": "יט",
        "verseseder": "כו",
        "parasha": "תרומה",
        "versenikud": "וְעָשִׂ֥יתָ בְרִיחִ֖ם עֲצֵ֣י שִׁטִּ֑ים חֲמִשָּׁ֕ה לְקַרְשֵׁ֥י צֶֽלַע־ הַמִּשְׁכָּ֖ן הָאֶחָֽד׃ ",
        "versenonikud": "ועשית בריחם עצי שטים חמשה לקרשי צלע המשכן האחד "
    },
    {
        "bookchapter": "שמות",
        "chapter": "כו",
        "versechapter": "כז",
        "bookseder": "שמות",
        "seder": "יט",
        "verseseder": "כז",
        "parasha": "תרומה",
        "versenikud": "וַחֲמִשָּׁ֣ה בְרִיחִ֔ם לְקַרְשֵׁ֥י צֶֽלַע־ הַמִּשְׁכָּ֖ן הַשֵּׁנִ֑ית וַחֲמִשָּׁ֣ה בְרִיחִ֗ם לְקַרְשֵׁי֙ צֶ֣לַע הַמִּשְׁכָּ֔ן לַיַּרְכָתַ֖יִם יָֽמָּה׃ ",
        "versenonikud": "וחמשה בריחם לקרשי צלע המשכן השנית וחמשה בריחם לקרשי צלע המשכן לירכתים ימה "
    },
    {
        "bookchapter": "שמות",
        "chapter": "כו",
        "versechapter": "כח",
        "bookseder": "שמות",
        "seder": "יט",
        "verseseder": "כח",
        "parasha": "תרומה",
        "versenikud": "וְהַבְּרִ֥יחַ הַתִּיכֹ֖ן בְּת֣וֹךְ הַקְּרָשִׁ֑ים מַבְרִ֕חַ מִן־ הַקָּצֶ֖ה אֶל־ הַקָּצֶֽה׃ ",
        "versenonikud": "והבריח התיכן בתוך הקרשים מברח מן הקצה אל הקצה "
    },
    {
        "bookchapter": "שמות",
        "chapter": "כו",
        "versechapter": "כט",
        "bookseder": "שמות",
        "seder": "יט",
        "verseseder": "כט",
        "parasha": "תרומה",
        "versenikud": "וְֽאֶת־ הַקְּרָשִׁ֞ים תְּצַפֶּ֣ה זָהָ֗ב וְאֶת־ טַבְּעֹֽתֵיהֶם֙ תַּעֲשֶׂ֣ה זָהָ֔ב בָּתִּ֖ים לַבְּרִיחִ֑ם וְצִפִּיתָ֥ אֶת־ הַבְּרִיחִ֖ם זָהָֽב׃ ",
        "versenonikud": "ואת הקרשים תצפה זהב ואת טבעתיהם תעשה זהב בתים לבריחם וצפית את הבריחם זהב "
    },
    {
        "bookchapter": "שמות",
        "chapter": "כו",
        "versechapter": "ל",
        "bookseder": "שמות",
        "seder": "יט",
        "verseseder": "ל",
        "parasha": "תרומה",
        "versenikud": "וַהֲקֵמֹתָ֖ אֶת־ הַמִּשְׁכָּ֑ן כְּמִ֨שְׁפָּט֔וֹ אֲשֶׁ֥ר הָרְאֵ֖יתָ בָּהָֽר׃ ",
        "versenonikud": "והקמת את המשכן כמשפטו אשר הראית בהר "
    },
    {
        "bookchapter": "שמות",
        "chapter": "כו",
        "versechapter": "לא",
        "bookseder": "שמות",
        "seder": "כ",
        "verseseder": "א",
        "parasha": "תרומה",
        "versenikud": "וְעָשִׂ֣יתָ פָרֹ֗כֶת תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֣שׁ מָשְׁזָ֑ר מַעֲשֵׂ֥ה חֹשֵׁ֛ב יַעֲשֶׂ֥ה אֹתָ֖הּ כְּרֻבִֽים׃ ",
        "versenonikud": "ועשית פרכת תכלת וארגמן ותולעת שני ושש משזר מעשה חשב יעשה אתה כרבים "
    },
    {
        "bookchapter": "שמות",
        "chapter": "כו",
        "versechapter": "לב",
        "bookseder": "שמות",
        "seder": "כ",
        "verseseder": "ב",
        "parasha": "תרומה",
        "versenikud": "וְנָתַתָּ֣ה אֹתָ֗הּ עַל־ אַרְבָּעָה֙ עַמּוּדֵ֣י שִׁטִּ֔ים מְצֻפִּ֣ים זָהָ֔ב וָוֵיהֶ֖ם זָהָ֑ב עַל־ אַרְבָּעָ֖ה אַדְנֵי־ כָֽסֶף׃ ",
        "versenonikud": "ונתתה אתה על ארבעה עמודי שטים מצפים זהב וויהם זהב על ארבעה אדני כסף "
    },
    {
        "bookchapter": "שמות",
        "chapter": "כו",
        "versechapter": "לג",
        "bookseder": "שמות",
        "seder": "כ",
        "verseseder": "ג",
        "parasha": "תרומה",
        "versenikud": "וְנָתַתָּ֣ה אֶת־ הַפָּרֹכֶת֮ תַּ֣חַת הַקְּרָסִים֒ וְהֵבֵאתָ֥ שָׁ֙מָּה֙ מִבֵּ֣ית לַפָּרֹ֔כֶת אֵ֖ת אֲר֣וֹן הָעֵד֑וּת וְהִבְדִּילָ֤ה הַפָּרֹ֙כֶת֙ לָכֶ֔ם בֵּ֣ין הַקֹּ֔דֶשׁ וּבֵ֖ין קֹ֥דֶשׁ הַקֳּדָשִֽׁים׃ ",
        "versenonikud": "ונתתה את הפרכת תחת הקרסים והבאת שמה מבית לפרכת את ארון העדות והבדילה הפרכת לכם בין הקדש ובין קדש הקדשים "
    },
    {
        "bookchapter": "שמות",
        "chapter": "כו",
        "versechapter": "לד",
        "bookseder": "שמות",
        "seder": "כ",
        "verseseder": "ד",
        "parasha": "תרומה",
        "versenikud": "וְנָתַתָּ֙ אֶת־ הַכַּפֹּ֔רֶת עַ֖ל אֲר֣וֹן הָעֵדֻ֑ת בְּקֹ֖דֶשׁ הַקֳּדָשִֽׁים׃ ",
        "versenonikud": "ונתת את הכפרת על ארון העדת בקדש הקדשים "
    },
    {
        "bookchapter": "שמות",
        "chapter": "כו",
        "versechapter": "לה",
        "bookseder": "שמות",
        "seder": "כ",
        "verseseder": "ה",
        "parasha": "תרומה",
        "versenikud": "וְשַׂמְתָּ֤ אֶת־ הַשֻּׁלְחָן֙ מִח֣וּץ לַפָּרֹ֔כֶת וְאֶת־ הַמְּנֹרָה֙ נֹ֣כַח הַשֻּׁלְחָ֔ן עַ֛ל צֶ֥לַע הַמִּשְׁכָּ֖ן תֵּימָ֑נָה וְהַ֨שֻּׁלְחָ֔ן תִּתֵּ֖ן עַל־ צֶ֥לַע צָפֽוֹן׃ ",
        "versenonikud": "ושמת את השלחן מחוץ לפרכת ואת המנרה נכח השלחן על צלע המשכן תימנה והשלחן תתן על צלע צפון "
    },
    {
        "bookchapter": "שמות",
        "chapter": "כו",
        "versechapter": "לו",
        "bookseder": "שמות",
        "seder": "כ",
        "verseseder": "ו",
        "parasha": "תרומה",
        "versenikud": "וְעָשִׂ֤יתָ מָסָךְ֙ לְפֶ֣תַח הָאֹ֔הֶל תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֣שׁ מָשְׁזָ֑ר מַעֲשֵׂ֖ה רֹקֵֽם׃ ",
        "versenonikud": "ועשית מסך לפתח האהל תכלת וארגמן ותולעת שני ושש משזר מעשה רקם "
    },
    {
        "bookchapter": "שמות",
        "chapter": "כו",
        "versechapter": "לז",
        "bookseder": "שמות",
        "seder": "כ",
        "verseseder": "ז",
        "parasha": "תרומה",
        "versenikud": "וְעָשִׂ֣יתָ לַמָּסָ֗ךְ חֲמִשָּׁה֙ עַמּוּדֵ֣י שִׁטִּ֔ים וְצִפִּיתָ֤ אֹתָם֙ זָהָ֔ב וָוֵיהֶ֖ם זָהָ֑ב וְיָצַקְתָּ֣ לָהֶ֔ם חֲמִשָּׁ֖ה אַדְנֵ֥י נְחֹֽשֶׁת׃ ",
        "versenonikud": "ועשית למסך חמשה עמודי שטים וצפית אתם זהב וויהם זהב ויצקת להם חמשה אדני נחשת "
    }
]