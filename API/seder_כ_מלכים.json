[
    {
        "bookchapter": "מלכים ב",
        "chapter": "ב",
        "versechapter": "טו",
        "bookseder": "מלכים",
        "seder": "כ",
        "verseseder": "א",
        "versenikud": "וַיִּרְאֻ֨הוּ בְנֵֽי־ הַנְּבִיאִ֤ים אֲשֶׁר־ בִּֽירִיחוֹ֙ מִנֶּ֔גֶד וַיֹּ֣אמְר֔וּ נָ֛חָה ר֥וּחַ אֵלִיָּ֖הוּ עַל־ אֱלִישָׁ֑ע וַיָּבֹ֙אוּ֙ לִקְרָאת֔וֹ וַיִּשְׁתַּחֲווּ־ ל֖וֹ אָֽרְצָה׃ ",
        "versenonikud": "ויראהו בני הנביאים אשר ביריחו מנגד ויאמרו נחה רוח אליהו על אלישע ויבאו לקראתו וישתחוו לו ארצה "
    },
    {
        "bookchapter": "מלכים ב",
        "chapter": "ב",
        "versechapter": "טז",
        "bookseder": "מלכים",
        "seder": "כ",
        "verseseder": "ב",
        "versenikud": "וַיֹּאמְר֣וּ אֵלָ֡יו הִנֵּה־ נָ֣א יֵֽשׁ־ אֶת־ עֲבָדֶיךָ֩ חֲמִשִּׁ֨ים אֲנָשִׁ֜ים בְּנֵֽי־ חַ֗יִל יֵ֣לְכוּ נָא֮ וִיבַקְשׁ֣וּ אֶת־ אֲדֹנֶיךָ֒ פֶּן־ נְשָׂאוֹ֙ ר֣וּחַ יְהוָ֔ה וַיַּשְׁלִכֵ֙הוּ֙ בְּאַחַ֣ד הֶהָרִ֔ים א֖וֹ בְּאַחַ֣ת הגיאות הַגֵּאָי֑וֹת וַיֹּ֖אמֶר לֹ֥א תִשְׁלָֽחוּ׃ ",
        "versenonikud": "ויאמרו אליו הנה נא יש את עבדיך חמשים אנשים בני חיל ילכו נא ויבקשו את אדניך פן נשאו רוח יהוה וישלכהו באחד ההרים או באחת הגיאות הגאיות ויאמר לא תשלחו "
    },
    {
        "bookchapter": "מלכים ב",
        "chapter": "ב",
        "versechapter": "יז",
        "bookseder": "מלכים",
        "seder": "כ",
        "verseseder": "ג",
        "versenikud": "וַיִּפְצְרוּ־ ב֥וֹ עַד־ בֹּ֖שׁ וַיֹּ֣אמֶר שְׁלָ֑חוּ וַֽיִּשְׁלְחוּ֙ חֲמִשִּׁ֣ים אִ֔ישׁ וַיְבַקְשׁ֥וּ שְׁלֹשָֽׁה־ יָמִ֖ים וְלֹ֥א מְצָאֻֽהוּ׃ ",
        "versenonikud": "ויפצרו בו עד בש ויאמר שלחו וישלחו חמשים איש ויבקשו שלשה ימים ולא מצאהו "
    },
    {
        "bookchapter": "מלכים ב",
        "chapter": "ב",
        "versechapter": "יח",
        "bookseder": "מלכים",
        "seder": "כ",
        "verseseder": "ד",
        "versenikud": "וַיָּשֻׁ֣בוּ אֵלָ֔יו וְה֖וּא יֹשֵׁ֣ב בִּירִיח֑וֹ וַיֹּ֣אמֶר אֲלֵהֶ֔ם הֲלֽוֹא־ אָמַ֥רְתִּי אֲלֵיכֶ֖ם אַל־ תֵּלֵֽכוּ׃ ",
        "versenonikud": "וישבו אליו והוא ישב ביריחו ויאמר אלהם הלוא אמרתי אליכם אל תלכו "
    },
    {
        "bookchapter": "מלכים ב",
        "chapter": "ב",
        "versechapter": "יט",
        "bookseder": "מלכים",
        "seder": "כ",
        "verseseder": "ה",
        "versenikud": "וַיֹּ֨אמְר֜וּ אַנְשֵׁ֤י הָעִיר֙ אֶל־ אֱלִישָׁ֔ע הִנֵּה־ נָ֞א מוֹשַׁ֤ב הָעִיר֙ ט֔וֹב כַּאֲשֶׁ֥ר אֲדֹנִ֖י רֹאֶ֑ה וְהַמַּ֥יִם רָעִ֖ים וְהָאָ֥רֶץ מְשַׁכָּֽלֶת׃ ",
        "versenonikud": "ויאמרו אנשי העיר אל אלישע הנה נא מושב העיר טוב כאשר אדני ראה והמים רעים והארץ משכלת "
    },
    {
        "bookchapter": "מלכים ב",
        "chapter": "ב",
        "versechapter": "כ",
        "bookseder": "מלכים",
        "seder": "כ",
        "verseseder": "ו",
        "versenikud": "וַיֹּ֗אמֶר קְחוּ־ לִי֙ צְלֹחִ֣ית חֲדָשָׁ֔ה וְשִׂ֥ימוּ שָׁ֖ם מֶ֑לַח וַיִּקְח֖וּ אֵלָֽיו׃ ",
        "versenonikud": "ויאמר קחו לי צלחית חדשה ושימו שם מלח ויקחו אליו "
    },
    {
        "bookchapter": "מלכים ב",
        "chapter": "ב",
        "versechapter": "כא",
        "bookseder": "מלכים",
        "seder": "כ",
        "verseseder": "ז",
        "versenikud": "וַיֵּצֵא֙ אֶל־ מוֹצָ֣א הַמַּ֔יִם וַיַּשְׁלֶךְ־ שָׁ֖ם מֶ֑לַח וַיֹּ֜אמֶר כֹּֽה־ אָמַ֣ר יְהוָ֗ה רִפִּ֙אתִי֙ לַמַּ֣יִם הָאֵ֔לֶּה לֹֽא־ יִהְיֶ֥ה מִשָּׁ֛ם ע֖וֹד מָ֥וֶת וּמְשַׁכָּֽלֶת׃ ",
        "versenonikud": "ויצא אל מוצא המים וישלך שם מלח ויאמר כה אמר יהוה רפאתי למים האלה לא יהיה משם עוד מות ומשכלת "
    },
    {
        "bookchapter": "מלכים ב",
        "chapter": "ב",
        "versechapter": "כב",
        "bookseder": "מלכים",
        "seder": "כ",
        "verseseder": "ח",
        "versenikud": "וַיֵּרָפ֣וּ הַמַּ֔יִם עַ֖ד הַיּ֣וֹם הַזֶּ֑ה כִּדְבַ֥ר אֱלִישָׁ֖ע אֲשֶׁ֥ר דִּבֵּֽר׃ ",
        "versenonikud": "וירפו המים עד היום הזה כדבר אלישע אשר דבר "
    },
    {
        "bookchapter": "מלכים ב",
        "chapter": "ב",
        "versechapter": "כג",
        "bookseder": "מלכים",
        "seder": "כ",
        "verseseder": "ט",
        "versenikud": "וַיַּ֥עַל מִשָּׁ֖ם בֵּֽית־ אֵ֑ל וְה֣וּא ׀ עֹלֶ֣ה בַדֶּ֗רֶךְ וּנְעָרִ֤ים קְטַנִּים֙ יָצְא֣וּ מִן־ הָעִ֔יר וַיִּתְקַלְּסוּ־ בוֹ֙ וַיֹּ֣אמְרוּ ל֔וֹ עֲלֵ֥ה קֵרֵ֖חַ עֲלֵ֥ה קֵרֵֽחַ׃ ",
        "versenonikud": "ויעל משם בית אל והוא  עלה בדרך ונערים קטנים יצאו מן העיר ויתקלסו בו ויאמרו לו עלה קרח עלה קרח "
    },
    {
        "bookchapter": "מלכים ב",
        "chapter": "ב",
        "versechapter": "כד",
        "bookseder": "מלכים",
        "seder": "כ",
        "verseseder": "י",
        "versenikud": "וַיִּ֤פֶן אַֽחֲרָיו֙ וַיִּרְאֵ֔ם וַֽיְקַלְלֵ֖ם בְּשֵׁ֣ם יְהוָ֑ה וַתֵּצֶ֨אנָה שְׁתַּ֤יִם דֻּבִּים֙ מִן־ הַיַּ֔עַר וַתְּבַקַּ֣עְנָה מֵהֶ֔ם אַרְבָּעִ֥ים וּשְׁנֵ֖י יְלָדִֽים׃ ",
        "versenonikud": "ויפן אחריו ויראם ויקללם בשם יהוה ותצאנה שתים דבים מן היער ותבקענה מהם ארבעים ושני ילדים "
    },
    {
        "bookchapter": "מלכים ב",
        "chapter": "ב",
        "versechapter": "כה",
        "bookseder": "מלכים",
        "seder": "כ",
        "verseseder": "יא",
        "versenikud": "וַיֵּ֥לֶךְ מִשָּׁ֖ם אֶל־ הַ֣ר הַכַּרְמֶ֑ל וּמִשָּׁ֖ם שָׁ֥ב שֹׁמְרֽוֹן׃ ",
        "versenonikud": "וילך משם אל הר הכרמל ומשם שב שמרון "
    },
    {
        "bookchapter": "מלכים ב",
        "chapter": "ג",
        "versechapter": "א",
        "bookseder": "מלכים",
        "seder": "כ",
        "verseseder": "יב",
        "versenikud": "וִיהוֹרָ֣ם בֶּן־ אַחְאָ֗ב מָלַ֤ךְ עַל־ יִשְׂרָאֵל֙ בְּשֹׁ֣מְר֔וֹן בִּשְׁנַת֙ שְׁמֹנֶ֣ה עֶשְׂרֵ֔ה לִיהוֹשָׁפָ֖ט מֶ֣לֶךְ יְהוּדָ֑ה וַיִּמְלֹ֖ךְ שְׁתֵּים־ עֶשְׂרֵ֥ה שָׁנָֽה׃ ",
        "versenonikud": "ויהורם בן אחאב מלך על ישראל בשמרון בשנת שמנה עשרה ליהושפט מלך יהודה וימלך שתים עשרה שנה "
    },
    {
        "bookchapter": "מלכים ב",
        "chapter": "ג",
        "versechapter": "ב",
        "bookseder": "מלכים",
        "seder": "כ",
        "verseseder": "יג",
        "versenikud": "וַיַּעֲשֶׂ֤ה הָרַע֙ בְּעֵינֵ֣י יְהוָ֔ה רַ֕ק לֹ֥א כְאָבִ֖יו וּכְאִמּ֑וֹ וַיָּ֙סַר֙ אֶת־ מַצְּבַ֣ת הַבַּ֔עַל אֲשֶׁ֥ר עָשָׂ֖ה אָבִֽיו׃ ",
        "versenonikud": "ויעשה הרע בעיני יהוה רק לא כאביו וכאמו ויסר את מצבת הבעל אשר עשה אביו "
    },
    {
        "bookchapter": "מלכים ב",
        "chapter": "ג",
        "versechapter": "ג",
        "bookseder": "מלכים",
        "seder": "כ",
        "verseseder": "יד",
        "versenikud": "רַ֠ק בְּחַטֹּ֞אות יָרָבְעָ֧ם בֶּֽן־ נְבָ֛ט אֲשֶׁר־ הֶחֱטִ֥יא אֶת־ יִשְׂרָאֵ֖ל דָּבֵ֑ק לֹא־ סָ֖ר מִמֶּֽנָּה׃ ",
        "versenonikud": "רק בחטאות ירבעם בן נבט אשר החטיא את ישראל דבק לא סר ממנה "
    },
    {
        "bookchapter": "מלכים ב",
        "chapter": "ג",
        "versechapter": "ד",
        "bookseder": "מלכים",
        "seder": "כ",
        "verseseder": "טו",
        "versenikud": "וּמֵישַׁ֥ע מֶֽלֶךְ־ מוֹאָ֖ב הָיָ֣ה נֹקֵ֑ד וְהֵשִׁ֤יב לְמֶֽלֶךְ־ יִשְׂרָאֵל֙ מֵאָה־ אֶ֣לֶף כָּרִ֔ים וּמֵ֥אָה אֶ֖לֶף אֵילִ֥ים צָֽמֶר׃ ",
        "versenonikud": "ומישע מלך מואב היה נקד והשיב למלך ישראל מאה אלף כרים ומאה אלף אילים צמר "
    },
    {
        "bookchapter": "מלכים ב",
        "chapter": "ג",
        "versechapter": "ה",
        "bookseder": "מלכים",
        "seder": "כ",
        "verseseder": "טז",
        "versenikud": "וַיְהִ֖י כְּמ֣וֹת אַחְאָ֑ב וַיִּפְשַׁ֥ע מֶֽלֶךְ־ מוֹאָ֖ב בְּמֶ֥לֶךְ יִשְׂרָאֵֽל׃ ",
        "versenonikud": "ויהי כמות אחאב ויפשע מלך מואב במלך ישראל "
    },
    {
        "bookchapter": "מלכים ב",
        "chapter": "ג",
        "versechapter": "ו",
        "bookseder": "מלכים",
        "seder": "כ",
        "verseseder": "יז",
        "versenikud": "וַיֵּצֵ֞א הַמֶּ֧לֶךְ יְהוֹרָ֛ם בַּיּ֥וֹם הַה֖וּא מִשֹּׁמְר֑וֹן וַיִּפְקֹ֖ד אֶת־ כָּל־ יִשְׂרָאֵֽל׃ ",
        "versenonikud": "ויצא המלך יהורם ביום ההוא משמרון ויפקד את כל ישראל "
    },
    {
        "bookchapter": "מלכים ב",
        "chapter": "ג",
        "versechapter": "ז",
        "bookseder": "מלכים",
        "seder": "כ",
        "verseseder": "יח",
        "versenikud": "וַיֵּ֡לֶךְ וַיִּשְׁלַח֩ אֶל־ יְהוֹשָׁפָ֨ט מֶֽלֶךְ־ יְהוּדָ֜ה לֵאמֹ֗ר מֶ֤לֶךְ מוֹאָב֙ פָּשַׁ֣ע בִּ֔י הֲתֵלֵ֥ךְ אִתִּ֛י אֶל־ מוֹאָ֖ב לַמִּלְחָמָ֑ה וַיֹּ֣אמֶר אֶעֱלֶ֔ה כָּמ֧וֹנִי כָמ֛וֹךָ כְּעַמִּ֥י כְעַמֶּ֖ךָ כְּסוּסַ֥י כְּסוּסֶֽיךָ׃ ",
        "versenonikud": "וילך וישלח אל יהושפט מלך יהודה לאמר מלך מואב פשע בי התלך אתי אל מואב למלחמה ויאמר אעלה כמוני כמוך כעמי כעמך כסוסי כסוסיך "
    },
    {
        "bookchapter": "מלכים ב",
        "chapter": "ג",
        "versechapter": "ח",
        "bookseder": "מלכים",
        "seder": "כ",
        "verseseder": "יט",
        "versenikud": "וַיֹּ֕אמֶר אֵי־ זֶ֥ה הַדֶּ֖רֶךְ נַעֲלֶ֑ה וַיֹּ֕אמֶר דֶּ֖רֶךְ מִדְבַּ֥ר אֱדֽוֹם׃ ",
        "versenonikud": "ויאמר אי זה הדרך נעלה ויאמר דרך מדבר אדום "
    },
    {
        "bookchapter": "מלכים ב",
        "chapter": "ג",
        "versechapter": "ט",
        "bookseder": "מלכים",
        "seder": "כ",
        "verseseder": "כ",
        "versenikud": "וַיֵּלֶךְ֩ מֶ֨לֶךְ יִשְׂרָאֵ֤ל וּמֶֽלֶך־ יְהוּדָה֙ וּמֶ֣לֶךְ אֱד֔וֹם וַיָּסֹ֕בּוּ דֶּ֖רֶךְ שִׁבְעַ֣ת יָמִ֑ים וְלֹא־ הָיָ֨ה מַ֧יִם לַֽמַּחֲנֶ֛ה וְלַבְּהֵמָ֖ה אֲשֶׁ֥ר בְּרַגְלֵיהֶֽם׃ ",
        "versenonikud": "וילך מלך ישראל ומלך יהודה ומלך אדום ויסבו דרך שבעת ימים ולא היה מים למחנה ולבהמה אשר ברגליהם "
    },
    {
        "bookchapter": "מלכים ב",
        "chapter": "ג",
        "versechapter": "י",
        "bookseder": "מלכים",
        "seder": "כ",
        "verseseder": "כא",
        "versenikud": "וַיֹּ֖אמֶר מֶ֣לֶךְ יִשְׂרָאֵ֑ל אֲהָ֕הּ כִּֽי־ קָרָ֣א יְהוָ֗ה לִשְׁלֹ֙שֶׁת֙ הַמְּלָכִ֣ים הָאֵ֔לֶּה לָתֵ֥ת אוֹתָ֖ם בְּיַד־ מוֹאָֽב׃ ",
        "versenonikud": "ויאמר מלך ישראל אהה כי קרא יהוה לשלשת המלכים האלה לתת אותם ביד מואב "
    },
    {
        "bookchapter": "מלכים ב",
        "chapter": "ג",
        "versechapter": "יא",
        "bookseder": "מלכים",
        "seder": "כ",
        "verseseder": "כב",
        "versenikud": "וַיֹּ֣אמֶר יְהוֹשָׁפָ֗ט הַאֵ֨ין פֹּ֤ה נָבִיא֙ לַֽיהוָ֔ה וְנִדְרְשָׁ֥ה אֶת־ יְהוָ֖ה מֵאוֹת֑וֹ וַ֠יַּעַן אֶחָ֞ד מֵעַבְדֵ֤י מֶֽלֶךְ־ יִשְׂרָאֵל֙ וַיֹּ֔אמֶר פֹּ֚ה אֱלִישָׁ֣ע בֶּן־ שָׁפָ֔ט אֲשֶׁר־ יָ֥צַק מַ֖יִם עַל־ יְדֵ֥י אֵלִיָּֽהוּ׃ ",
        "versenonikud": "ויאמר יהושפט האין פה נביא ליהוה ונדרשה את יהוה מאותו ויען אחד מעבדי מלך ישראל ויאמר פה אלישע בן שפט אשר יצק מים על ידי אליהו "
    },
    {
        "bookchapter": "מלכים ב",
        "chapter": "ג",
        "versechapter": "יב",
        "bookseder": "מלכים",
        "seder": "כ",
        "verseseder": "כג",
        "versenikud": "וַיֹּ֙אמֶר֙ יְה֣וֹשָׁפָ֔ט יֵ֥שׁ אוֹת֖וֹ דְּבַר־ יְהוָ֑ה וַיֵּרְד֣וּ אֵלָ֗יו מֶ֧לֶךְ יִשְׂרָאֵ֛ל וִיהוֹשָׁפָ֖ט וּמֶ֥לֶךְ אֱדֽוֹם׃ ",
        "versenonikud": "ויאמר יהושפט יש אותו דבר יהוה וירדו אליו מלך ישראל ויהושפט ומלך אדום "
    },
    {
        "bookchapter": "מלכים ב",
        "chapter": "ג",
        "versechapter": "יג",
        "bookseder": "מלכים",
        "seder": "כ",
        "verseseder": "כד",
        "versenikud": "וַיֹּ֨אמֶר אֱלִישָׁ֜ע אֶל־ מֶ֤לֶךְ יִשְׂרָאֵל֙ מַה־ לִּ֣י וָלָ֔ךְ לֵ֚ךְ אֶל־ נְבִיאֵ֣י אָבִ֔יךָ וְאֶל־ נְבִיאֵ֖י אִמֶּ֑ךָ וַיֹּ֤אמֶר לוֹ֙ מֶ֣לֶךְ יִשְׂרָאֵ֔ל אַ֗ל כִּֽי־ קָרָ֤א יְהוָה֙ לִשְׁלֹ֙שֶׁת֙ הַמְּלָכִ֣ים הָאֵ֔לֶּה לָתֵ֥ת אוֹתָ֖ם בְּיַד־ מוֹאָֽב׃ ",
        "versenonikud": "ויאמר אלישע אל מלך ישראל מה לי ולך לך אל נביאי אביך ואל נביאי אמך ויאמר לו מלך ישראל אל כי קרא יהוה לשלשת המלכים האלה לתת אותם ביד מואב "
    },
    {
        "bookchapter": "מלכים ב",
        "chapter": "ג",
        "versechapter": "יד",
        "bookseder": "מלכים",
        "seder": "כ",
        "verseseder": "כה",
        "versenikud": "וַיֹּ֣אמֶר אֱלִישָׁ֗ע חַי־ יְהוָ֤ה צְבָאוֹת֙ אֲשֶׁ֣ר עָמַ֣דְתִּי לְפָנָ֔יו כִּ֗י לוּלֵ֛י פְּנֵ֛י יְהוֹשָׁפָ֥ט מֶֽלֶךְ־ יְהוּדָ֖ה אֲנִ֣י נֹשֵׂ֑א אִם־ אַבִּ֥יט אֵלֶ֖יךָ וְאִם־ אֶרְאֶֽךָּ׃ ",
        "versenonikud": "ויאמר אלישע חי יהוה צבאות אשר עמדתי לפניו כי לולי פני יהושפט מלך יהודה אני נשא אם אביט אליך ואם אראך "
    },
    {
        "bookchapter": "מלכים ב",
        "chapter": "ג",
        "versechapter": "טו",
        "bookseder": "מלכים",
        "seder": "כ",
        "verseseder": "כו",
        "versenikud": "וְעַתָּ֖ה קְחוּ־ לִ֣י מְנַגֵּ֑ן וְהָיָה֙ כְּנַגֵּ֣ן הַֽמְנַגֵּ֔ן וַתְּהִ֥י עָלָ֖יו יַד־ יְהוָֽה׃ ",
        "versenonikud": "ועתה קחו לי מנגן והיה כנגן המנגן ותהי עליו יד יהוה "
    },
    {
        "bookchapter": "מלכים ב",
        "chapter": "ג",
        "versechapter": "טז",
        "bookseder": "מלכים",
        "seder": "כ",
        "verseseder": "כז",
        "versenikud": "וַיֹּ֕אמֶר כֹּ֖ה אָמַ֣ר יְהוָ֑ה עָשֹׂ֛ה הַנַּ֥חַל הַזֶּ֖ה גֵּבִ֥ים ׀ גֵּבִֽים׃ ",
        "versenonikud": "ויאמר כה אמר יהוה עשה הנחל הזה גבים  גבים "
    },
    {
        "bookchapter": "מלכים ב",
        "chapter": "ג",
        "versechapter": "יז",
        "bookseder": "מלכים",
        "seder": "כ",
        "verseseder": "כח",
        "versenikud": "כִּֽי־ כֹ֣ה ׀ אָמַ֣ר יְהוָ֗ה לֹֽא־ תִרְא֥וּ ר֙וּחַ֙ וְלֹֽא־ תִרְא֣וּ גֶ֔שֶׁם וְהַנַּ֥חַל הַה֖וּא יִמָּ֣לֵא מָ֑יִם וּשְׁתִיתֶ֛ם אַתֶּ֥ם וּמִקְנֵיכֶ֖ם וּֽבְהֶמְתְּכֶֽם׃ ",
        "versenonikud": "כי כה  אמר יהוה לא תראו רוח ולא תראו גשם והנחל ההוא ימלא מים ושתיתם אתם ומקניכם ובהמתכם "
    },
    {
        "bookchapter": "מלכים ב",
        "chapter": "ג",
        "versechapter": "יח",
        "bookseder": "מלכים",
        "seder": "כ",
        "verseseder": "כט",
        "versenikud": "וְנָקַ֥ל זֹ֖את בְּעֵינֵ֣י יְהוָ֑ה וְנָתַ֥ן אֶת־ מוֹאָ֖ב בְּיֶדְכֶֽם׃ ",
        "versenonikud": "ונקל זאת בעיני יהוה ונתן את מואב בידכם "
    },
    {
        "bookchapter": "מלכים ב",
        "chapter": "ג",
        "versechapter": "יט",
        "bookseder": "מלכים",
        "seder": "כ",
        "verseseder": "ל",
        "versenikud": "וְהִכִּיתֶ֞ם כָּל־ עִ֤יר מִבְצָר֙ וְכָל־ עִ֣יר מִבְח֔וֹר וְכָל־ עֵ֥ץ טוֹב֙ תַּפִּ֔ילוּ וְכָל־ מַעְיְנֵי־ מַ֖יִם תִּסְתֹּ֑מוּ וְכֹל֙ הַחֶלְקָ֣ה הַטּוֹבָ֔ה תַּכְאִ֖בוּ בָּאֲבָנִֽים׃ ",
        "versenonikud": "והכיתם כל עיר מבצר וכל עיר מבחור וכל עץ טוב תפילו וכל מעיני מים תסתמו וכל החלקה הטובה תכאבו באבנים "
    },
    {
        "bookchapter": "מלכים ב",
        "chapter": "ג",
        "versechapter": "כ",
        "bookseder": "מלכים",
        "seder": "כ",
        "verseseder": "לא",
        "versenikud": "וַיְהִ֤י בַבֹּ֙קֶר֙ כַּעֲל֣וֹת הַמִּנְחָ֔ה וְהִנֵּה־ מַ֥יִם בָּאִ֖ים מִדֶּ֣רֶךְ אֱד֑וֹם וַתִּמָּלֵ֥א הָאָ֖רֶץ אֶת־ הַמָּֽיִם׃ ",
        "versenonikud": "ויהי בבקר כעלות המנחה והנה מים באים מדרך אדום ותמלא הארץ את המים "
    },
    {
        "bookchapter": "מלכים ב",
        "chapter": "ג",
        "versechapter": "כא",
        "bookseder": "מלכים",
        "seder": "כ",
        "verseseder": "לב",
        "versenikud": "וְכָל־ מוֹאָב֙ שָֽׁמְע֔וּ כִּֽי־ עָל֥וּ הַמְּלָכִ֖ים לְהִלָּ֣חֶם בָּ֑ם וַיִּצָּעֲק֗וּ מִכֹּ֨ל חֹגֵ֤ר חֲגֹרָה֙ וָמַ֔עְלָה וַיַּעַמְד֖וּ עַֽל־ הַגְּבֽוּל׃ ",
        "versenonikud": "וכל מואב שמעו כי עלו המלכים להלחם בם ויצעקו מכל חגר חגרה ומעלה ויעמדו על הגבול "
    },
    {
        "bookchapter": "מלכים ב",
        "chapter": "ג",
        "versechapter": "כב",
        "bookseder": "מלכים",
        "seder": "כ",
        "verseseder": "לג",
        "versenikud": "וַיַּשְׁכִּ֣ימוּ בַבֹּ֔קֶר וְהַשֶּׁ֖מֶשׁ זָרְחָ֣ה עַל־ הַמָּ֑יִם וַיִּרְא֨וּ מוֹאָ֥ב מִנֶּ֛גֶד אֶת־ הַמַּ֖יִם אֲדֻמִּ֥ים כַּדָּֽם׃ ",
        "versenonikud": "וישכימו בבקר והשמש זרחה על המים ויראו מואב מנגד את המים אדמים כדם "
    },
    {
        "bookchapter": "מלכים ב",
        "chapter": "ג",
        "versechapter": "כג",
        "bookseder": "מלכים",
        "seder": "כ",
        "verseseder": "לד",
        "versenikud": "וַיֹּֽאמְרוּ֙ דָּ֣ם זֶ֔ה הָחֳרֵ֤ב נֶֽחֶרְבוּ֙ הַמְּלָכִ֔ים וַיַּכּ֖וּ אִ֣ישׁ אֶת־ רֵעֵ֑הוּ וְעַתָּ֥ה לַשָּׁלָ֖ל מוֹאָֽב׃ ",
        "versenonikud": "ויאמרו דם זה החרב נחרבו המלכים ויכו איש את רעהו ועתה לשלל מואב "
    },
    {
        "bookchapter": "מלכים ב",
        "chapter": "ג",
        "versechapter": "כד",
        "bookseder": "מלכים",
        "seder": "כ",
        "verseseder": "לה",
        "versenikud": "וַיָּבֹאוּ֮ אֶל־ מַחֲנֵ֣ה יִשְׂרָאֵל֒ וַיָּקֻ֤מוּ יִשְׂרָאֵל֙ וַיַּכּ֣וּ אֶת־ מוֹאָ֔ב וַיָּנֻ֖סוּ מִפְּנֵיהֶ֑ם ויבו־ וַיַּכּוּ־ בָ֔הּ וְהַכּ֖וֹת אֶת־ מוֹאָֽב׃ ",
        "versenonikud": "ויבאו אל מחנה ישראל ויקמו ישראל ויכו את מואב וינסו מפניהם ויבו ויכו בה והכות את מואב "
    },
    {
        "bookchapter": "מלכים ב",
        "chapter": "ג",
        "versechapter": "כה",
        "bookseder": "מלכים",
        "seder": "כ",
        "verseseder": "לו",
        "versenikud": "וְהֶעָרִ֣ים יַהֲרֹ֡סוּ וְכָל־ חֶלְקָ֣ה ט֠וֹבָה יַשְׁלִ֨יכוּ אִישׁ־ אַבְנ֜וֹ וּמִלְא֗וּהָ וְכָל־ מַעְיַן־ מַ֤יִם יִסְתֹּ֙מוּ֙ וְכָל־ עֵֽץ־ ט֣וֹב יַפִּ֔ילוּ עַד־ הִשְׁאִ֧יר אֲבָנֶ֛יהָ בַּקִּ֖יר חֲרָ֑שֶׂת וַיָּסֹ֥בּוּ הַקַּלָּעִ֖ים וַיַּכּֽוּהָ׃ ",
        "versenonikud": "והערים יהרסו וכל חלקה טובה ישליכו איש אבנו ומלאוה וכל מעין מים יסתמו וכל עץ טוב יפילו עד השאיר אבניה בקיר חרשת ויסבו הקלעים ויכוה "
    },
    {
        "bookchapter": "מלכים ב",
        "chapter": "ג",
        "versechapter": "כו",
        "bookseder": "מלכים",
        "seder": "כ",
        "verseseder": "לז",
        "versenikud": "וַיַּרְא֙ מֶ֣לֶךְ מוֹאָ֔ב כִּֽי־ חָזַ֥ק מִמֶּ֖נּוּ הַמִּלְחָמָ֑ה וַיִּקַּ֣ח א֠וֹתוֹ שְׁבַע־ מֵא֨וֹת אִ֜ישׁ שֹׁ֣לֵֽף חֶ֗רֶב לְהַבְקִ֛יעַ אֶל־ מֶ֥לֶךְ אֱד֖וֹם וְלֹ֥א יָכֹֽלוּ׃ ",
        "versenonikud": "וירא מלך מואב כי חזק ממנו המלחמה ויקח אותו שבע מאות איש שלף חרב להבקיע אל מלך אדום ולא יכלו "
    },
    {
        "bookchapter": "מלכים ב",
        "chapter": "ג",
        "versechapter": "כז",
        "bookseder": "מלכים",
        "seder": "כ",
        "verseseder": "לח",
        "versenikud": "וַיִּקַּח֩ אֶת־ בְּנ֨וֹ הַבְּכ֜וֹר אֲשֶׁר־ יִמְלֹ֣ךְ תַּחְתָּ֗יו וַיַּעֲלֵ֤הוּ עֹלָה֙ עַל־ הַ֣חֹמָ֔ה וַיְהִ֥י קֶצֶף־ גָּד֖וֹל עַל־ יִשְׂרָאֵ֑ל וַיִּסְעוּ֙ מֵֽעָלָ֔יו וַיָּשֻׁ֖בוּ לָאָֽרֶץ׃ ",
        "versenonikud": "ויקח את בנו הבכור אשר ימלך תחתיו ויעלהו עלה על החמה ויהי קצף גדול על ישראל ויסעו מעליו וישבו לארץ "
    },
    {
        "bookchapter": "מלכים ב",
        "chapter": "ד",
        "versechapter": "א",
        "bookseder": "מלכים",
        "seder": "כ",
        "verseseder": "לט",
        "versenikud": "וְאִשָּׁ֣ה אַחַ֣ת מִנְּשֵׁ֣י בְנֵֽי־ הַ֠נְּבִיאִים צָעֲקָ֨ה אֶל־ אֱלִישָׁ֜ע לֵאמֹ֗ר עַבְדְּךָ֤ אִישִׁי֙ מֵ֔ת וְאַתָּ֣ה יָדַ֔עְתָּ כִּ֣י עַבְדְּךָ֔ הָיָ֥ה יָרֵ֖א אֶת־ יְהוָ֑ה וְהַ֨נֹּשֶׁ֔ה בָּ֗א לָקַ֜חַת אֶת־ שְׁנֵ֧י יְלָדַ֛י ל֖וֹ לַעֲבָדִֽים׃ ",
        "versenonikud": "ואשה אחת מנשי בני הנביאים צעקה אל אלישע לאמר עבדך אישי מת ואתה ידעת כי עבדך היה ירא את יהוה והנשה בא לקחת את שני ילדי לו לעבדים "
    },
    {
        "bookchapter": "מלכים ב",
        "chapter": "ד",
        "versechapter": "ב",
        "bookseder": "מלכים",
        "seder": "כ",
        "verseseder": "מ",
        "versenikud": "וַיֹּ֨אמֶר אֵלֶ֤יהָ אֱלִישָׁע֙ מָ֣ה אֶֽעֱשֶׂה־ לָּ֔ךְ הַגִּ֣ידִי לִ֔י מַה־ יֶּשׁ־ לכי לָ֖ךְ בַּבָּ֑יִת וַתֹּ֗אמֶר אֵ֣ין לְשִׁפְחָתְךָ֥ כֹל֙ בַּבַּ֔יִת כִּ֖י אִם־ אָס֥וּךְ שָֽׁמֶן׃ ",
        "versenonikud": "ויאמר אליה אלישע מה אעשה לך הגידי לי מה יש לכי לך בבית ותאמר אין לשפחתך כל בבית כי אם אסוך שמן "
    },
    {
        "bookchapter": "מלכים ב",
        "chapter": "ד",
        "versechapter": "ג",
        "bookseder": "מלכים",
        "seder": "כ",
        "verseseder": "מא",
        "versenikud": "וַיֹּ֗אמֶר לְכִ֨י שַׁאֲלִי־ לָ֤ךְ כֵּלִים֙ מִן־ הַח֔וּץ מֵאֵ֖ת כָּל־ שכנכי שְׁכֵנָ֑יִךְ כֵּלִ֥ים רֵקִ֖ים אַל־ תַּמְעִֽיטִי׃ ",
        "versenonikud": "ויאמר לכי שאלי לך כלים מן החוץ מאת כל שכנכי שכניך כלים רקים אל תמעיטי "
    },
    {
        "bookchapter": "מלכים ב",
        "chapter": "ד",
        "versechapter": "ד",
        "bookseder": "מלכים",
        "seder": "כ",
        "verseseder": "מב",
        "versenikud": "וּבָ֗את וְסָגַ֤רְתְּ הַדֶּ֙לֶת֙ בַּעֲדֵ֣ךְ וּבְעַד־ בָּנַ֔יִךְ וְיָצַ֕קְתְּ עַ֥ל כָּל־ הַכֵּלִ֖ים הָאֵ֑לֶּה וְהַמָּלֵ֖א תַּסִּֽיעִי׃ ",
        "versenonikud": "ובאת וסגרת הדלת בעדך ובעד בניך ויצקת על כל הכלים האלה והמלא תסיעי "
    },
    {
        "bookchapter": "מלכים ב",
        "chapter": "ד",
        "versechapter": "ה",
        "bookseder": "מלכים",
        "seder": "כ",
        "verseseder": "מג",
        "versenikud": "וַתֵּ֙לֶךְ֙ מֵֽאִתּ֔וֹ וַתִּסְגֹּ֣ר הַדֶּ֔לֶת בַּעֲדָ֖הּ וּבְעַ֣ד בָּנֶ֑יהָ הֵ֛ם מַגִּשִׁ֥ים אֵלֶ֖יהָ וְהִ֥יא מיצקת מוֹצָֽקֶת׃ ",
        "versenonikud": "ותלך מאתו ותסגר הדלת בעדה ובעד בניה הם מגשים אליה והיא מיצקת מוצקת "
    },
    {
        "bookchapter": "מלכים ב",
        "chapter": "ד",
        "versechapter": "ו",
        "bookseder": "מלכים",
        "seder": "כ",
        "verseseder": "מד",
        "versenikud": "וַיְהִ֣י ׀ כִּמְלֹ֣את הַכֵּלִ֗ים וַתֹּ֤אמֶר אֶל־ בְּנָהּ֙ הַגִּ֨ישָׁה אֵלַ֥י עוֹד֙ כֶּ֔לִי וַיֹּ֣אמֶר אֵלֶ֔יהָ אֵ֥ין ע֖וֹד כֶּ֑לִי וַֽיַּעֲמֹ֖ד הַשָּֽׁמֶן׃ ",
        "versenonikud": "ויהי  כמלאת הכלים ותאמר אל בנה הגישה אלי עוד כלי ויאמר אליה אין עוד כלי ויעמד השמן "
    },
    {
        "bookchapter": "מלכים ב",
        "chapter": "ד",
        "versechapter": "ז",
        "bookseder": "מלכים",
        "seder": "כ",
        "verseseder": "מה",
        "versenikud": "וַתָּבֹ֗א וַתַּגֵּד֙ לְאִ֣ישׁ הָאֱלֹהִ֔ים וַיֹּ֗אמֶר לְכִי֙ מִכְרִ֣י אֶת־ הַשֶּׁ֔מֶן וְשַׁלְּמִ֖י אֶת־ נשיכי נִשְׁיֵ֑ךְ וְאַ֣תְּ בניכי וּבָנַ֔יִךְ תִֽחְיִ֖י בַּנּוֹתָֽר׃ ",
        "versenonikud": "ותבא ותגד לאיש האלהים ויאמר לכי מכרי את השמן ושלמי את נשיכי נשיך ואת בניכי ובניך תחיי בנותר "
    },
    {
        "bookchapter": "מלכים ב",
        "chapter": "ד",
        "versechapter": "ח",
        "bookseder": "מלכים",
        "seder": "כ",
        "verseseder": "מו",
        "versenikud": "וַיְהִ֨י הַיּ֜וֹם וַיַּעֲבֹ֧ר אֱלִישָׁ֣ע אֶל־ שׁוּנֵ֗ם וְשָׁם֙ אִשָּׁ֣ה גְדוֹלָ֔ה וַתַּחֲזֶק־ בּ֖וֹ לֶאֱכָל־ לָ֑חֶם וַֽיְהִי֙ מִדֵּ֣י עָבְר֔וֹ יָסֻ֥ר שָׁ֖מָּה לֶאֱכָל־ לָֽחֶם׃ ",
        "versenonikud": "ויהי היום ויעבר אלישע אל שונם ושם אשה גדולה ותחזק בו לאכל לחם ויהי מדי עברו יסר שמה לאכל לחם "
    },
    {
        "bookchapter": "מלכים ב",
        "chapter": "ד",
        "versechapter": "ט",
        "bookseder": "מלכים",
        "seder": "כ",
        "verseseder": "מז",
        "versenikud": "וַתֹּ֙אמֶר֙ אֶל־ אִישָׁ֔הּ הִנֵּה־ נָ֣א יָדַ֔עְתִּי כִּ֛י אִ֥ישׁ אֱלֹהִ֖ים קָד֣וֹשׁ ה֑וּא עֹבֵ֥ר עָלֵ֖ינוּ תָּמִֽיד׃ ",
        "versenonikud": "ותאמר אל אישה הנה נא ידעתי כי איש אלהים קדוש הוא עבר עלינו תמיד "
    },
    {
        "bookchapter": "מלכים ב",
        "chapter": "ד",
        "versechapter": "י",
        "bookseder": "מלכים",
        "seder": "כ",
        "verseseder": "מח",
        "versenikud": "נַֽעֲשֶׂה־ נָּ֤א עֲלִיַּת־ קִיר֙ קְטַנָּ֔ה וְנָשִׂ֨ים ל֥וֹ שָׁ֛ם מִטָּ֥ה וְשֻׁלְחָ֖ן וְכִסֵּ֣א וּמְנוֹרָ֑ה וְהָיָ֛ה בְּבֹא֥וֹ אֵלֵ֖ינוּ יָס֥וּר שָֽׁמָּה׃ ",
        "versenonikud": "נעשה נא עלית קיר קטנה ונשים לו שם מטה ושלחן וכסא ומנורה והיה בבאו אלינו יסור שמה "
    },
    {
        "bookchapter": "מלכים ב",
        "chapter": "ד",
        "versechapter": "יא",
        "bookseder": "מלכים",
        "seder": "כ",
        "verseseder": "מט",
        "versenikud": "וַיְהִ֥י הַיּ֖וֹם וַיָּ֣בֹא שָׁ֑מָּה וַיָּ֥סַר אֶל־ הָעֲלִיָּ֖ה וַיִּשְׁכַּב־ שָֽׁמָּה׃ ",
        "versenonikud": "ויהי היום ויבא שמה ויסר אל העליה וישכב שמה "
    },
    {
        "bookchapter": "מלכים ב",
        "chapter": "ד",
        "versechapter": "יב",
        "bookseder": "מלכים",
        "seder": "כ",
        "verseseder": "נ",
        "versenikud": "וַיֹּ֙אמֶר֙ אֶל־ גֵּחֲזִ֣י נַעֲר֔וֹ קְרָ֖א לַשּׁוּנַמִּ֣ית הַזֹּ֑את וַיִּקְרָא־ לָ֔הּ וַֽתַּעֲמֹ֖ד לְפָנָֽיו׃ ",
        "versenonikud": "ויאמר אל גחזי נערו קרא לשונמית הזאת ויקרא לה ותעמד לפניו "
    },
    {
        "bookchapter": "מלכים ב",
        "chapter": "ד",
        "versechapter": "יג",
        "bookseder": "מלכים",
        "seder": "כ",
        "verseseder": "נא",
        "versenikud": "וַיֹּ֣אמֶר ל֗וֹ אֱמָר־ נָ֣א אֵלֶיהָ֮ הִנֵּ֣ה חָרַ֣דְתְּ ׀ אֵלֵינוּ֮ אֶת־ כָּל־ הַחֲרָדָ֣ה הַזֹּאת֒ מֶ֚ה לַעֲשׂ֣וֹת לָ֔ךְ הֲיֵ֤שׁ לְדַבֶּר־ לָךְ֙ אֶל־ הַמֶּ֔לֶךְ א֖וֹ אֶל־ שַׂ֣ר הַצָּבָ֑א וַתֹּ֕אמֶר בְּת֥וֹךְ עַמִּ֖י אָנֹכִ֥י יֹשָֽׁבֶת׃ ",
        "versenonikud": "ויאמר לו אמר נא אליה הנה חרדת  אלינו את כל החרדה הזאת מה לעשות לך היש לדבר לך אל המלך או אל שר הצבא ותאמר בתוך עמי אנכי ישבת "
    },
    {
        "bookchapter": "מלכים ב",
        "chapter": "ד",
        "versechapter": "יד",
        "bookseder": "מלכים",
        "seder": "כ",
        "verseseder": "נב",
        "versenikud": "וַיֹּ֕אמֶר וּמֶ֖ה לַעֲשׂ֣וֹת לָ֑הּ וַיֹּ֣אמֶר גֵּיחֲזִ֗י אֲבָ֛ל בֵּ֥ן אֵֽין־ לָ֖הּ וְאִישָׁ֥הּ זָקֵֽן׃ ",
        "versenonikud": "ויאמר ומה לעשות לה ויאמר גיחזי אבל בן אין לה ואישה זקן "
    },
    {
        "bookchapter": "מלכים ב",
        "chapter": "ד",
        "versechapter": "טו",
        "bookseder": "מלכים",
        "seder": "כ",
        "verseseder": "נג",
        "versenikud": "וַיֹּ֖אמֶר קְרָא־ לָ֑הּ וַיִּקְרָא־ לָ֔הּ וַֽתַּעֲמֹ֖ד בַּפָּֽתַח׃ ",
        "versenonikud": "ויאמר קרא לה ויקרא לה ותעמד בפתח "
    },
    {
        "bookchapter": "מלכים ב",
        "chapter": "ד",
        "versechapter": "טז",
        "bookseder": "מלכים",
        "seder": "כ",
        "verseseder": "נד",
        "versenikud": "וַיֹּ֗אמֶר לַמּוֹעֵ֤ד הַזֶּה֙ כָּעֵ֣ת חַיָּ֔ה אתי אַ֖תְּ חֹבֶ֣קֶת בֵּ֑ן וַתֹּ֗אמֶר אַל־ אֲדֹנִי֙ אִ֣ישׁ הָאֱלֹהִ֔ים אַל־ תְּכַזֵּ֖ב בְּשִׁפְחָתֶֽךָ׃ ",
        "versenonikud": "ויאמר למועד הזה כעת חיה אתי את חבקת בן ותאמר אל אדני איש האלהים אל תכזב בשפחתך "
    },
    {
        "bookchapter": "מלכים ב",
        "chapter": "ד",
        "versechapter": "יז",
        "bookseder": "מלכים",
        "seder": "כ",
        "verseseder": "נה",
        "versenikud": "וַתַּ֥הַר הָאִשָּׁ֖ה וַתֵּ֣לֶד בֵּ֑ן לַמּוֹעֵ֤ד הַזֶּה֙ כָּעֵ֣ת חַיָּ֔ה אֲשֶׁר־ דִּבֶּ֥ר אֵלֶ֖יהָ אֱלִישָֽׁע׃ ",
        "versenonikud": "ותהר האשה ותלד בן למועד הזה כעת חיה אשר דבר אליה אלישע "
    },
    {
        "bookchapter": "מלכים ב",
        "chapter": "ד",
        "versechapter": "יח",
        "bookseder": "מלכים",
        "seder": "כ",
        "verseseder": "נו",
        "versenikud": "וַיִּגְדַּ֖ל הַיָּ֑לֶד וַיְהִ֣י הַיּ֔וֹם וַיֵּצֵ֥א אֶל־ אָבִ֖יו אֶל־ הַקֹּצְרִֽים׃ ",
        "versenonikud": "ויגדל הילד ויהי היום ויצא אל אביו אל הקצרים "
    },
    {
        "bookchapter": "מלכים ב",
        "chapter": "ד",
        "versechapter": "יט",
        "bookseder": "מלכים",
        "seder": "כ",
        "verseseder": "נז",
        "versenikud": "וַיֹּ֥אמֶר אֶל־ אָבִ֖יו רֹאשִׁ֣י ׀ רֹאשִׁ֑י וַיֹּ֙אמֶר֙ אֶל־ הַנַּ֔עַר שָׂאֵ֖הוּ אֶל־ אִמּֽוֹ׃ ",
        "versenonikud": "ויאמר אל אביו ראשי  ראשי ויאמר אל הנער שאהו אל אמו "
    },
    {
        "bookchapter": "מלכים ב",
        "chapter": "ד",
        "versechapter": "כ",
        "bookseder": "מלכים",
        "seder": "כ",
        "verseseder": "נח",
        "versenikud": "וַיִּשָּׂאֵ֔הוּ וַיְבִיאֵ֖הוּ אֶל־ אִמּ֑וֹ וַיֵּ֧שֶׁב עַל־ בִּרְכֶּ֛יהָ עַד־ הַֽצָּהֳרַ֖יִם וַיָּמֹֽת׃ ",
        "versenonikud": "וישאהו ויביאהו אל אמו וישב על ברכיה עד הצהרים וימת "
    },
    {
        "bookchapter": "מלכים ב",
        "chapter": "ד",
        "versechapter": "כא",
        "bookseder": "מלכים",
        "seder": "כ",
        "verseseder": "נט",
        "versenikud": "וַתַּ֙עַל֙ וַתַּשְׁכִּבֵ֔הוּ עַל־ מִטַּ֖ת אִ֣ישׁ הָאֱלֹהִ֑ים וַתִּסְגֹּ֥ר בַּעֲד֖וֹ וַתֵּצֵֽא׃ ",
        "versenonikud": "ותעל ותשכבהו על מטת איש האלהים ותסגר בעדו ותצא "
    },
    {
        "bookchapter": "מלכים ב",
        "chapter": "ד",
        "versechapter": "כב",
        "bookseder": "מלכים",
        "seder": "כ",
        "verseseder": "ס",
        "versenikud": "וַתִּקְרָא֮ אֶל־ אִישָׁהּ֒ וַתֹּ֗אמֶר שִׁלְחָ֨ה נָ֥א לִי֙ אֶחָ֣ד מִן־ הַנְּעָרִ֔ים וְאַחַ֖ת הָאֲתֹנ֑וֹת וְאָר֛וּצָה עַד־ אִ֥ישׁ הָאֱלֹהִ֖ים וְאָשֽׁוּבָה׃ ",
        "versenonikud": "ותקרא אל אישה ותאמר שלחה נא לי אחד מן הנערים ואחת האתנות וארוצה עד איש האלהים ואשובה "
    },
    {
        "bookchapter": "מלכים ב",
        "chapter": "ד",
        "versechapter": "כג",
        "bookseder": "מלכים",
        "seder": "כ",
        "verseseder": "סא",
        "versenikud": "וַיֹּ֗אמֶר מַ֠דּוּעַ אתי אַ֣תְּ הלכתי הֹלֶ֤כֶת אֵלָיו֙ הַיּ֔וֹם לֹֽא־ חֹ֖דֶשׁ וְלֹ֣א שַׁבָּ֑ת וַתֹּ֖אמֶר שָׁלֽוֹם׃ ",
        "versenonikud": "ויאמר מדוע אתי את הלכתי הלכת אליו היום לא חדש ולא שבת ותאמר שלום "
    },
    {
        "bookchapter": "מלכים ב",
        "chapter": "ד",
        "versechapter": "כד",
        "bookseder": "מלכים",
        "seder": "כ",
        "verseseder": "סב",
        "versenikud": "וַֽתַּחֲבֹשׁ֙ הָֽאָת֔וֹן וַתֹּ֥אמֶר אֶֽל־ נַעֲרָ֖הּ נְהַ֣ג וָלֵ֑ךְ אַל־ תַּעֲצָר־ לִ֣י לִרְכֹּ֔ב כִּ֖י אִם־ אָמַ֥רְתִּי לָֽךְ׃ ",
        "versenonikud": "ותחבש האתון ותאמר אל נערה נהג ולך אל תעצר לי לרכב כי אם אמרתי לך "
    },
    {
        "bookchapter": "מלכים ב",
        "chapter": "ד",
        "versechapter": "כה",
        "bookseder": "מלכים",
        "seder": "כ",
        "verseseder": "סג",
        "versenikud": "וַתֵּ֗לֶךְ וַתָּב֛וֹא אֶל־ אִ֥ישׁ הָאֱלֹהִ֖ים אֶל־ הַ֣ר הַכַּרְמֶ֑ל וַ֠יְהִי כִּרְא֨וֹת אִישׁ־ הָאֱלֹהִ֤ים אֹתָהּ֙ מִנֶּ֔גֶד וַיֹּ֙אמֶר֙ אֶל־ גֵּיחֲזִ֣י נַעֲר֔וֹ הִנֵּ֖ה הַשּׁוּנַמִּ֥ית הַלָּֽז׃ ",
        "versenonikud": "ותלך ותבוא אל איש האלהים אל הר הכרמל ויהי כראות איש האלהים אתה מנגד ויאמר אל גיחזי נערו הנה השונמית הלז "
    }
]