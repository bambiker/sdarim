[
    {
        "bookchapter": "ירמיהו",
        "chapter": "לו",
        "versechapter": "כו",
        "bookseder": "ירמיהו",
        "seder": "כב",
        "verseseder": "א",
        "versenikud": "וַיְצַוֶּ֣ה הַ֠מֶּלֶךְ אֶת־ יְרַחְמְאֵ֨ל בֶּן־ הַמֶּ֜לֶךְ וְאֶת־ שְׂרָיָ֣הוּ בֶן־ עַזְרִיאֵ֗ל וְאֶת־ שֶֽׁלֶמְיָ֙הוּ֙ בֶּֽן־ עַבְדְּאֵ֔ל לָקַ֙חַת֙ אֶת־ בָּר֣וּךְ הַסֹּפֵ֔ר וְאֵ֖ת יִרְמְיָ֣הוּ הַנָּבִ֑יא וַיַּסְתִּרֵ֖ם יְהוָֽה׃ ",
        "versenonikud": "ויצוה המלך את ירחמאל בן המלך ואת שריהו בן עזריאל ואת שלמיהו בן עבדאל לקחת את ברוך הספר ואת ירמיהו הנביא ויסתרם יהוה "
    },
    {
        "bookchapter": "ירמיהו",
        "chapter": "לו",
        "versechapter": "כז",
        "bookseder": "ירמיהו",
        "seder": "כב",
        "verseseder": "ב",
        "versenikud": "וַיְהִ֥י דְבַר־ יְהוָ֖ה אֶֽל־ יִרְמְיָ֑הוּ אַחֲרֵ֣י ׀ שְׂרֹ֣ף הַמֶּ֗לֶךְ אֶת־ הַמְּגִלָּה֙ וְאֶת־ הַדְּבָרִ֔ים אֲשֶׁ֨ר כָּתַ֥ב בָּר֛וּךְ מִפִּ֥י יִרְמְיָ֖הוּ לֵאמֹֽר׃ ",
        "versenonikud": "ויהי דבר יהוה אל ירמיהו אחרי  שרף המלך את המגלה ואת הדברים אשר כתב ברוך מפי ירמיהו לאמר "
    },
    {
        "bookchapter": "ירמיהו",
        "chapter": "לו",
        "versechapter": "כח",
        "bookseder": "ירמיהו",
        "seder": "כב",
        "verseseder": "ג",
        "versenikud": "שׁ֥וּב קַח־ לְךָ֖ מְגִלָּ֣ה אַחֶ֑רֶת וּכְתֹ֣ב עָלֶ֗יהָ אֵ֤ת כָּל־ הַדְּבָרִים֙ הָרִ֣אשֹׁנִ֔ים אֲשֶׁ֣ר הָי֗וּ עַל־ הַמְּגִלָּה֙ הָרִ֣אשֹׁנָ֔ה אֲשֶׁ֥ר שָׂרַ֖ף יְהוֹיָקִ֥ים מֶֽלֶךְ־ יְהוּדָֽה׃ ",
        "versenonikud": "שוב קח לך מגלה אחרת וכתב עליה את כל הדברים הראשנים אשר היו על המגלה הראשנה אשר שרף יהויקים מלך יהודה "
    },
    {
        "bookchapter": "ירמיהו",
        "chapter": "לו",
        "versechapter": "כט",
        "bookseder": "ירמיהו",
        "seder": "כב",
        "verseseder": "ד",
        "versenikud": "וְעַל־ יְהוֹיָקִ֤ים מֶֽלֶךְ־ יְהוּדָה֙ תֹּאמַ֔ר כֹּ֖ה אָמַ֣ר יְהוָ֑ה אַ֠תָּה שָׂרַ֜פְתָּ אֶת־ הַמְּגִלָּ֤ה הַזֹּאת֙ לֵאמֹ֔ר מַדּוּעַ֩ כָּתַ֨בְתָּ עָלֶ֜יהָ לֵאמֹ֗ר בֹּֽא־ יָב֤וֹא מֶֽלֶךְ־ בָּבֶל֙ וְהִשְׁחִית֙ אֶת־ הָאָ֣רֶץ הַזֹּ֔את וְהִשְׁבִּ֥ית מִמֶּ֖נָּה אָדָ֥ם וּבְהֵמָֽה׃ ",
        "versenonikud": "ועל יהויקים מלך יהודה תאמר כה אמר יהוה אתה שרפת את המגלה הזאת לאמר מדוע כתבת עליה לאמר בא יבוא מלך בבל והשחית את הארץ הזאת והשבית ממנה אדם ובהמה "
    },
    {
        "bookchapter": "ירמיהו",
        "chapter": "לו",
        "versechapter": "ל",
        "bookseder": "ירמיהו",
        "seder": "כב",
        "verseseder": "ה",
        "versenikud": "לָכֵ֞ן כֹּֽה־ אָמַ֣ר יְהוָ֗ה עַל־ יְהֽוֹיָקִים֙ מֶ֣לֶךְ יְהוּדָ֔ה לֹא־ יִֽהְיֶה־ לּ֥וֹ יוֹשֵׁ֖ב עַל־ כִּסֵּ֣א דָוִ֑ד וְנִבְלָתוֹ֙ תִּֽהְיֶ֣ה מֻשְׁלֶ֔כֶת לַחֹ֥רֶב בַּיּ֖וֹם וְלַקֶּ֥רַח בַּלָּֽיְלָה׃ ",
        "versenonikud": "לכן כה אמר יהוה על יהויקים מלך יהודה לא יהיה לו יושב על כסא דוד ונבלתו תהיה משלכת לחרב ביום ולקרח בלילה "
    },
    {
        "bookchapter": "ירמיהו",
        "chapter": "לו",
        "versechapter": "לא",
        "bookseder": "ירמיהו",
        "seder": "כב",
        "verseseder": "ו",
        "versenikud": "וּפָקַדְתִּ֨י עָלָ֧יו וְעַל־ זַרְע֛וֹ וְעַל־ עֲבָדָ֖יו אֶת־ עֲוֺנָ֑ם וְהֵבֵאתִ֣י עֲ֠לֵיהֶם וְעַל־ יֹשְׁבֵ֨י יְרוּשָׁלִַ֜ם וְאֶל־ אִ֣ישׁ יְהוּדָ֗ה אֵ֧ת כָּל־ הָרָעָ֛ה אֲשֶׁר־ דִּבַּ֥רְתִּי אֲלֵיהֶ֖ם וְלֹ֥א שָׁמֵֽעוּ׃ ",
        "versenonikud": "ופקדתי עליו ועל זרעו ועל עבדיו את עונם והבאתי עליהם ועל ישבי ירושלם ואל איש יהודה את כל הרעה אשר דברתי אליהם ולא שמעו "
    },
    {
        "bookchapter": "ירמיהו",
        "chapter": "לו",
        "versechapter": "לב",
        "bookseder": "ירמיהו",
        "seder": "כב",
        "verseseder": "ז",
        "versenikud": "וְיִרְמְיָ֜הוּ לָקַ֣ח ׀ מְגִלָּ֣ה אַחֶ֗רֶת וַֽיִּתְּנָהּ֮ אֶל־ בָּר֣וּךְ בֶּן־ נֵרִיָּהוּ֮ הַסֹּפֵר֒ וַיִּכְתֹּ֤ב עָלֶ֙יהָ֙ מִפִּ֣י יִרְמְיָ֔הוּ אֵ֚ת כָּל־ דִּבְרֵ֣י הַסֵּ֔פֶר אֲשֶׁ֥ר שָׂרַ֛ף יְהוֹיָקִ֥ים מֶֽלֶךְ־ יְהוּדָ֖ה בָּאֵ֑שׁ וְע֨וֹד נוֹסַ֧ף עֲלֵיהֶ֛ם דְּבָרִ֥ים רַבִּ֖ים כָּהֵֽמָּה׃ ",
        "versenonikud": "וירמיהו לקח  מגלה אחרת ויתנה אל ברוך בן נריהו הספר ויכתב עליה מפי ירמיהו את כל דברי הספר אשר שרף יהויקים מלך יהודה באש ועוד נוסף עליהם דברים רבים כהמה "
    },
    {
        "bookchapter": "ירמיהו",
        "chapter": "לז",
        "versechapter": "א",
        "bookseder": "ירמיהו",
        "seder": "כב",
        "verseseder": "ח",
        "versenikud": "וַיִּ֨מְלָךְ־ מֶ֔לֶךְ צִדְקִיָּ֖הוּ בֶּן־ יֹֽאשִׁיָּ֑הוּ תַּ֗חַת כָּנְיָ֙הוּ֙ בֶּן־ יְה֣וֹיָקִ֔ים אֲשֶׁ֥ר הִמְלִ֛יךְ נְבוּכַדְרֶאצַּ֥ר מֶֽלֶךְ־ בָּבֶ֖ל בְּאֶ֥רֶץ יְהוּדָֽה׃ ",
        "versenonikud": "וימלך מלך צדקיהו בן יאשיהו תחת כניהו בן יהויקים אשר המליך נבוכדראצר מלך בבל בארץ יהודה "
    },
    {
        "bookchapter": "ירמיהו",
        "chapter": "לז",
        "versechapter": "ב",
        "bookseder": "ירמיהו",
        "seder": "כב",
        "verseseder": "ט",
        "versenikud": "וְלֹ֥א שָׁמַ֛ע ה֥וּא וַעֲבָדָ֖יו וְעַ֣ם הָאָ֑רֶץ אֶל־ דִּבְרֵ֣י יְהוָ֔ה אֲשֶׁ֣ר דִּבֶּ֔ר בְּיַ֖ד יִרְמְיָ֥הוּ הַנָּבִֽיא׃ ",
        "versenonikud": "ולא שמע הוא ועבדיו ועם הארץ אל דברי יהוה אשר דבר ביד ירמיהו הנביא "
    },
    {
        "bookchapter": "ירמיהו",
        "chapter": "לז",
        "versechapter": "ג",
        "bookseder": "ירמיהו",
        "seder": "כב",
        "verseseder": "י",
        "versenikud": "וַיִּשְׁלַח֩ הַמֶּ֨לֶךְ צִדְקִיָּ֜הוּ אֶת־ יְהוּכַ֣ל בֶּן־ שֶֽׁלֶמְיָ֗ה וְאֶת־ צְפַנְיָ֤הוּ בֶן־ מַֽעֲשֵׂיָה֙ הַכֹּהֵ֔ן אֶל־ יִרְמְיָ֥הוּ הַנָּבִ֖יא לֵאמֹ֑ר הִתְפַּלֶּל־ נָ֣א בַעֲדֵ֔נוּ אֶל־ יְהוָ֖ה אֱלֹהֵֽינוּ׃ ",
        "versenonikud": "וישלח המלך צדקיהו את יהוכל בן שלמיה ואת צפניהו בן מעשיה הכהן אל ירמיהו הנביא לאמר התפלל נא בעדנו אל יהוה אלהינו "
    },
    {
        "bookchapter": "ירמיהו",
        "chapter": "לז",
        "versechapter": "ד",
        "bookseder": "ירמיהו",
        "seder": "כב",
        "verseseder": "יא",
        "versenikud": "וְיִרְמְיָ֕הוּ בָּ֥א וְיֹצֵ֖א בְּת֣וֹךְ הָעָ֑ם וְלֹֽא־ נָתְנ֥וּ אֹת֖וֹ בֵּ֥ית הכליא הַכְּלֽוּא׃ ",
        "versenonikud": "וירמיהו בא ויצא בתוך העם ולא נתנו אתו בית הכליא הכלוא "
    },
    {
        "bookchapter": "ירמיהו",
        "chapter": "לז",
        "versechapter": "ה",
        "bookseder": "ירמיהו",
        "seder": "כב",
        "verseseder": "יב",
        "versenikud": "וְחֵ֥יל פַּרְעֹ֖ה יָצָ֣א מִמִּצְרָ֑יִם וַיִּשְׁמְע֨וּ הַכַּשְׂדִּ֜ים הַצָּרִ֤ים עַל־ יְרוּשָׁלִַ֙ם֙ אֶת־ שִׁמְעָ֔ם וַיֵּ֣עָל֔וּ מֵעַ֖ל יְרוּשָׁלִָֽם׃ ",
        "versenonikud": "וחיל פרעה יצא ממצרים וישמעו הכשדים הצרים על ירושלם את שמעם ויעלו מעל ירושלם "
    },
    {
        "bookchapter": "ירמיהו",
        "chapter": "לז",
        "versechapter": "ו",
        "bookseder": "ירמיהו",
        "seder": "כב",
        "verseseder": "יג",
        "versenikud": "וַֽיְהִי֙ דְּבַר־ יְהוָ֔ה אֶל־ יִרְמְיָ֥הוּ הַנָּבִ֖יא לֵאמֹֽר׃ ",
        "versenonikud": "ויהי דבר יהוה אל ירמיהו הנביא לאמר "
    },
    {
        "bookchapter": "ירמיהו",
        "chapter": "לז",
        "versechapter": "ז",
        "bookseder": "ירמיהו",
        "seder": "כב",
        "verseseder": "יד",
        "versenikud": "כֹּֽה־ אָמַ֤ר יְהוָה֙ אֱלֹהֵ֣י יִשְׂרָאֵ֔ל כֹּ֤ה תֹֽאמְרוּ֙ אֶל־ מֶ֣לֶךְ יְהוּדָ֔ה הַשֹּׁלֵ֧חַ אֶתְכֶ֛ם אֵלַ֖י לְדָרְשֵׁ֑נִי הִנֵּ֣ה ׀ חֵ֣יל פַּרְעֹ֗ה הַיֹּצֵ֤א לָכֶם֙ לְעֶזְרָ֔ה שָׁ֥ב לְאַרְצ֖וֹ מִצְרָֽיִם׃ ",
        "versenonikud": "כה אמר יהוה אלהי ישראל כה תאמרו אל מלך יהודה השלח אתכם אלי לדרשני הנה  חיל פרעה היצא לכם לעזרה שב לארצו מצרים "
    },
    {
        "bookchapter": "ירמיהו",
        "chapter": "לז",
        "versechapter": "ח",
        "bookseder": "ירמיהו",
        "seder": "כב",
        "verseseder": "טו",
        "versenikud": "וְשָׁ֙בוּ֙ הַכַּשְׂדִּ֔ים וְנִלְחֲמ֖וּ עַל־ הָעִ֣יר הַזֹּ֑את וּלְכָדֻ֖הָ וּשְׂרָפֻ֥הָ בָאֵֽשׁ׃ ",
        "versenonikud": "ושבו הכשדים ונלחמו על העיר הזאת ולכדה ושרפה באש "
    },
    {
        "bookchapter": "ירמיהו",
        "chapter": "לז",
        "versechapter": "ט",
        "bookseder": "ירמיהו",
        "seder": "כב",
        "verseseder": "טז",
        "versenikud": "כֹּ֣ה ׀ אָמַ֣ר יְהוָ֗ה אַל־ תַּשִּׁ֤אוּ נַפְשֹֽׁתֵיכֶם֙ לֵאמֹ֔ר הָלֹ֛ךְ יֵלְכ֥וּ מֵעָלֵ֖ינוּ הַכַּשְׂדִּ֑ים כִּי־ לֹ֖א יֵלֵֽכוּ׃ ",
        "versenonikud": "כה  אמר יהוה אל תשאו נפשתיכם לאמר הלך ילכו מעלינו הכשדים כי לא ילכו "
    },
    {
        "bookchapter": "ירמיהו",
        "chapter": "לז",
        "versechapter": "י",
        "bookseder": "ירמיהו",
        "seder": "כב",
        "verseseder": "יז",
        "versenikud": "כִּ֣י אִם־ הִכִּיתֶ֞ם כָּל־ חֵ֤יל כַּשְׂדִּים֙ הַנִּלְחָמִ֣ים אִתְּכֶ֔ם וְנִ֨שְׁאֲרוּ בָ֔ם אֲנָשִׁ֖ים מְדֻקָּרִ֑ים אִ֤ישׁ בְּאָהֳלוֹ֙ יָק֔וּמוּ וְשָֽׂרְפ֛וּ אֶת־ הָעִ֥יר הַזֹּ֖את בָּאֵֽשׁ׃ ",
        "versenonikud": "כי אם הכיתם כל חיל כשדים הנלחמים אתכם ונשארו בם אנשים מדקרים איש באהלו יקומו ושרפו את העיר הזאת באש "
    },
    {
        "bookchapter": "ירמיהו",
        "chapter": "לז",
        "versechapter": "יא",
        "bookseder": "ירמיהו",
        "seder": "כב",
        "verseseder": "יח",
        "versenikud": "וְהָיָ֗ה בְּהֵֽעָלוֹת֙ חֵ֣יל הַכַּשְׂדִּ֔ים מֵעַ֖ל יְרֽוּשָׁלִָ֑ם מִפְּנֵ֖י חֵ֥יל פַּרְעֹֽה׃ ",
        "versenonikud": "והיה בהעלות חיל הכשדים מעל ירושלם מפני חיל פרעה "
    },
    {
        "bookchapter": "ירמיהו",
        "chapter": "לז",
        "versechapter": "יב",
        "bookseder": "ירמיהו",
        "seder": "כב",
        "verseseder": "יט",
        "versenikud": "וַיֵּצֵ֤א יִרְמְיָ֙הוּ֙ מִיר֣וּשָׁלִַ֔ם לָלֶ֖כֶת אֶ֣רֶץ בִּנְיָמִ֑ן לַחֲלִ֥ק מִשָּׁ֖ם בְּת֥וֹךְ הָעָֽם׃ ",
        "versenonikud": "ויצא ירמיהו מירושלם ללכת ארץ בנימן לחלק משם בתוך העם "
    },
    {
        "bookchapter": "ירמיהו",
        "chapter": "לז",
        "versechapter": "יג",
        "bookseder": "ירמיהו",
        "seder": "כב",
        "verseseder": "כ",
        "versenikud": "וַיְהִי־ ה֞וּא בְּשַׁ֣עַר בִּנְיָמִ֗ן וְשָׁם֙ בַּ֣עַל פְּקִדֻ֔ת וּשְׁמוֹ֙ יִרְאִיָּ֔יה בֶּן־ שֶֽׁלֶמְיָ֖ה בֶּן־ חֲנַנְיָ֑ה וַיִּתְפֹּ֞שׂ אֶֽת־ יִרְמְיָ֤הוּ הַנָּבִיא֙ לֵאמֹ֔ר אֶל־ הַכַּשְׂדִּ֖ים אַתָּ֥ה נֹפֵֽל׃ ",
        "versenonikud": "ויהי הוא בשער בנימן ושם בעל פקדת ושמו יראייה בן שלמיה בן חנניה ויתפש את ירמיהו הנביא לאמר אל הכשדים אתה נפל "
    },
    {
        "bookchapter": "ירמיהו",
        "chapter": "לז",
        "versechapter": "יד",
        "bookseder": "ירמיהו",
        "seder": "כב",
        "verseseder": "כא",
        "versenikud": "וַיֹּ֨אמֶר יִרְמְיָ֜הוּ שֶׁ֗קֶר אֵינֶ֤נִּי נֹפֵל֙ עַל־ הַכַּשְׂדִּ֔ים וְלֹ֥א שָׁמַ֖ע אֵלָ֑יו וַיִּתְפֹּ֤שׂ יִרְאִיָּיה֙ בְּיִרְמְיָ֔הוּ וַיְבִאֵ֖הוּ אֶל־ הַשָּׂרִֽים׃ ",
        "versenonikud": "ויאמר ירמיהו שקר אינני נפל על הכשדים ולא שמע אליו ויתפש יראייה בירמיהו ויבאהו אל השרים "
    },
    {
        "bookchapter": "ירמיהו",
        "chapter": "לז",
        "versechapter": "טו",
        "bookseder": "ירמיהו",
        "seder": "כב",
        "verseseder": "כב",
        "versenikud": "וַיִּקְצְפ֧וּ הַשָּׂרִ֛ים עַֽל־ יִרְמְיָ֖הוּ וְהִכּ֣וּ אֹת֑וֹ וְנָתְנ֨וּ אוֹת֜וֹ בֵּ֣ית הָאֵס֗וּר בֵּ֚ית יְהוֹנָתָ֣ן הַסֹּפֵ֔ר כִּֽי־ אֹת֥וֹ עָשׂ֖וּ לְבֵ֥ית הַכֶּֽלֶא׃ ",
        "versenonikud": "ויקצפו השרים על ירמיהו והכו אתו ונתנו אותו בית האסור בית יהונתן הספר כי אתו עשו לבית הכלא "
    },
    {
        "bookchapter": "ירמיהו",
        "chapter": "לז",
        "versechapter": "טז",
        "bookseder": "ירמיהו",
        "seder": "כב",
        "verseseder": "כג",
        "versenikud": "כִּ֣י בָ֧א יִרְמְיָ֛הוּ אֶל־ בֵּ֥ית הַבּ֖וֹר וְאֶל־ הַֽחֲנֻ֑יוֹת וַיֵּֽשֶׁב־ שָׁ֥ם יִרְמְיָ֖הוּ יָמִ֥ים רַבִּֽים׃ ",
        "versenonikud": "כי בא ירמיהו אל בית הבור ואל החניות וישב שם ירמיהו ימים רבים "
    },
    {
        "bookchapter": "ירמיהו",
        "chapter": "לז",
        "versechapter": "יז",
        "bookseder": "ירמיהו",
        "seder": "כב",
        "verseseder": "כד",
        "versenikud": "וַיִּשְׁלַח֩ הַמֶּ֨לֶךְ צִדְקִיָּ֜הוּ וַיִּקָּחֵ֗הוּ וַיִּשְׁאָלֵ֨הוּ הַמֶּ֤לֶךְ בְּבֵיתוֹ֙ בַּסֵּ֔תֶר וַיֹּ֕אמֶר הֲיֵ֥שׁ דָּבָ֖ר מֵאֵ֣ת יְהוָ֑ה וַיֹּ֤אמֶר יִרְמְיָ֙הוּ֙ יֵ֔שׁ וַיֹּ֕אמֶר בְּיַ֥ד מֶֽלֶךְ־ בָּבֶ֖ל תִּנָּתֵֽן׃ ",
        "versenonikud": "וישלח המלך צדקיהו ויקחהו וישאלהו המלך בביתו בסתר ויאמר היש דבר מאת יהוה ויאמר ירמיהו יש ויאמר ביד מלך בבל תנתן "
    },
    {
        "bookchapter": "ירמיהו",
        "chapter": "לז",
        "versechapter": "יח",
        "bookseder": "ירמיהו",
        "seder": "כב",
        "verseseder": "כה",
        "versenikud": "וַיֹּ֣אמֶר יִרְמְיָ֔הוּ אֶל־ הַמֶּ֖לֶךְ צִדְקִיָּ֑הוּ מֶה֩ חָטָ֨אתִֽי לְךָ֤ וְלַעֲבָדֶ֙יךָ֙ וְלָעָ֣ם הַזֶּ֔ה כִּֽי־ נְתַתֶּ֥ם אוֹתִ֖י אֶל־ בֵּ֥ית הַכֶּֽלֶא׃ ",
        "versenonikud": "ויאמר ירמיהו אל המלך צדקיהו מה חטאתי לך ולעבדיך ולעם הזה כי נתתם אותי אל בית הכלא "
    },
    {
        "bookchapter": "ירמיהו",
        "chapter": "לז",
        "versechapter": "יט",
        "bookseder": "ירמיהו",
        "seder": "כב",
        "verseseder": "כו",
        "versenikud": "ואיו וְאַיֵּה֙ נְבִ֣יאֵיכֶ֔ם אֲשֶׁר־ נִבְּא֥וּ לָכֶ֖ם לֵאמֹ֑ר לֹֽא־ יָבֹ֤א מֶֽלֶךְ־ בָּבֶל֙ עֲלֵיכֶ֔ם וְעַ֖ל הָאָ֥רֶץ הַזֹּֽאת׃ ",
        "versenonikud": "ואיו ואיה נביאיכם אשר נבאו לכם לאמר לא יבא מלך בבל עליכם ועל הארץ הזאת "
    },
    {
        "bookchapter": "ירמיהו",
        "chapter": "לז",
        "versechapter": "כ",
        "bookseder": "ירמיהו",
        "seder": "כב",
        "verseseder": "כז",
        "versenikud": "וְעַתָּ֕ה שְֽׁמַֽע־ נָ֖א אֲדֹנִ֣י הַמֶּ֑לֶךְ תִּפָּל־ נָ֤א תְחִנָּתִי֙ לְפָנֶ֔יךָ וְאַל־ תְּשִׁבֵ֗נִי בֵּ֚ית יְהוֹנָתָ֣ן הַסֹּפֵ֔ר וְלֹ֥א אָמ֖וּת שָֽׁם׃ ",
        "versenonikud": "ועתה שמע נא אדני המלך תפל נא תחנתי לפניך ואל תשבני בית יהונתן הספר ולא אמות שם "
    },
    {
        "bookchapter": "ירמיהו",
        "chapter": "לז",
        "versechapter": "כא",
        "bookseder": "ירמיהו",
        "seder": "כב",
        "verseseder": "כח",
        "versenikud": "וַיְצַוֶּ֞ה הַמֶּ֣לֶךְ צִדְקִיָּ֗הוּ וַיַּפְקִ֣דוּ אֶֽת־ יִרְמְיָהוּ֮ בַּחֲצַ֣ר הַמַּטָּרָה֒ וְנָתֹן֩ ל֨וֹ כִכַּר־ לֶ֤חֶם לַיּוֹם֙ מִח֣וּץ הָאֹפִ֔ים עַד־ תֹּ֥ם כָּל־ הַלֶּ֖חֶם מִן־ הָעִ֑יר וַיֵּ֣שֶׁב יִרְמְיָ֔הוּ בַּחֲצַ֖ר הַמַּטָּרָֽה׃ ",
        "versenonikud": "ויצוה המלך צדקיהו ויפקדו את ירמיהו בחצר המטרה ונתן לו ככר לחם ליום מחוץ האפים עד תם כל הלחם מן העיר וישב ירמיהו בחצר המטרה "
    },
    {
        "bookchapter": "ירמיהו",
        "chapter": "לח",
        "versechapter": "א",
        "bookseder": "ירמיהו",
        "seder": "כב",
        "verseseder": "כט",
        "versenikud": "וַיִּשְׁמַ֞ע שְׁפַטְיָ֣ה בֶן־ מַתָּ֗ן וּגְדַלְיָ֙הוּ֙ בֶּן־ פַּשְׁח֔וּר וְיוּכַל֙ בֶּן־ שֶׁ֣לֶמְיָ֔הוּ וּפַשְׁח֖וּר בֶּן־ מַלְכִּיָּ֑ה אֶ֨ת־ הַדְּבָרִ֔ים אֲשֶׁ֧ר יִרְמְיָ֛הוּ מְדַבֵּ֥ר אֶל־ כָּל־ הָעָ֖ם לֵאמֹֽר׃ ",
        "versenonikud": "וישמע שפטיה בן מתן וגדליהו בן פשחור ויוכל בן שלמיהו ופשחור בן מלכיה את הדברים אשר ירמיהו מדבר אל כל העם לאמר "
    },
    {
        "bookchapter": "ירמיהו",
        "chapter": "לח",
        "versechapter": "ב",
        "bookseder": "ירמיהו",
        "seder": "כב",
        "verseseder": "ל",
        "versenikud": "כֹּה֮ אָמַ֣ר יְהוָה֒ הַיֹּשֵׁב֙ בָּעִ֣יר הַזֹּ֔את יָמ֕וּת בַּחֶ֖רֶב בָּרָעָ֣ב וּבַדָּ֑בֶר וְהַיֹּצֵ֤א אֶל־ הַכַּשְׂדִּים֙ יחיה וְחָיָ֔ה וְהָיְתָה־ לּ֥וֹ נַפְשׁ֛וֹ לְשָׁלָ֖ל וָחָֽי׃ ",
        "versenonikud": "כה אמר יהוה הישב בעיר הזאת ימות בחרב ברעב ובדבר והיצא אל הכשדים יחיה וחיה והיתה לו נפשו לשלל וחי "
    },
    {
        "bookchapter": "ירמיהו",
        "chapter": "לח",
        "versechapter": "ג",
        "bookseder": "ירמיהו",
        "seder": "כב",
        "verseseder": "לא",
        "versenikud": "כֹּ֖ה אָמַ֣ר יְהוָ֑ה הִנָּתֹ֨ן תִּנָּתֵ֜ן הָעִ֣יר הַזֹּ֗את בְּיַ֛ד חֵ֥יל מֶֽלֶךְ־ בָּבֶ֖ל וּלְכָדָֽהּ׃ ",
        "versenonikud": "כה אמר יהוה הנתן תנתן העיר הזאת ביד חיל מלך בבל ולכדה "
    },
    {
        "bookchapter": "ירמיהו",
        "chapter": "לח",
        "versechapter": "ד",
        "bookseder": "ירמיהו",
        "seder": "כב",
        "verseseder": "לב",
        "versenikud": "וַיֹּאמְר֨וּ הַשָּׂרִ֜ים אֶל־ הַמֶּ֗לֶךְ י֣וּמַת נָא֮ אֶת־ הָאִ֣ישׁ הַזֶּה֒ כִּֽי־ עַל־ כֵּ֡ן הֽוּא־ מְרַפֵּ֡א אֶת־ יְדֵי֩ אַנְשֵׁ֨י הַמִּלְחָמָ֜ה הַֽנִּשְׁאָרִ֣ים ׀ בָּעִ֣יר הַזֹּ֗את וְאֵת֙ יְדֵ֣י כָל־ הָעָ֔ם לְדַבֵּ֣ר אֲלֵיהֶ֔ם כַּדְּבָרִ֖ים הָאֵ֑לֶּה כִּ֣י ׀ הָאִ֣ישׁ הַזֶּ֗ה אֵינֶ֨נּוּ דֹרֵ֧שׁ לְשָׁל֛וֹם לָעָ֥ם הַזֶּ֖ה כִּ֥י אִם־ לְרָעָֽה׃ ",
        "versenonikud": "ויאמרו השרים אל המלך יומת נא את האיש הזה כי על כן הוא מרפא את ידי אנשי המלחמה הנשארים  בעיר הזאת ואת ידי כל העם לדבר אליהם כדברים האלה כי  האיש הזה איננו דרש לשלום לעם הזה כי אם לרעה "
    },
    {
        "bookchapter": "ירמיהו",
        "chapter": "לח",
        "versechapter": "ה",
        "bookseder": "ירמיהו",
        "seder": "כב",
        "verseseder": "לג",
        "versenikud": "וַיֹּ֙אמֶר֙ הַמֶּ֣לֶךְ צִדְקִיָּ֔הוּ הִנֵּה־ ה֖וּא בְּיֶדְכֶ֑ם כִּֽי־ אֵ֣ין הַמֶּ֔לֶךְ יוּכַ֥ל אֶתְכֶ֖ם דָּבָֽר׃ ",
        "versenonikud": "ויאמר המלך צדקיהו הנה הוא בידכם כי אין המלך יוכל אתכם דבר "
    },
    {
        "bookchapter": "ירמיהו",
        "chapter": "לח",
        "versechapter": "ו",
        "bookseder": "ירמיהו",
        "seder": "כב",
        "verseseder": "לד",
        "versenikud": "וַיִּקְח֣וּ אֶֽת־ יִרְמְיָ֗הוּ וַיַּשְׁלִ֨כוּ אֹת֜וֹ אֶל־ הַבּ֣וֹר ׀ מַלְכִּיָּ֣הוּ בֶן־ הַמֶּ֗לֶךְ אֲשֶׁר֙ בַּחֲצַ֣ר הַמַּטָּרָ֔ה וַיְשַׁלְּח֥וּ אֶֽת־ יִרְמְיָ֖הוּ בַּחֲבָלִ֑ים וּבַבּ֤וֹר אֵֽין־ מַ֙יִם֙ כִּ֣י אִם־ טִ֔יט וַיִּטְבַּ֥ע יִרְמְיָ֖הוּ בַּטִּֽיט׃ ",
        "versenonikud": "ויקחו את ירמיהו וישלכו אתו אל הבור  מלכיהו בן המלך אשר בחצר המטרה וישלחו את ירמיהו בחבלים ובבור אין מים כי אם טיט ויטבע ירמיהו בטיט "
    },
    {
        "bookchapter": "ירמיהו",
        "chapter": "לח",
        "versechapter": "ז",
        "bookseder": "ירמיהו",
        "seder": "כב",
        "verseseder": "לה",
        "versenikud": "וַיִּשְׁמַ֡ע עֶֽבֶד־ מֶ֨לֶךְ הַכּוּשִׁ֜י אִ֣ישׁ סָרִ֗יס וְהוּא֙ בְּבֵ֣ית הַמֶּ֔לֶךְ כִּֽי־ נָתְנ֥וּ אֶֽת־ יִרְמְיָ֖הוּ אֶל־ הַבּ֑וֹר וְהַמֶּ֥לֶךְ יוֹשֵׁ֖ב בְּשַׁ֥עַר בִּנְיָמִֽן׃ ",
        "versenonikud": "וישמע עבד מלך הכושי איש סריס והוא בבית המלך כי נתנו את ירמיהו אל הבור והמלך יושב בשער בנימן "
    }
]