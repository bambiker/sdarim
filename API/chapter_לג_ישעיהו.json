[
    {
        "bookchapter": "ישעיהו",
        "chapter": "לג",
        "versechapter": "א",
        "bookseder": "ישעיהו",
        "seder": "יג",
        "verseseder": "ד",
        "versenikud": "ה֣וֹי שׁוֹדֵ֗ד וְאַתָּה֙ לֹ֣א שָׁד֔וּד וּבוֹגֵ֖ד וְלֹא־ בָ֣גְדוּ ב֑וֹ כַּהֲתִֽמְךָ֤ שׁוֹדֵד֙ תּוּשַּׁ֔ד כַּנְּלֹתְךָ֥ לִבְגֹּ֖ד יִבְגְּדוּ־ בָֽךְ׃ ",
        "versenonikud": "הוי שודד ואתה לא שדוד ובוגד ולא בגדו בו כהתמך שודד תושד כנלתך לבגד יבגדו בך "
    },
    {
        "bookchapter": "ישעיהו",
        "chapter": "לג",
        "versechapter": "ב",
        "bookseder": "ישעיהו",
        "seder": "יג",
        "verseseder": "ה",
        "versenikud": "יְהוָ֥ה חָנֵּ֖נוּ לְךָ֣ קִוִּ֑ינוּ הֱיֵ֤ה זְרֹעָם֙ לַבְּקָרִ֔ים אַף־ יְשׁוּעָתֵ֖נוּ בְּעֵ֥ת צָרָֽה׃ ",
        "versenonikud": "יהוה חננו לך קוינו היה זרעם לבקרים אף ישועתנו בעת צרה "
    },
    {
        "bookchapter": "ישעיהו",
        "chapter": "לג",
        "versechapter": "ג",
        "bookseder": "ישעיהו",
        "seder": "יג",
        "verseseder": "ו",
        "versenikud": "מִקּ֣וֹל הָמ֔וֹן נָדְד֖וּ עַמִּ֑ים מֵר֣וֹמְמֻתֶ֔ךָ נָפְצ֖וּ גּוֹיִֽם׃ ",
        "versenonikud": "מקול המון נדדו עמים מרוממתך נפצו גוים "
    },
    {
        "bookchapter": "ישעיהו",
        "chapter": "לג",
        "versechapter": "ד",
        "bookseder": "ישעיהו",
        "seder": "יג",
        "verseseder": "ז",
        "versenikud": "וְאֻסַּ֣ף שְׁלַלְכֶ֔ם אֹ֖סֶף הֶֽחָסִ֑יל כְּמַשַּׁ֥ק גֵּבִ֖ים שׁוֹקֵ֥ק בּֽוֹ׃ ",
        "versenonikud": "ואסף שללכם אסף החסיל כמשק גבים שוקק בו "
    },
    {
        "bookchapter": "ישעיהו",
        "chapter": "לג",
        "versechapter": "ה",
        "bookseder": "ישעיהו",
        "seder": "יג",
        "verseseder": "ח",
        "versenikud": "נִשְׂגָּ֣ב יְהוָ֔ה כִּ֥י שֹׁכֵ֖ן מָר֑וֹם מִלֵּ֣א צִיּ֔וֹן מִשְׁפָּ֖ט וּצְדָקָֽה׃ ",
        "versenonikud": "נשגב יהוה כי שכן מרום מלא ציון משפט וצדקה "
    },
    {
        "bookchapter": "ישעיהו",
        "chapter": "לג",
        "versechapter": "ו",
        "bookseder": "ישעיהו",
        "seder": "יג",
        "verseseder": "ט",
        "versenikud": "וְהָיָה֙ אֱמוּנַ֣ת עִתֶּ֔יךָ חֹ֥סֶן יְשׁוּעֹ֖ת חָכְמַ֣ת וָדָ֑עַת יִרְאַ֥ת יְהוָ֖ה הִ֥יא אוֹצָרֽוֹ׃ ",
        "versenonikud": "והיה אמונת עתיך חסן ישועת חכמת ודעת יראת יהוה היא אוצרו "
    },
    {
        "bookchapter": "ישעיהו",
        "chapter": "לג",
        "versechapter": "ז",
        "bookseder": "ישעיהו",
        "seder": "יג",
        "verseseder": "י",
        "versenikud": "הֵ֚ן אֶרְאֶלָּ֔ם צָעֲק֖וּ חֻ֑צָה מַלְאֲכֵ֣י שָׁל֔וֹם מַ֖ר יִבְכָּיֽוּן׃ ",
        "versenonikud": "הן אראלם צעקו חצה מלאכי שלום מר יבכיון "
    },
    {
        "bookchapter": "ישעיהו",
        "chapter": "לג",
        "versechapter": "ח",
        "bookseder": "ישעיהו",
        "seder": "יג",
        "verseseder": "יא",
        "versenikud": "נָשַׁ֣מּוּ מְסִלּ֔וֹת שָׁבַ֖ת עֹבֵ֣ר אֹ֑רַח הֵפֵ֤ר בְּרִית֙ מָאַ֣ס עָרִ֔ים לֹ֥א חָשַׁ֖ב אֱנֽוֹשׁ׃ ",
        "versenonikud": "נשמו מסלות שבת עבר ארח הפר ברית מאס ערים לא חשב אנוש "
    },
    {
        "bookchapter": "ישעיהו",
        "chapter": "לג",
        "versechapter": "ט",
        "bookseder": "ישעיהו",
        "seder": "יג",
        "verseseder": "יב",
        "versenikud": "אָבַ֤ל אֻמְלְלָה֙ אָ֔רֶץ הֶחְפִּ֥יר לְבָנ֖וֹן קָמַ֑ל הָיָ֤ה הַשָּׁרוֹן֙ כָּֽעֲרָבָ֔ה וְנֹעֵ֥ר בָּשָׁ֖ן וְכַרְמֶֽל׃ ",
        "versenonikud": "אבל אמללה ארץ החפיר לבנון קמל היה השרון כערבה ונער בשן וכרמל "
    },
    {
        "bookchapter": "ישעיהו",
        "chapter": "לג",
        "versechapter": "י",
        "bookseder": "ישעיהו",
        "seder": "יג",
        "verseseder": "יג",
        "versenikud": "עַתָּ֥ה אָק֖וּם יֹאמַ֣ר יְהוָ֑ה עַתָּה֙ אֵֽרוֹמָ֔ם עַתָּ֖ה אֶנָּשֵֽׂא׃ ",
        "versenonikud": "עתה אקום יאמר יהוה עתה ארומם עתה אנשא "
    },
    {
        "bookchapter": "ישעיהו",
        "chapter": "לג",
        "versechapter": "יא",
        "bookseder": "ישעיהו",
        "seder": "יג",
        "verseseder": "יד",
        "versenikud": "תַּהֲר֥וּ חֲשַׁ֖שׁ תֵּ֣לְדוּ קַ֑שׁ רוּחֲכֶ֕ם אֵ֖שׁ תֹּאכַלְכֶֽם׃ ",
        "versenonikud": "תהרו חשש תלדו קש רוחכם אש תאכלכם "
    },
    {
        "bookchapter": "ישעיהו",
        "chapter": "לג",
        "versechapter": "יב",
        "bookseder": "ישעיהו",
        "seder": "יג",
        "verseseder": "טו",
        "versenikud": "וְהָי֥וּ עַמִּ֖ים מִשְׂרְפ֣וֹת שִׂ֑יד קוֹצִ֥ים כְּסוּחִ֖ים בָּאֵ֥שׁ יִצַּֽתּוּ׃ ",
        "versenonikud": "והיו עמים משרפות שיד קוצים כסוחים באש יצתו "
    },
    {
        "bookchapter": "ישעיהו",
        "chapter": "לג",
        "versechapter": "יג",
        "bookseder": "ישעיהו",
        "seder": "יג",
        "verseseder": "טז",
        "versenikud": "שִׁמְע֥וּ רְחוֹקִ֖ים אֲשֶׁ֣ר עָשִׂ֑יתִי וּדְע֥וּ קְרוֹבִ֖ים גְּבֻרָתִֽי׃ ",
        "versenonikud": "שמעו רחוקים אשר עשיתי ודעו קרובים גברתי "
    },
    {
        "bookchapter": "ישעיהו",
        "chapter": "לג",
        "versechapter": "יד",
        "bookseder": "ישעיהו",
        "seder": "יג",
        "verseseder": "יז",
        "versenikud": "פָּחֲד֤וּ בְצִיּוֹן֙ חַטָּאִ֔ים אָחֲזָ֥ה רְעָדָ֖ה חֲנֵפִ֑ים מִ֣י ׀ יָג֣וּר לָ֗נוּ אֵ֚שׁ אוֹכֵלָ֔ה מִי־ יָג֥וּר לָ֖נוּ מוֹקְדֵ֥י עוֹלָֽם׃ ",
        "versenonikud": "פחדו בציון חטאים אחזה רעדה חנפים מי  יגור לנו אש אוכלה מי יגור לנו מוקדי עולם "
    },
    {
        "bookchapter": "ישעיהו",
        "chapter": "לג",
        "versechapter": "טו",
        "bookseder": "ישעיהו",
        "seder": "יג",
        "verseseder": "יח",
        "versenikud": "הֹלֵ֣ךְ צְדָק֔וֹת וְדֹבֵ֖ר מֵֽישָׁרִ֑ים מֹאֵ֞ס בְּבֶ֣צַע מַעֲשַׁקּ֗וֹת נֹעֵ֤ר כַּפָּיו֙ מִתְּמֹ֣ךְ בַּשֹּׁ֔חַד אֹטֵ֤ם אָזְנוֹ֙ מִשְּׁמֹ֣עַ דָּמִ֔ים וְעֹצֵ֥ם עֵינָ֖יו מֵרְא֥וֹת בְּרָֽע׃ ",
        "versenonikud": "הלך צדקות ודבר מישרים מאס בבצע מעשקות נער כפיו מתמך בשחד אטם אזנו משמע דמים ועצם עיניו מראות ברע "
    },
    {
        "bookchapter": "ישעיהו",
        "chapter": "לג",
        "versechapter": "טז",
        "bookseder": "ישעיהו",
        "seder": "יג",
        "verseseder": "יט",
        "versenikud": "ה֚וּא מְרוֹמִ֣ים יִשְׁכֹּ֔ן מְצָד֥וֹת סְלָעִ֖ים מִשְׂגַּבּ֑וֹ לַחְמ֣וֹ נִתָּ֔ן מֵימָ֖יו נֶאֱמָנִֽים׃ ",
        "versenonikud": "הוא מרומים ישכן מצדות סלעים משגבו לחמו נתן מימיו נאמנים "
    },
    {
        "bookchapter": "ישעיהו",
        "chapter": "לג",
        "versechapter": "יז",
        "bookseder": "ישעיהו",
        "seder": "יג",
        "verseseder": "כ",
        "versenikud": "מֶ֥לֶךְ בְּיָפְי֖וֹ תֶּחֱזֶ֣ינָה עֵינֶ֑יךָ תִּרְאֶ֖ינָה אֶ֥רֶץ מַרְחַקִּֽים׃ ",
        "versenonikud": "מלך ביפיו תחזינה עיניך תראינה ארץ מרחקים "
    },
    {
        "bookchapter": "ישעיהו",
        "chapter": "לג",
        "versechapter": "יח",
        "bookseder": "ישעיהו",
        "seder": "יג",
        "verseseder": "כא",
        "versenikud": "לִבְּךָ֖ יֶהְגֶּ֣ה אֵימָ֑ה אַיֵּ֤ה סֹפֵר֙ אַיֵּ֣ה שֹׁקֵ֔ל אַיֵּ֖ה סֹפֵ֥ר אֶת־ הַמִּגְדָּלִֽים׃ ",
        "versenonikud": "לבך יהגה אימה איה ספר איה שקל איה ספר את המגדלים "
    },
    {
        "bookchapter": "ישעיהו",
        "chapter": "לג",
        "versechapter": "יט",
        "bookseder": "ישעיהו",
        "seder": "יג",
        "verseseder": "כב",
        "versenikud": "אֶת־ עַ֥ם נוֹעָ֖ז לֹ֣א תִרְאֶ֑ה עַ֣ם עִמְקֵ֤י שָׂפָה֙ מִשְּׁמ֔וֹעַ נִלְעַ֥ג לָשׁ֖וֹן אֵ֥ין בִּינָֽה׃ ",
        "versenonikud": "את עם נועז לא תראה עם עמקי שפה משמוע נלעג לשון אין בינה "
    },
    {
        "bookchapter": "ישעיהו",
        "chapter": "לג",
        "versechapter": "כ",
        "bookseder": "ישעיהו",
        "seder": "יג",
        "verseseder": "כג",
        "versenikud": "חֲזֵ֣ה צִיּ֔וֹן קִרְיַ֖ת מֽוֹעֲדֵ֑נוּ עֵינֶיךָ֩ תִרְאֶ֨ינָה יְרוּשָׁלִַ֜ם נָוֶ֣ה שַׁאֲנָ֗ן אֹ֤הֶל בַּל־ יִצְעָן֙ בַּל־ יִסַּ֤ע יְתֵֽדֹתָיו֙ לָנֶ֔צַח וְכָל־ חֲבָלָ֖יו בַּל־ יִנָּתֵֽקוּ׃ ",
        "versenonikud": "חזה ציון קרית מועדנו עיניך תראינה ירושלם נוה שאנן אהל בל יצען בל יסע יתדתיו לנצח וכל חבליו בל ינתקו "
    },
    {
        "bookchapter": "ישעיהו",
        "chapter": "לג",
        "versechapter": "כא",
        "bookseder": "ישעיהו",
        "seder": "יג",
        "verseseder": "כד",
        "versenikud": "כִּ֣י אִם־ שָׁ֞ם אַדִּ֤יר יְהוָה֙ לָ֔נוּ מְקוֹם־ נְהָרִ֥ים יְאֹרִ֖ים רַחֲבֵ֣י יָדָ֑יִם בַּל־ תֵּ֤לֶךְ בּוֹ֙ אֳנִי־ שַׁ֔יִט וְצִ֥י אַדִּ֖יר לֹ֥א יַעַבְרֶֽנּוּ׃ ",
        "versenonikud": "כי אם שם אדיר יהוה לנו מקום נהרים יארים רחבי ידים בל תלך בו אני שיט וצי אדיר לא יעברנו "
    },
    {
        "bookchapter": "ישעיהו",
        "chapter": "לג",
        "versechapter": "כב",
        "bookseder": "ישעיהו",
        "seder": "יג",
        "verseseder": "כה",
        "versenikud": "כִּ֤י יְהוָה֙ שֹׁפְטֵ֔נוּ יְהוָ֖ה מְחֹקְקֵ֑נוּ יְהוָ֥ה מַלְכֵּ֖נוּ ה֥וּא יוֹשִׁיעֵֽנוּ׃ ",
        "versenonikud": "כי יהוה שפטנו יהוה מחקקנו יהוה מלכנו הוא יושיענו "
    },
    {
        "bookchapter": "ישעיהו",
        "chapter": "לג",
        "versechapter": "כג",
        "bookseder": "ישעיהו",
        "seder": "יג",
        "verseseder": "כו",
        "versenikud": "נִטְּשׁ֖וּ חֲבָלָ֑יִךְ בַּל־ יְחַזְּק֤וּ כֵן־ תָּרְנָם֙ בַּל־ פָּ֣רְשׂוּ נֵ֔ס אָ֣ז חֻלַּ֤ק עַֽד־ שָׁלָל֙ מַרְבֶּ֔ה פִּסְחִ֖ים בָּ֥זְזוּ בַֽז׃ ",
        "versenonikud": "נטשו חבליך בל יחזקו כן תרנם בל פרשו נס אז חלק עד שלל מרבה פסחים בזזו בז "
    },
    {
        "bookchapter": "ישעיהו",
        "chapter": "לג",
        "versechapter": "כד",
        "bookseder": "ישעיהו",
        "seder": "יג",
        "verseseder": "כז",
        "versenikud": "וּבַל־ יֹאמַ֥ר שָׁכֵ֖ן חָלִ֑יתִי הָעָ֛ם הַיֹּשֵׁ֥ב בָּ֖הּ נְשֻׂ֥א עָוֺֽן׃ ",
        "versenonikud": "ובל יאמר שכן חליתי העם הישב בה נשא עון "
    }
]