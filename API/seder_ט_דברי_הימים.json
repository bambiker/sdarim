[
    {
        "bookchapter": "דברי הימים א",
        "chapter": "כב",
        "versechapter": "יט",
        "bookseder": "דברי הימים",
        "seder": "ט",
        "verseseder": "א",
        "versenikud": "עַתָּ֗ה תְּנ֤וּ לְבַבְכֶם֙ וְנַפְשְׁכֶ֔ם לִדְר֖וֹשׁ לַיהוָ֣ה אֱלֹהֵיכֶ֑ם וְק֗וּמוּ וּבְנוּ֙ אֶת־ מִקְדַּשׁ֙ יְהוָ֣ה הָֽאֱלֹהִ֔ים לְהָבִ֞יא אֶת־ אֲר֣וֹן בְּרִית־ יְהוָ֗ה וּכְלֵי֙ קֹ֣דֶשׁ הָֽאֱלֹהִ֔ים לַבַּ֖יִת הַנִּבְנֶ֥ה לְשֵׁם־ יְהוָֽה׃ ",
        "versenonikud": "עתה תנו לבבכם ונפשכם לדרוש ליהוה אלהיכם וקומו ובנו את מקדש יהוה האלהים להביא את ארון ברית יהוה וכלי קדש האלהים לבית הנבנה לשם יהוה "
    },
    {
        "bookchapter": "דברי הימים א",
        "chapter": "כג",
        "versechapter": "א",
        "bookseder": "דברי הימים",
        "seder": "ט",
        "verseseder": "ב",
        "versenikud": "וְדָוִ֥יד זָקֵ֖ן וְשָׂבַ֣ע יָמִ֑ים וַיַּמְלֵ֛ךְ אֶת־ שְׁלֹמֹ֥ה בְנ֖וֹ עַל־ יִשְׂרָאֵֽל׃ ",
        "versenonikud": "ודויד זקן ושבע ימים וימלך את שלמה בנו על ישראל "
    },
    {
        "bookchapter": "דברי הימים א",
        "chapter": "כג",
        "versechapter": "ב",
        "bookseder": "דברי הימים",
        "seder": "ט",
        "verseseder": "ג",
        "versenikud": "וַיֶּאֱסֹף֙ אֶת־ כָּל־ שָׂרֵ֣י יִשְׂרָאֵ֔ל וְהַכֹּהֲנִ֖ים וְהַלְוִיִּֽם׃ ",
        "versenonikud": "ויאסף את כל שרי ישראל והכהנים והלוים "
    },
    {
        "bookchapter": "דברי הימים א",
        "chapter": "כג",
        "versechapter": "ג",
        "bookseder": "דברי הימים",
        "seder": "ט",
        "verseseder": "ד",
        "versenikud": "וַיִּסָּֽפְרוּ֙ הַלְוִיִּ֔ם מִבֶּ֛ן שְׁלֹשִׁ֥ים שָׁנָ֖ה וָמָ֑עְלָה וַיְהִ֨י מִסְפָּרָ֤ם לְגֻלְגְּלֹתָם֙ לִגְבָרִ֔ים שְׁלֹשִׁ֥ים וּשְׁמוֹנָ֖ה אָֽלֶף׃ ",
        "versenonikud": "ויספרו הלוים מבן שלשים שנה ומעלה ויהי מספרם לגלגלתם לגברים שלשים ושמונה אלף "
    },
    {
        "bookchapter": "דברי הימים א",
        "chapter": "כג",
        "versechapter": "ד",
        "bookseder": "דברי הימים",
        "seder": "ט",
        "verseseder": "ה",
        "versenikud": "מֵאֵ֗לֶּה לְנַצֵּ֙חַ֙ עַל־ מְלֶ֣אכֶת בֵּית־ יְהוָ֔ה עֶשְׂרִ֥ים וְאַרְבָּעָ֖ה אָ֑לֶף וְשֹׁטְרִ֥ים וְשֹׁפְטִ֖ים שֵׁ֥שֶׁת אֲלָפִֽים׃ ",
        "versenonikud": "מאלה לנצח על מלאכת בית יהוה עשרים וארבעה אלף ושטרים ושפטים ששת אלפים "
    },
    {
        "bookchapter": "דברי הימים א",
        "chapter": "כג",
        "versechapter": "ה",
        "bookseder": "דברי הימים",
        "seder": "ט",
        "verseseder": "ו",
        "versenikud": "וְאַרְבַּ֥עַת אֲלָפִ֖ים שֹׁעֲרִ֑ים וְאַרְבַּ֤עַת אֲלָפִים֙ מְהַֽלְלִ֣ים לַיהוָ֔ה בַּכֵּלִ֕ים אֲשֶׁ֥ר עָשִׂ֖יתִי לְהַלֵּֽל׃ ",
        "versenonikud": "וארבעת אלפים שערים וארבעת אלפים מהללים ליהוה בכלים אשר עשיתי להלל "
    },
    {
        "bookchapter": "דברי הימים א",
        "chapter": "כג",
        "versechapter": "ו",
        "bookseder": "דברי הימים",
        "seder": "ט",
        "verseseder": "ז",
        "versenikud": "וַיֶּֽחָלְקֵ֥ם דָּוִ֖יד מַחְלְק֑וֹת לִבְנֵ֣י לֵוִ֔י לְגֵרְשׁ֖וֹן קְהָ֥ת וּמְרָרִֽי׃ ",
        "versenonikud": "ויחלקם דויד מחלקות לבני לוי לגרשון קהת ומררי "
    },
    {
        "bookchapter": "דברי הימים א",
        "chapter": "כג",
        "versechapter": "ז",
        "bookseder": "דברי הימים",
        "seder": "ט",
        "verseseder": "ח",
        "versenikud": "לַגֵּרְשֻׁנִּ֖י לַעְדָּ֥ן וְשִׁמְעִֽי׃ ",
        "versenonikud": "לגרשני לעדן ושמעי "
    },
    {
        "bookchapter": "דברי הימים א",
        "chapter": "כג",
        "versechapter": "ח",
        "bookseder": "דברי הימים",
        "seder": "ט",
        "verseseder": "ט",
        "versenikud": "בְּנֵ֣י לַעְדָּ֗ן הָרֹ֧אשׁ יְחִיאֵ֛ל וְזֵתָ֥ם וְיוֹאֵ֖ל שְׁלֹשָֽׁה׃ ",
        "versenonikud": "בני לעדן הראש יחיאל וזתם ויואל שלשה "
    },
    {
        "bookchapter": "דברי הימים א",
        "chapter": "כג",
        "versechapter": "ט",
        "bookseder": "דברי הימים",
        "seder": "ט",
        "verseseder": "י",
        "versenikud": "בְּנֵ֣י שִׁמְעִ֗י שלמות שְׁלוֹמִ֧ית וַחֲזִיאֵ֛ל וְהָרָ֖ן שְׁלֹשָׁ֑ה אֵ֛לֶּה רָאשֵׁ֥י הָאָב֖וֹת לְלַעְדָּֽן׃ ",
        "versenonikud": "בני שמעי שלמות שלומית וחזיאל והרן שלשה אלה ראשי האבות ללעדן "
    },
    {
        "bookchapter": "דברי הימים א",
        "chapter": "כג",
        "versechapter": "י",
        "bookseder": "דברי הימים",
        "seder": "ט",
        "verseseder": "יא",
        "versenikud": "וּבְנֵ֣י שִׁמְעִ֔י יַ֣חַת זִינָ֔א וִיע֖וּשׁ וּבְרִיעָ֑ה אֵ֥לֶּה בְנֵי־ שִׁמְעִ֖י אַרְבָּעָֽה׃ ",
        "versenonikud": "ובני שמעי יחת זינא ויעוש ובריעה אלה בני שמעי ארבעה "
    },
    {
        "bookchapter": "דברי הימים א",
        "chapter": "כג",
        "versechapter": "יא",
        "bookseder": "דברי הימים",
        "seder": "ט",
        "verseseder": "יב",
        "versenikud": "וַֽיְהִי־ יַ֣חַת הָרֹ֔אשׁ וְזִיזָ֖ה הַשֵּׁנִ֑י וִיע֤וּשׁ וּבְרִיעָה֙ לֹֽא־ הִרְבּ֣וּ בָנִ֔ים וַיִּֽהְיוּ֙ לְבֵ֣ית אָ֔ב לִפְקֻדָּ֖ה אֶחָֽת׃ ",
        "versenonikud": "ויהי יחת הראש וזיזה השני ויעוש ובריעה לא הרבו בנים ויהיו לבית אב לפקדה אחת "
    },
    {
        "bookchapter": "דברי הימים א",
        "chapter": "כג",
        "versechapter": "יב",
        "bookseder": "דברי הימים",
        "seder": "ט",
        "verseseder": "יג",
        "versenikud": "בְּנֵ֣י קְהָ֗ת עַמְרָ֥ם יִצְהָ֛ר חֶבְר֥וֹן וְעֻזִּיאֵ֖ל אַרְבָּעָֽה׃ ",
        "versenonikud": "בני קהת עמרם יצהר חברון ועזיאל ארבעה "
    },
    {
        "bookchapter": "דברי הימים א",
        "chapter": "כג",
        "versechapter": "יג",
        "bookseder": "דברי הימים",
        "seder": "ט",
        "verseseder": "יד",
        "versenikud": "בְּנֵ֥י עַמְרָ֖ם אַהֲרֹ֣ן וּמֹשֶׁ֑ה וַיִּבָּדֵ֣ל אַהֲרֹ֡ן לְֽהַקְדִּישׁוֹ֩ קֹ֨דֶשׁ קָֽדָשִׁ֤ים הֽוּא־ וּבָנָיו֙ עַד־ עוֹלָ֔ם לְהַקְטִיר֩ לִפְנֵ֨י יְהוָ֧ה לְשָׁרְת֛וֹ וּלְבָרֵ֥ךְ בִּשְׁמ֖וֹ עַד־ עוֹלָֽם׃ ",
        "versenonikud": "בני עמרם אהרן ומשה ויבדל אהרן להקדישו קדש קדשים הוא ובניו עד עולם להקטיר לפני יהוה לשרתו ולברך בשמו עד עולם "
    },
    {
        "bookchapter": "דברי הימים א",
        "chapter": "כג",
        "versechapter": "יד",
        "bookseder": "דברי הימים",
        "seder": "ט",
        "verseseder": "טו",
        "versenikud": "וּמֹשֶׁ֖ה אִ֣ישׁ הָאֱלֹהִ֑ים בָּנָ֕יו יִקָּרְא֖וּ עַל־ שֵׁ֥בֶט הַלֵּוִֽי׃ ",
        "versenonikud": "ומשה איש האלהים בניו יקראו על שבט הלוי "
    },
    {
        "bookchapter": "דברי הימים א",
        "chapter": "כג",
        "versechapter": "טו",
        "bookseder": "דברי הימים",
        "seder": "ט",
        "verseseder": "טז",
        "versenikud": "בְּנֵ֣י מֹשֶׁ֔ה גֵּרְשֹׁ֖ם וֶאֱלִיעֶֽזֶר׃ ",
        "versenonikud": "בני משה גרשם ואליעזר "
    },
    {
        "bookchapter": "דברי הימים א",
        "chapter": "כג",
        "versechapter": "טז",
        "bookseder": "דברי הימים",
        "seder": "ט",
        "verseseder": "יז",
        "versenikud": "בְּנֵ֥י גֵרְשׁ֖וֹם שְׁבוּאֵ֥ל הָרֹֽאשׁ׃ ",
        "versenonikud": "בני גרשום שבואל הראש "
    },
    {
        "bookchapter": "דברי הימים א",
        "chapter": "כג",
        "versechapter": "יז",
        "bookseder": "דברי הימים",
        "seder": "ט",
        "verseseder": "יח",
        "versenikud": "וַיִּֽהְי֥וּ בְנֵי־ אֱלִיעֶ֖זֶר רְחַבְיָ֣ה הָרֹ֑אשׁ וְלֹא־ הָיָ֤ה לֶאֱלִיעֶ֙זֶר֙ בָּנִ֣ים אֲחֵרִ֔ים וּבְנֵ֥י רְחַבְיָ֖ה רָב֥וּ לְמָֽעְלָה׃ ",
        "versenonikud": "ויהיו בני אליעזר רחביה הראש ולא היה לאליעזר בנים אחרים ובני רחביה רבו למעלה "
    },
    {
        "bookchapter": "דברי הימים א",
        "chapter": "כג",
        "versechapter": "יח",
        "bookseder": "דברי הימים",
        "seder": "ט",
        "verseseder": "יט",
        "versenikud": "בְּנֵ֥י יִצְהָ֖ר שְׁלֹמִ֥ית הָרֹֽאשׁ׃ ",
        "versenonikud": "בני יצהר שלמית הראש "
    },
    {
        "bookchapter": "דברי הימים א",
        "chapter": "כג",
        "versechapter": "יט",
        "bookseder": "דברי הימים",
        "seder": "ט",
        "verseseder": "כ",
        "versenikud": "בְּנֵ֖י חֶבְר֑וֹן יְרִיָּ֤הוּ הָרֹאשׁ֙ אֲמַרְיָ֣ה הַשֵּׁנִ֔י יַחֲזִיאֵל֙ הַשְּׁלִישִׁ֔י וִֽיקַמְעָ֖ם הָרְבִיעִֽי׃ ",
        "versenonikud": "בני חברון יריהו הראש אמריה השני יחזיאל השלישי ויקמעם הרביעי "
    },
    {
        "bookchapter": "דברי הימים א",
        "chapter": "כג",
        "versechapter": "כ",
        "bookseder": "דברי הימים",
        "seder": "ט",
        "verseseder": "כא",
        "versenikud": "בְּנֵ֖י עֻזִּיאֵ֑ל מִיכָ֣ה הָרֹ֔אשׁ וְיִשִּׁיָּ֖ה הַשֵּׁנִֽי׃ ",
        "versenonikud": "בני עזיאל מיכה הראש וישיה השני "
    },
    {
        "bookchapter": "דברי הימים א",
        "chapter": "כג",
        "versechapter": "כא",
        "bookseder": "דברי הימים",
        "seder": "ט",
        "verseseder": "כב",
        "versenikud": "בְּנֵ֤י מְרָרִי֙ מַחְלִ֣י וּמוּשִׁ֔י בְּנֵ֥י מַחְלִ֖י אֶלְעָזָ֥ר וְקִֽישׁ׃ ",
        "versenonikud": "בני מררי מחלי ומושי בני מחלי אלעזר וקיש "
    },
    {
        "bookchapter": "דברי הימים א",
        "chapter": "כג",
        "versechapter": "כב",
        "bookseder": "דברי הימים",
        "seder": "ט",
        "verseseder": "כג",
        "versenikud": "וַיָּ֙מָת֙ אֶלְעָזָ֔ר וְלֹא־ הָ֥יוּ ל֛וֹ בָּנִ֖ים כִּ֣י אִם־ בָּנ֑וֹת וַיִּשָּׂא֥וּם בְּנֵי־ קִ֖ישׁ אֲחֵיהֶֽם׃ ",
        "versenonikud": "וימת אלעזר ולא היו לו בנים כי אם בנות וישאום בני קיש אחיהם "
    },
    {
        "bookchapter": "דברי הימים א",
        "chapter": "כג",
        "versechapter": "כג",
        "bookseder": "דברי הימים",
        "seder": "ט",
        "verseseder": "כד",
        "versenikud": "בְּנֵ֣י מוּשִׁ֗י מַחְלִ֥י וְעֵ֛דֶר וִירֵמ֖וֹת שְׁלֹשָֽׁה׃ ",
        "versenonikud": "בני מושי מחלי ועדר וירמות שלשה "
    },
    {
        "bookchapter": "דברי הימים א",
        "chapter": "כג",
        "versechapter": "כד",
        "bookseder": "דברי הימים",
        "seder": "ט",
        "verseseder": "כה",
        "versenikud": "אֵ֣לֶּה בְנֵֽי־ לֵוִי֩ לְבֵ֨ית אֲבֹתֵיהֶ֜ם רָאשֵׁ֧י הָאָב֣וֹת לִפְקוּדֵיהֶ֗ם בְּמִסְפַּ֤ר שֵׁמוֹת֙ לְגֻלְגְּלֹתָ֔ם עֹשֵׂה֙ הַמְּלָאכָ֔ה לַעֲבֹדַ֖ת בֵּ֣ית יְהוָ֑ה מִבֶּ֛ן עֶשְׂרִ֥ים שָׁנָ֖ה וָמָֽעְלָה׃ ",
        "versenonikud": "אלה בני לוי לבית אבתיהם ראשי האבות לפקודיהם במספר שמות לגלגלתם עשה המלאכה לעבדת בית יהוה מבן עשרים שנה ומעלה "
    },
    {
        "bookchapter": "דברי הימים א",
        "chapter": "כג",
        "versechapter": "כה",
        "bookseder": "דברי הימים",
        "seder": "ט",
        "verseseder": "כו",
        "versenikud": "כִּ֚י אָמַ֣ר דָּוִ֔יד הֵנִ֛יחַ יְהוָ֥ה אֱלֹהֵֽי־ יִשְׂרָאֵ֖ל לְעַמּ֑וֹ וַיִּשְׁכֹּ֥ן בִּירוּשָׁלִַ֖ם עַד־ לְעוֹלָֽם׃ ",
        "versenonikud": "כי אמר דויד הניח יהוה אלהי ישראל לעמו וישכן בירושלם עד לעולם "
    },
    {
        "bookchapter": "דברי הימים א",
        "chapter": "כג",
        "versechapter": "כו",
        "bookseder": "דברי הימים",
        "seder": "ט",
        "verseseder": "כז",
        "versenikud": "וְגַ֖ם לַלְוִיִּ֑ם אֵין־ לָשֵׂ֧את אֶת־ הַמִּשְׁכָּ֛ן וְאֶת־ כָּל־ כֵּלָ֖יו לַעֲבֹדָתֽוֹ׃ ",
        "versenonikud": "וגם ללוים אין לשאת את המשכן ואת כל כליו לעבדתו "
    },
    {
        "bookchapter": "דברי הימים א",
        "chapter": "כג",
        "versechapter": "כז",
        "bookseder": "דברי הימים",
        "seder": "ט",
        "verseseder": "כח",
        "versenikud": "כִּ֣י בְדִבְרֵ֤י דָוִיד֙ הָאַ֣חֲרֹנִ֔ים הֵ֖מָּה מִסְפַּ֣ר בְּנֵי־ לֵוִ֑י מִבֶּ֛ן עֶשְׂרִ֥ים שָׁנָ֖ה וּלְמָֽעְלָה׃ ",
        "versenonikud": "כי בדברי דויד האחרנים המה מספר בני לוי מבן עשרים שנה ולמעלה "
    },
    {
        "bookchapter": "דברי הימים א",
        "chapter": "כג",
        "versechapter": "כח",
        "bookseder": "דברי הימים",
        "seder": "ט",
        "verseseder": "כט",
        "versenikud": "כִּ֣י מַעֲמָדָ֞ם לְיַד־ בְּנֵ֣י אַהֲרֹ֗ן לַעֲבֹדַת֙ בֵּ֣ית יְהוָ֔ה עַל־ הַחֲצֵרוֹת֙ וְעַל־ הַלְּשָׁכ֔וֹת וְעַֽל־ טָהֳרַ֖ת לְכָל־ קֹ֑דֶשׁ וּמַֽעֲשֵׂ֔ה עֲבֹדַ֖ת בֵּ֥ית הָאֱלֹהִֽים׃ ",
        "versenonikud": "כי מעמדם ליד בני אהרן לעבדת בית יהוה על החצרות ועל הלשכות ועל טהרת לכל קדש ומעשה עבדת בית האלהים "
    },
    {
        "bookchapter": "דברי הימים א",
        "chapter": "כג",
        "versechapter": "כט",
        "bookseder": "דברי הימים",
        "seder": "ט",
        "verseseder": "ל",
        "versenikud": "וּלְלֶ֨חֶם הַֽמַּעֲרֶ֜כֶת וּלְסֹ֤לֶת לְמִנְחָה֙ וְלִרְקִיקֵ֣י הַמַּצּ֔וֹת וְלַֽמַּחֲבַ֖ת וְלַמֻּרְבָּ֑כֶת וּלְכָל־ מְשׂוּרָ֖ה וּמִדָּֽה׃ ",
        "versenonikud": "וללחם המערכת ולסלת למנחה ולרקיקי המצות ולמחבת ולמרבכת ולכל משורה ומדה "
    },
    {
        "bookchapter": "דברי הימים א",
        "chapter": "כג",
        "versechapter": "ל",
        "bookseder": "דברי הימים",
        "seder": "ט",
        "verseseder": "לא",
        "versenikud": "וְלַעֲמֹד֙ בַּבֹּ֣קֶר בַּבֹּ֔קֶר לְהֹד֥וֹת וּלְהַלֵּ֖ל לַיהוָ֑ה וְכֵ֖ן לָעָֽרֶב׃ ",
        "versenonikud": "ולעמד בבקר בבקר להדות ולהלל ליהוה וכן לערב "
    },
    {
        "bookchapter": "דברי הימים א",
        "chapter": "כג",
        "versechapter": "לא",
        "bookseder": "דברי הימים",
        "seder": "ט",
        "verseseder": "לב",
        "versenikud": "וּלְכֹ֨ל הַעֲל֤וֹת עֹלוֹת֙ לַיהוָ֔ה לַשַּׁבָּת֔וֹת לֶחֳדָשִׁ֖ים וְלַמֹּעֲדִ֑ים בְּמִסְפָּ֨ר כְּמִשְׁפָּ֧ט עֲלֵיהֶ֛ם תָּמִ֖יד לִפְנֵ֥י יְהוָֽה׃ ",
        "versenonikud": "ולכל העלות עלות ליהוה לשבתות לחדשים ולמעדים במספר כמשפט עליהם תמיד לפני יהוה "
    },
    {
        "bookchapter": "דברי הימים א",
        "chapter": "כג",
        "versechapter": "לב",
        "bookseder": "דברי הימים",
        "seder": "ט",
        "verseseder": "לג",
        "versenikud": "וְשָׁמְר֞וּ אֶת־ מִשְׁמֶ֣רֶת אֹֽהֶל־ מוֹעֵ֗ד וְאֵת֙ מִשְׁמֶ֣רֶת הַקֹּ֔דֶשׁ וּמִשְׁמֶ֕רֶת בְּנֵ֥י אַהֲרֹ֖ן אֲחֵיהֶ֑ם לַעֲבֹדַ֖ת בֵּ֥ית יְהוָֽה׃ ",
        "versenonikud": "ושמרו את משמרת אהל מועד ואת משמרת הקדש ומשמרת בני אהרן אחיהם לעבדת בית יהוה "
    },
    {
        "bookchapter": "דברי הימים א",
        "chapter": "כד",
        "versechapter": "א",
        "bookseder": "דברי הימים",
        "seder": "ט",
        "verseseder": "לד",
        "versenikud": "וְלִבְנֵ֥י אַהֲרֹ֖ן מַחְלְקוֹתָ֑ם בְּנֵ֣י אַהֲרֹ֔ן נָדָב֙ וַאֲבִיה֔וּא אֶלְעָזָ֖ר וְאִיתָמָֽר׃ ",
        "versenonikud": "ולבני אהרן מחלקותם בני אהרן נדב ואביהוא אלעזר ואיתמר "
    },
    {
        "bookchapter": "דברי הימים א",
        "chapter": "כד",
        "versechapter": "ב",
        "bookseder": "דברי הימים",
        "seder": "ט",
        "verseseder": "לה",
        "versenikud": "וַיָּ֨מָת נָדָ֤ב וַאֲבִיהוּא֙ לִפְנֵ֣י אֲבִיהֶ֔ם וּבָנִ֖ים לֹא־ הָי֣וּ לָהֶ֑ם וַֽיְכַהֲנ֔וּ אֶלְעָזָ֖ר וְאִיתָמָֽר׃ ",
        "versenonikud": "וימת נדב ואביהוא לפני אביהם ובנים לא היו להם ויכהנו אלעזר ואיתמר "
    },
    {
        "bookchapter": "דברי הימים א",
        "chapter": "כד",
        "versechapter": "ג",
        "bookseder": "דברי הימים",
        "seder": "ט",
        "verseseder": "לו",
        "versenikud": "וַיֶּֽחָלְקֵ֣ם דָּוִ֔יד וְצָדוֹק֙ מִן־ בְּנֵ֣י אֶלְעָזָ֔ר וַאֲחִימֶ֖לֶךְ מִן־ בְּנֵ֣י אִיתָמָ֑ר לִפְקֻדָּתָ֖ם בַּעֲבֹדָתָֽם׃ ",
        "versenonikud": "ויחלקם דויד וצדוק מן בני אלעזר ואחימלך מן בני איתמר לפקדתם בעבדתם "
    },
    {
        "bookchapter": "דברי הימים א",
        "chapter": "כד",
        "versechapter": "ד",
        "bookseder": "דברי הימים",
        "seder": "ט",
        "verseseder": "לז",
        "versenikud": "וַיִּמָּצְא֣וּ בְֽנֵי־ אֶלְעָזָ֡ר רַבִּ֞ים לְרָאשֵׁ֧י הַגְּבָרִ֛ים מִן־ בְּנֵ֥י אִיתָמָ֖ר וַֽיַּחְלְק֑וּם לִבְנֵ֨י אֶלְעָזָ֜ר רָאשִׁ֤ים לְבֵית־ אָבוֹת֙ שִׁשָּׁ֣ה עָשָׂ֔ר וְלִבְנֵ֧י אִיתָמָ֛ר לְבֵ֥ית אֲבוֹתָ֖ם שְׁמוֹנָֽה׃ ",
        "versenonikud": "וימצאו בני אלעזר רבים לראשי הגברים מן בני איתמר ויחלקום לבני אלעזר ראשים לבית אבות ששה עשר ולבני איתמר לבית אבותם שמונה "
    },
    {
        "bookchapter": "דברי הימים א",
        "chapter": "כד",
        "versechapter": "ה",
        "bookseder": "דברי הימים",
        "seder": "ט",
        "verseseder": "לח",
        "versenikud": "וַיַּחְלְק֥וּם בְּגוֹרָל֖וֹת אֵ֣לֶּה עִם־ אֵ֑לֶּה כִּי־ הָי֤וּ שָֽׂרֵי־ קֹ֙דֶשׁ֙ וְשָׂרֵ֣י הָאֱלֹהִ֔ים מִבְּנֵ֥י אֶלְעָזָ֖ר וּבִבְנֵ֥י אִיתָמָֽר׃ ",
        "versenonikud": "ויחלקום בגורלות אלה עם אלה כי היו שרי קדש ושרי האלהים מבני אלעזר ובבני איתמר "
    },
    {
        "bookchapter": "דברי הימים א",
        "chapter": "כד",
        "versechapter": "ו",
        "bookseder": "דברי הימים",
        "seder": "ט",
        "verseseder": "לט",
        "versenikud": "וַֽיִּכְתְּבֵ֡ם שְֽׁמַֽעְיָה֩ בֶן־ נְתַנְאֵ֨ל הַסּוֹפֵ֜ר מִן־ הַלֵּוִ֗י לִפְנֵ֨י הַמֶּ֤לֶךְ וְהַשָּׂרִים֙ וְצָד֣וֹק הַכֹּהֵ֗ן וַאֲחִימֶ֙לֶךְ֙ בֶּן־ אֶבְיָתָ֔ר וְרָאשֵׁי֙ הָֽאָב֔וֹת לַכֹּהֲנִ֖ים וְלַלְוִיִּ֑ם בֵּֽית־ אָ֣ב אֶחָ֗ד אָחֻז֙ לְאֶלְעָזָ֔ר וְאָחֻ֥ז ׀ אָחֻ֖ז לְאִיתָמָֽר׃ ",
        "versenonikud": "ויכתבם שמעיה בן נתנאל הסופר מן הלוי לפני המלך והשרים וצדוק הכהן ואחימלך בן אביתר וראשי האבות לכהנים וללוים בית אב אחד אחז לאלעזר ואחז  אחז לאיתמר "
    },
    {
        "bookchapter": "דברי הימים א",
        "chapter": "כד",
        "versechapter": "ז",
        "bookseder": "דברי הימים",
        "seder": "ט",
        "verseseder": "מ",
        "versenikud": "וַיֵּצֵ֞א הַגּוֹרָ֤ל הָרִאשׁוֹן֙ לִיה֣וֹיָרִ֔יב לִֽידַעְיָ֖ה הַשֵּׁנִֽי׃ ",
        "versenonikud": "ויצא הגורל הראשון ליהויריב לידעיה השני "
    },
    {
        "bookchapter": "דברי הימים א",
        "chapter": "כד",
        "versechapter": "ח",
        "bookseder": "דברי הימים",
        "seder": "ט",
        "verseseder": "מא",
        "versenikud": "לְחָרִם֙ הַשְּׁלִישִׁ֔י לִשְׂעֹרִ֖ים הָרְבִעִֽי׃ ",
        "versenonikud": "לחרם השלישי לשערים הרבעי "
    },
    {
        "bookchapter": "דברי הימים א",
        "chapter": "כד",
        "versechapter": "ט",
        "bookseder": "דברי הימים",
        "seder": "ט",
        "verseseder": "מב",
        "versenikud": "לְמַלְכִּיָּה֙ הַחֲמִישִׁ֔י לְמִיָּמִ֖ן הַשִּׁשִּֽׁי׃ ",
        "versenonikud": "למלכיה החמישי למימן הששי "
    },
    {
        "bookchapter": "דברי הימים א",
        "chapter": "כד",
        "versechapter": "י",
        "bookseder": "דברי הימים",
        "seder": "ט",
        "verseseder": "מג",
        "versenikud": "לְהַקּוֹץ֙ הַשְּׁבִעִ֔י לַאֲבִיָּ֖ה הַשְּׁמִינִֽי׃ ",
        "versenonikud": "להקוץ השבעי לאביה השמיני "
    },
    {
        "bookchapter": "דברי הימים א",
        "chapter": "כד",
        "versechapter": "יא",
        "bookseder": "דברי הימים",
        "seder": "ט",
        "verseseder": "מד",
        "versenikud": "לְיֵשׁ֙וּעַ֙ הַתְּשִׁעִ֔י לִשְׁכַנְיָ֖הוּ הָעֲשִׂרִֽי׃ ",
        "versenonikud": "לישוע התשעי לשכניהו העשרי "
    },
    {
        "bookchapter": "דברי הימים א",
        "chapter": "כד",
        "versechapter": "יב",
        "bookseder": "דברי הימים",
        "seder": "ט",
        "verseseder": "מה",
        "versenikud": "לְאֶלְיָשִׁיב֙ עַשְׁתֵּ֣י עָשָׂ֔ר לְיָקִ֖ים שְׁנֵ֥ים עָשָֽׂר׃ ",
        "versenonikud": "לאלישיב עשתי עשר ליקים שנים עשר "
    },
    {
        "bookchapter": "דברי הימים א",
        "chapter": "כד",
        "versechapter": "יג",
        "bookseder": "דברי הימים",
        "seder": "ט",
        "verseseder": "מו",
        "versenikud": "לְחֻפָּה֙ שְׁלֹשָׁ֣ה עָשָׂ֔ר לְיֶֽשֶׁבְאָ֖ב אַרְבָּעָ֥ה עָשָֽׂר׃ ",
        "versenonikud": "לחפה שלשה עשר לישבאב ארבעה עשר "
    },
    {
        "bookchapter": "דברי הימים א",
        "chapter": "כד",
        "versechapter": "יד",
        "bookseder": "דברי הימים",
        "seder": "ט",
        "verseseder": "מז",
        "versenikud": "לְבִלְגָּה֙ חֲמִשָּׁ֣ה עָשָׂ֔ר לְאִמֵּ֖ר שִׁשָּׁ֥ה עָשָֽׂר׃ ",
        "versenonikud": "לבלגה חמשה עשר לאמר ששה עשר "
    },
    {
        "bookchapter": "דברי הימים א",
        "chapter": "כד",
        "versechapter": "טו",
        "bookseder": "דברי הימים",
        "seder": "ט",
        "verseseder": "מח",
        "versenikud": "לְחֵזִיר֙ שִׁבְעָ֣ה עָשָׂ֔ר לְהַפִּצֵּ֖ץ שְׁמוֹנָ֥ה עָשָֽׂר׃ ",
        "versenonikud": "לחזיר שבעה עשר להפצץ שמונה עשר "
    },
    {
        "bookchapter": "דברי הימים א",
        "chapter": "כד",
        "versechapter": "טז",
        "bookseder": "דברי הימים",
        "seder": "ט",
        "verseseder": "מט",
        "versenikud": "לִֽפְתַחְיָה֙ תִּשְׁעָ֣ה עָשָׂ֔ר לִֽיחֶזְקֵ֖אל הָעֶשְׂרִֽים׃ ",
        "versenonikud": "לפתחיה תשעה עשר ליחזקאל העשרים "
    },
    {
        "bookchapter": "דברי הימים א",
        "chapter": "כד",
        "versechapter": "יז",
        "bookseder": "דברי הימים",
        "seder": "ט",
        "verseseder": "נ",
        "versenikud": "לְיָכִין֙ אֶחָ֣ד וְעֶשְׂרִ֔ים לְגָמ֖וּל שְׁנַ֥יִם וְעֶשְׂרִֽים׃ ",
        "versenonikud": "ליכין אחד ועשרים לגמול שנים ועשרים "
    },
    {
        "bookchapter": "דברי הימים א",
        "chapter": "כד",
        "versechapter": "יח",
        "bookseder": "דברי הימים",
        "seder": "ט",
        "verseseder": "נא",
        "versenikud": "לִדְלָיָ֙הוּ֙ שְׁלֹשָׁ֣ה וְעֶשְׂרִ֔ים לְמַֽעַזְיָ֖הוּ אַרְבָּעָ֥ה וְעֶשְׂרִֽים׃ ",
        "versenonikud": "לדליהו שלשה ועשרים למעזיהו ארבעה ועשרים "
    },
    {
        "bookchapter": "דברי הימים א",
        "chapter": "כד",
        "versechapter": "יט",
        "bookseder": "דברי הימים",
        "seder": "ט",
        "verseseder": "נב",
        "versenikud": "אֵ֣לֶּה פְקֻדָּתָ֞ם לַעֲבֹדָתָ֗ם לָב֤וֹא לְבֵית־ יְהוָה֙ כְּמִשְׁפָּטָ֔ם בְּיַ֖ד אַהֲרֹ֣ן אֲבִיהֶ֑ם כַּאֲשֶׁ֣ר צִוָּ֔הוּ יְהוָ֖ה אֱלֹהֵ֥י יִשְׂרָאֵֽל׃ ",
        "versenonikud": "אלה פקדתם לעבדתם לבוא לבית יהוה כמשפטם ביד אהרן אביהם כאשר צוהו יהוה אלהי ישראל "
    },
    {
        "bookchapter": "דברי הימים א",
        "chapter": "כד",
        "versechapter": "כ",
        "bookseder": "דברי הימים",
        "seder": "ט",
        "verseseder": "נג",
        "versenikud": "וְלִבְנֵ֥י לֵוִ֖י הַנּוֹתָרִ֑ים לִבְנֵ֤י עַמְרָם֙ שֽׁוּבָאֵ֔ל לִבְנֵ֥י שׁוּבָאֵ֖ל יֶחְדְּיָֽהוּ׃ ",
        "versenonikud": "ולבני לוי הנותרים לבני עמרם שובאל לבני שובאל יחדיהו "
    },
    {
        "bookchapter": "דברי הימים א",
        "chapter": "כד",
        "versechapter": "כא",
        "bookseder": "דברי הימים",
        "seder": "ט",
        "verseseder": "נד",
        "versenikud": "לִרְחַבְיָ֑הוּ לִבְנֵ֣י רְחַבְיָ֔הוּ הָרֹ֖אשׁ יִשִּׁיָּֽה׃ ",
        "versenonikud": "לרחביהו לבני רחביהו הראש ישיה "
    },
    {
        "bookchapter": "דברי הימים א",
        "chapter": "כד",
        "versechapter": "כב",
        "bookseder": "דברי הימים",
        "seder": "ט",
        "verseseder": "נה",
        "versenikud": "לַיִּצְהָרִ֣י שְׁלֹמ֔וֹת לִבְנֵ֥י שְׁלֹמ֖וֹת יָֽחַת׃ ",
        "versenonikud": "ליצהרי שלמות לבני שלמות יחת "
    },
    {
        "bookchapter": "דברי הימים א",
        "chapter": "כד",
        "versechapter": "כג",
        "bookseder": "דברי הימים",
        "seder": "ט",
        "verseseder": "נו",
        "versenikud": "וּבְנָ֖י יְרִיָּ֑הוּ אֲמַרְיָ֙הוּ֙ הַשֵּׁנִ֔י יַחֲזִיאֵל֙ הַשְּׁלִישִׁ֔י יְקַמְעָ֖ם הָרְבִיעִֽי׃ ",
        "versenonikud": "ובני יריהו אמריהו השני יחזיאל השלישי יקמעם הרביעי "
    },
    {
        "bookchapter": "דברי הימים א",
        "chapter": "כד",
        "versechapter": "כד",
        "bookseder": "דברי הימים",
        "seder": "ט",
        "verseseder": "נז",
        "versenikud": "בְּנֵ֤י עֻזִּיאֵל֙ מִיכָ֔ה לִבְנֵ֥י מִיכָ֖ה שמור שָׁמִֽיר׃ ",
        "versenonikud": "בני עזיאל מיכה לבני מיכה שמור שמיר "
    },
    {
        "bookchapter": "דברי הימים א",
        "chapter": "כד",
        "versechapter": "כה",
        "bookseder": "דברי הימים",
        "seder": "ט",
        "verseseder": "נח",
        "versenikud": "אֲחִ֤י מִיכָה֙ יִשִּׁיָּ֔ה לִבְנֵ֥י יִשִּׁיָּ֖ה זְכַרְיָֽהוּ׃ ",
        "versenonikud": "אחי מיכה ישיה לבני ישיה זכריהו "
    },
    {
        "bookchapter": "דברי הימים א",
        "chapter": "כד",
        "versechapter": "כו",
        "bookseder": "דברי הימים",
        "seder": "ט",
        "verseseder": "נט",
        "versenikud": "בְּנֵ֤י מְרָרִי֙ מַחְלִ֣י וּמוּשִׁ֔י בְּנֵ֖י יַעֲזִיָּ֥הֽוּ בְנֽוֹ׃ ",
        "versenonikud": "בני מררי מחלי ומושי בני יעזיהו בנו "
    },
    {
        "bookchapter": "דברי הימים א",
        "chapter": "כד",
        "versechapter": "כז",
        "bookseder": "דברי הימים",
        "seder": "ט",
        "verseseder": "ס",
        "versenikud": "בְּנֵ֖י מְרָרִ֑י לְיַֽעֲזִיָּ֣הֽוּ בְנ֔וֹ וְשֹׁ֥הַם וְזַכּ֖וּר וְעִבְרִֽי׃ ",
        "versenonikud": "בני מררי ליעזיהו בנו ושהם וזכור ועברי "
    },
    {
        "bookchapter": "דברי הימים א",
        "chapter": "כד",
        "versechapter": "כח",
        "bookseder": "דברי הימים",
        "seder": "ט",
        "verseseder": "סא",
        "versenikud": "לְמַחְלִי֙ אֶלְעָזָ֔ר וְלֹא־ הָ֥יָה ל֖וֹ בָּנִֽים׃ ",
        "versenonikud": "למחלי אלעזר ולא היה לו בנים "
    },
    {
        "bookchapter": "דברי הימים א",
        "chapter": "כד",
        "versechapter": "כט",
        "bookseder": "דברי הימים",
        "seder": "ט",
        "verseseder": "סב",
        "versenikud": "לְקִ֖ישׁ בְּנֵי־ קִ֥ישׁ יְרַחְמְאֵֽל׃ ",
        "versenonikud": "לקיש בני קיש ירחמאל "
    },
    {
        "bookchapter": "דברי הימים א",
        "chapter": "כד",
        "versechapter": "ל",
        "bookseder": "דברי הימים",
        "seder": "ט",
        "verseseder": "סג",
        "versenikud": "וּבְנֵ֣י מוּשִׁ֔י מַחְלִ֥י וְעֵ֖דֶר וִירִימ֑וֹת אֵ֛לֶּה בְּנֵ֥י הַלְוִיִּ֖ם לְבֵ֥ית אֲבֹתֵיהֶֽם׃ ",
        "versenonikud": "ובני מושי מחלי ועדר וירימות אלה בני הלוים לבית אבתיהם "
    },
    {
        "bookchapter": "דברי הימים א",
        "chapter": "כד",
        "versechapter": "לא",
        "bookseder": "דברי הימים",
        "seder": "ט",
        "verseseder": "סד",
        "versenikud": "וַיַּפִּילוּ֩ גַם־ הֵ֨ם גּוֹרָל֜וֹת לְעֻמַּ֣ת ׀ אֲחֵיהֶ֣ם בְּנֵֽי־ אַהֲרֹ֗ן לִפְנֵ֨י דָוִ֤יד הַמֶּ֙לֶךְ֙ וְצָד֣וֹק וַאֲחִימֶ֔לֶךְ וְרָאשֵׁי֙ הָֽאָב֔וֹת לַכֹּהֲנִ֖ים וְלַלְוִיִּ֑ם אָב֣וֹת הָרֹ֔אשׁ לְעֻמַּ֖ת אָחִ֥יו הַקָּטָֽן׃ ",
        "versenonikud": "ויפילו גם הם גורלות לעמת  אחיהם בני אהרן לפני דויד המלך וצדוק ואחימלך וראשי האבות לכהנים וללוים אבות הראש לעמת אחיו הקטן "
    },
    {
        "bookchapter": "דברי הימים א",
        "chapter": "כה",
        "versechapter": "א",
        "bookseder": "דברי הימים",
        "seder": "ט",
        "verseseder": "סה",
        "versenikud": "וַיַּבְדֵּ֣ל דָּוִיד֩ וְשָׂרֵ֨י הַצָּבָ֜א לַעֲבֹדָ֗ה לִבְנֵ֤י אָסָף֙ וְהֵימָ֣ן וִֽידוּת֔וּן הנביאים הַֽנִּבְּאִ֛ים בְּכִנֹּר֥וֹת בִּנְבָלִ֖ים וּבִמְצִלְתָּ֑יִם וַֽיְהִי֙ מִסְפָּרָ֔ם אַנְשֵׁ֥י מְלָאכָ֖ה לַעֲבֹדָתָֽם׃ ",
        "versenonikud": "ויבדל דויד ושרי הצבא לעבדה לבני אסף והימן וידותון הנביאים הנבאים בכנרות בנבלים ובמצלתים ויהי מספרם אנשי מלאכה לעבדתם "
    },
    {
        "bookchapter": "דברי הימים א",
        "chapter": "כה",
        "versechapter": "ב",
        "bookseder": "דברי הימים",
        "seder": "ט",
        "verseseder": "סו",
        "versenikud": "לִבְנֵ֣י אָסָ֗ף זַכּ֧וּר וְיוֹסֵ֛ף וּנְתַנְיָ֥ה וַאֲשַׂרְאֵ֖לָה בְּנֵ֣י אָסָ֑ף עַ֚ל יַד־ אָסָ֔ף הַנִּבָּ֖א עַל־ יְדֵ֥י הַמֶּֽלֶךְ׃ ",
        "versenonikud": "לבני אסף זכור ויוסף ונתניה ואשראלה בני אסף על יד אסף הנבא על ידי המלך "
    },
    {
        "bookchapter": "דברי הימים א",
        "chapter": "כה",
        "versechapter": "ג",
        "bookseder": "דברי הימים",
        "seder": "ט",
        "verseseder": "סז",
        "versenikud": "לִידוּת֑וּן בְּנֵ֣י יְדוּת֡וּן גְּדַלְיָ֡הוּ וּצְרִ֡י וִֽ֠ישַׁעְיָהוּ חֲשַׁבְיָ֨הוּ וּמַתִּתְיָ֜הוּ שִׁשָּׁ֗ה עַל֩ יְדֵ֨י אֲבִיהֶ֤ם יְדוּתוּן֙ בַּכִּנּ֔וֹר הַנִּבָּ֕א עַל־ הֹד֥וֹת וְהַלֵּ֖ל לַיהוָֽה׃ ",
        "versenonikud": "לידותון בני ידותון גדליהו וצרי וישעיהו חשביהו ומתתיהו ששה על ידי אביהם ידותון בכנור הנבא על הדות והלל ליהוה "
    },
    {
        "bookchapter": "דברי הימים א",
        "chapter": "כה",
        "versechapter": "ד",
        "bookseder": "דברי הימים",
        "seder": "ט",
        "verseseder": "סח",
        "versenikud": "לְהֵימָ֑ן בְּנֵ֣י הֵימָ֡ן בֻּקִּיָּ֡הוּ מַתַּנְיָ֡הוּ עֻ֠זִּיאֵל שְׁבוּאֵ֨ל וִֽירִימ֜וֹת חֲנַנְיָ֣ה חֲנָ֗נִי אֱלִיאָ֤תָה גִדַּ֙לְתִּי֙ וְרֹמַ֣מְתִּי עֶ֔זֶר יָשְׁבְּקָ֣שָׁה מַלּ֔וֹתִי הוֹתִ֖יר מַחֲזִיאֽוֹת׃ ",
        "versenonikud": "להימן בני הימן בקיהו מתניהו עזיאל שבואל וירימות חנניה חנני אליאתה גדלתי ורממתי עזר ישבקשה מלותי הותיר מחזיאות "
    },
    {
        "bookchapter": "דברי הימים א",
        "chapter": "כה",
        "versechapter": "ה",
        "bookseder": "דברי הימים",
        "seder": "ט",
        "verseseder": "סט",
        "versenikud": "כָּל־ אֵ֨לֶּה בָנִ֜ים לְהֵימָ֗ן חֹזֵ֥ה הַמֶּ֛לֶךְ בְּדִבְרֵ֥י הָאֱלֹהִ֖ים לְהָרִ֣ים קָ֑רֶן וַיִּתֵּ֨ן הָאֱלֹהִ֜ים לְהֵימָ֗ן בָּנִ֛ים אַרְבָּעָ֥ה עָשָׂ֖ר וּבָנ֥וֹת שָׁלֽוֹשׁ׃ ",
        "versenonikud": "כל אלה בנים להימן חזה המלך בדברי האלהים להרים קרן ויתן האלהים להימן בנים ארבעה עשר ובנות שלוש "
    },
    {
        "bookchapter": "דברי הימים א",
        "chapter": "כה",
        "versechapter": "ו",
        "bookseder": "דברי הימים",
        "seder": "ט",
        "verseseder": "ע",
        "versenikud": "כָּל־ אֵ֣לֶּה עַל־ יְדֵי֩ אֲבִיהֶ֨ם בַּשִּׁ֜יר בֵּ֣ית יְהוָ֗ה בִּמְצִלְתַּ֙יִם֙ נְבָלִ֣ים וְכִנֹּר֔וֹת לַעֲבֹדַ֖ת בֵּ֣ית הָאֱלֹהִ֑ים עַ֚ל יְדֵ֣י הַמֶּ֔לֶךְ אָסָ֥ף וִידוּת֖וּן וְהֵימָֽן׃ ",
        "versenonikud": "כל אלה על ידי אביהם בשיר בית יהוה במצלתים נבלים וכנרות לעבדת בית האלהים על ידי המלך אסף וידותון והימן "
    },
    {
        "bookchapter": "דברי הימים א",
        "chapter": "כה",
        "versechapter": "ז",
        "bookseder": "דברי הימים",
        "seder": "ט",
        "verseseder": "עא",
        "versenikud": "וַיְהִ֤י מִסְפָּרָם֙ עִם־ אֲחֵיהֶ֔ם מְלֻמְּדֵי־ שִׁ֖יר לַיהוָ֑ה כָּל־ הַ֨מֵּבִ֔ין מָאתַ֖יִם שְׁמוֹנִ֥ים וּשְׁמוֹנָֽה׃ ",
        "versenonikud": "ויהי מספרם עם אחיהם מלמדי שיר ליהוה כל המבין מאתים שמונים ושמונה "
    },
    {
        "bookchapter": "דברי הימים א",
        "chapter": "כה",
        "versechapter": "ח",
        "bookseder": "דברי הימים",
        "seder": "ט",
        "verseseder": "עב",
        "versenikud": "וַיַּפִּ֜ילוּ גּוֹרָל֣וֹת מִשְׁמֶ֗רֶת לְעֻמַּת֙ כַּקָּטֹ֣ן כַּגָּד֔וֹל מֵבִ֖ין עִם־ תַּלְמִֽיד׃ ",
        "versenonikud": "ויפילו גורלות משמרת לעמת כקטן כגדול מבין עם תלמיד "
    },
    {
        "bookchapter": "דברי הימים א",
        "chapter": "כה",
        "versechapter": "ט",
        "bookseder": "דברי הימים",
        "seder": "ט",
        "verseseder": "עג",
        "versenikud": "וַיֵּצֵ֞א הַגּוֹרָ֧ל הָרִאשׁ֛וֹן לְאָסָ֖ף לְיוֹסֵ֑ף גְּדַלְיָ֙הוּ֙ הַשֵּׁנִ֔י הֽוּא־ וְאֶחָ֥יו וּבָנָ֖יו שְׁנֵ֥ים עָשָֽׂר׃ ",
        "versenonikud": "ויצא הגורל הראשון לאסף ליוסף גדליהו השני הוא ואחיו ובניו שנים עשר "
    },
    {
        "bookchapter": "דברי הימים א",
        "chapter": "כה",
        "versechapter": "י",
        "bookseder": "דברי הימים",
        "seder": "ט",
        "verseseder": "עד",
        "versenikud": "הַשְּׁלִשִׁ֣י זַכּ֔וּר בָּנָ֥יו וְאֶחָ֖יו שְׁנֵ֥ים עָשָֽׂר׃ ",
        "versenonikud": "השלשי זכור בניו ואחיו שנים עשר "
    },
    {
        "bookchapter": "דברי הימים א",
        "chapter": "כה",
        "versechapter": "יא",
        "bookseder": "דברי הימים",
        "seder": "ט",
        "verseseder": "עה",
        "versenikud": "הָרְבִיעִי֙ לַיִּצְרִ֔י בָּנָ֥יו וְאֶחָ֖יו שְׁנֵ֥ים עָשָֽׂר׃ ",
        "versenonikud": "הרביעי ליצרי בניו ואחיו שנים עשר "
    },
    {
        "bookchapter": "דברי הימים א",
        "chapter": "כה",
        "versechapter": "יב",
        "bookseder": "דברי הימים",
        "seder": "ט",
        "verseseder": "עו",
        "versenikud": "הַחֲמִישִׁ֣י נְתַנְיָ֔הוּ בָּנָ֥יו וְאֶחָ֖יו שְׁנֵ֥ים עָשָֽׂר׃ ",
        "versenonikud": "החמישי נתניהו בניו ואחיו שנים עשר "
    },
    {
        "bookchapter": "דברי הימים א",
        "chapter": "כה",
        "versechapter": "יג",
        "bookseder": "דברי הימים",
        "seder": "ט",
        "verseseder": "עז",
        "versenikud": "הַשִּׁשִּׁ֣י בֻקִּיָּ֔הוּ בָּנָ֥יו וְאֶחָ֖יו שְׁנֵ֥ים עָשָֽׂר׃ ",
        "versenonikud": "הששי בקיהו בניו ואחיו שנים עשר "
    },
    {
        "bookchapter": "דברי הימים א",
        "chapter": "כה",
        "versechapter": "יד",
        "bookseder": "דברי הימים",
        "seder": "ט",
        "verseseder": "עח",
        "versenikud": "הַשְּׁבִעִ֣י יְשַׂרְאֵ֔לָה בָּנָ֥יו וְאֶחָ֖יו שְׁנֵ֥ים עָשָֽׂר׃ ",
        "versenonikud": "השבעי ישראלה בניו ואחיו שנים עשר "
    },
    {
        "bookchapter": "דברי הימים א",
        "chapter": "כה",
        "versechapter": "טו",
        "bookseder": "דברי הימים",
        "seder": "ט",
        "verseseder": "עט",
        "versenikud": "הַשְּׁמִינִ֣י יְשַֽׁעְיָ֔הוּ בָּנָ֥יו וְאֶחָ֖יו שְׁנֵ֥ים עָשָֽׂר׃ ",
        "versenonikud": "השמיני ישעיהו בניו ואחיו שנים עשר "
    },
    {
        "bookchapter": "דברי הימים א",
        "chapter": "כה",
        "versechapter": "טז",
        "bookseder": "דברי הימים",
        "seder": "ט",
        "verseseder": "פ",
        "versenikud": "הַתְּשִׁיעִ֣י מַתַּנְיָ֔הוּ בָּנָ֥יו וְאֶחָ֖יו שְׁנֵ֥ים עָשָֽׂר׃ ",
        "versenonikud": "התשיעי מתניהו בניו ואחיו שנים עשר "
    },
    {
        "bookchapter": "דברי הימים א",
        "chapter": "כה",
        "versechapter": "יז",
        "bookseder": "דברי הימים",
        "seder": "ט",
        "verseseder": "פא",
        "versenikud": "הָעֲשִׂירִ֣י שִׁמְעִ֔י בָּנָ֥יו וְאֶחָ֖יו שְׁנֵ֥ים עָשָֽׂר׃ ",
        "versenonikud": "העשירי שמעי בניו ואחיו שנים עשר "
    },
    {
        "bookchapter": "דברי הימים א",
        "chapter": "כה",
        "versechapter": "יח",
        "bookseder": "דברי הימים",
        "seder": "ט",
        "verseseder": "פב",
        "versenikud": "עַשְׁתֵּֽי־ עָשָׂ֣ר עֲזַרְאֵ֔ל בָּנָ֥יו וְאֶחָ֖יו שְׁנֵ֥ים עָשָֽׂר׃ ",
        "versenonikud": "עשתי עשר עזראל בניו ואחיו שנים עשר "
    },
    {
        "bookchapter": "דברי הימים א",
        "chapter": "כה",
        "versechapter": "יט",
        "bookseder": "דברי הימים",
        "seder": "ט",
        "verseseder": "פג",
        "versenikud": "הַשְּׁנֵ֤ים עָשָׂר֙ לַחֲשַׁבְיָ֔ה בָּנָ֥יו וְאֶחָ֖יו שְׁנֵ֥ים עָשָֽׂר׃ ",
        "versenonikud": "השנים עשר לחשביה בניו ואחיו שנים עשר "
    },
    {
        "bookchapter": "דברי הימים א",
        "chapter": "כה",
        "versechapter": "כ",
        "bookseder": "דברי הימים",
        "seder": "ט",
        "verseseder": "פד",
        "versenikud": "לִשְׁלֹשָׁ֤ה עָשָׂר֙ שֽׁוּבָאֵ֔ל בָּנָ֥יו וְאֶחָ֖יו שְׁנֵ֥ים עָשָֽׂר׃ ",
        "versenonikud": "לשלשה עשר שובאל בניו ואחיו שנים עשר "
    },
    {
        "bookchapter": "דברי הימים א",
        "chapter": "כה",
        "versechapter": "כא",
        "bookseder": "דברי הימים",
        "seder": "ט",
        "verseseder": "פה",
        "versenikud": "לְאַרְבָּעָ֤ה עָשָׂר֙ מַתִּתְיָ֔הוּ בָּנָ֥יו וְאֶחָ֖יו שְׁנֵ֥ים עָשָֽׂר׃ ",
        "versenonikud": "לארבעה עשר מתתיהו בניו ואחיו שנים עשר "
    },
    {
        "bookchapter": "דברי הימים א",
        "chapter": "כה",
        "versechapter": "כב",
        "bookseder": "דברי הימים",
        "seder": "ט",
        "verseseder": "פו",
        "versenikud": "לַחֲמִשָּׁ֤ה עָשָׂר֙ לִֽירֵמ֔וֹת בָּנָ֥יו וְאֶחָ֖יו שְׁנֵ֥ים עָשָֽׂר׃ ",
        "versenonikud": "לחמשה עשר לירמות בניו ואחיו שנים עשר "
    },
    {
        "bookchapter": "דברי הימים א",
        "chapter": "כה",
        "versechapter": "כג",
        "bookseder": "דברי הימים",
        "seder": "ט",
        "verseseder": "פז",
        "versenikud": "לְשִׁשָּׁ֤ה עָשָׂר֙ לַחֲנַנְיָ֔הוּ בָּנָ֥יו וְאֶחָ֖יו שְׁנֵ֥ים עָשָֽׂר׃ ",
        "versenonikud": "לששה עשר לחנניהו בניו ואחיו שנים עשר "
    },
    {
        "bookchapter": "דברי הימים א",
        "chapter": "כה",
        "versechapter": "כד",
        "bookseder": "דברי הימים",
        "seder": "ט",
        "verseseder": "פח",
        "versenikud": "לְשִׁבְעָ֤ה עָשָׂר֙ לְיָשְׁבְּקָ֔שָׁה בָּנָ֥יו וְאֶחָ֖יו שְׁנֵ֥ים עָשָֽׂר׃ ",
        "versenonikud": "לשבעה עשר לישבקשה בניו ואחיו שנים עשר "
    },
    {
        "bookchapter": "דברי הימים א",
        "chapter": "כה",
        "versechapter": "כה",
        "bookseder": "דברי הימים",
        "seder": "ט",
        "verseseder": "פט",
        "versenikud": "לִשְׁמוֹנָ֤ה עָשָׂר֙ לַחֲנָ֔נִי בָּנָ֥יו וְאֶחָ֖יו שְׁנֵ֥ים עָשָֽׂר׃ ",
        "versenonikud": "לשמונה עשר לחנני בניו ואחיו שנים עשר "
    },
    {
        "bookchapter": "דברי הימים א",
        "chapter": "כה",
        "versechapter": "כו",
        "bookseder": "דברי הימים",
        "seder": "ט",
        "verseseder": "צ",
        "versenikud": "לְתִשְׁעָ֤ה עָשָׂר֙ לְמַלּ֔וֹתִי בָּנָ֥יו וְאֶחָ֖יו שְׁנֵ֥ים עָשָֽׂר׃ ",
        "versenonikud": "לתשעה עשר למלותי בניו ואחיו שנים עשר "
    },
    {
        "bookchapter": "דברי הימים א",
        "chapter": "כה",
        "versechapter": "כז",
        "bookseder": "דברי הימים",
        "seder": "ט",
        "verseseder": "צא",
        "versenikud": "לְעֶשְׂרִים֙ לֶֽאֱלִיָּ֔תָה בָּנָ֥יו וְאֶחָ֖יו שְׁנֵ֥ים עָשָֽׂר׃ ",
        "versenonikud": "לעשרים לאליתה בניו ואחיו שנים עשר "
    },
    {
        "bookchapter": "דברי הימים א",
        "chapter": "כה",
        "versechapter": "כח",
        "bookseder": "דברי הימים",
        "seder": "ט",
        "verseseder": "צב",
        "versenikud": "לְאֶחָ֤ד וְעֶשְׂרִים֙ לְהוֹתִ֔יר בָּנָ֥יו וְאֶחָ֖יו שְׁנֵ֥ים עָשָֽׂר׃ ",
        "versenonikud": "לאחד ועשרים להותיר בניו ואחיו שנים עשר "
    },
    {
        "bookchapter": "דברי הימים א",
        "chapter": "כה",
        "versechapter": "כט",
        "bookseder": "דברי הימים",
        "seder": "ט",
        "verseseder": "צג",
        "versenikud": "לִשְׁנַ֤יִם וְעֶשְׂרִים֙ לְגִדַּ֔לְתִּי בָּנָ֥יו וְאֶחָ֖יו שְׁנֵ֥ים עָשָֽׂר׃ ",
        "versenonikud": "לשנים ועשרים לגדלתי בניו ואחיו שנים עשר "
    },
    {
        "bookchapter": "דברי הימים א",
        "chapter": "כה",
        "versechapter": "ל",
        "bookseder": "דברי הימים",
        "seder": "ט",
        "verseseder": "צד",
        "versenikud": "לִשְׁלֹשָׁ֤ה וְעֶשְׂרִים֙ לְמַ֣חֲזִיא֔וֹת בָּנָ֥יו וְאֶחָ֖יו שְׁנֵ֥ים עָשָֽׂר׃ ",
        "versenonikud": "לשלשה ועשרים למחזיאות בניו ואחיו שנים עשר "
    },
    {
        "bookchapter": "דברי הימים א",
        "chapter": "כה",
        "versechapter": "לא",
        "bookseder": "דברי הימים",
        "seder": "ט",
        "verseseder": "צה",
        "versenikud": "לְאַרְבָּעָ֤ה וְעֶשְׂרִים֙ לְרוֹמַ֣מְתִּי עָ֔זֶר בָּנָ֥יו וְאֶחָ֖יו שְׁנֵ֥ים עָשָֽׂר׃ ",
        "versenonikud": "לארבעה ועשרים לרוממתי עזר בניו ואחיו שנים עשר "
    },
    {
        "bookchapter": "דברי הימים א",
        "chapter": "כו",
        "versechapter": "א",
        "bookseder": "דברי הימים",
        "seder": "ט",
        "verseseder": "צו",
        "versenikud": "לְמַחְלְק֖וֹת לְשֹׁעֲרִ֑ים לַקָּרְחִ֕ים מְשֶֽׁלֶמְיָ֥הוּ בֶן־ קֹרֵ֖א מִן־ בְּנֵ֥י אָסָֽף׃ ",
        "versenonikud": "למחלקות לשערים לקרחים משלמיהו בן קרא מן בני אסף "
    },
    {
        "bookchapter": "דברי הימים א",
        "chapter": "כו",
        "versechapter": "ב",
        "bookseder": "דברי הימים",
        "seder": "ט",
        "verseseder": "צז",
        "versenikud": "וְלִמְשֶֽׁלֶמְיָ֖הוּ בָּנִ֑ים זְכַרְיָ֤הוּ הַבְּכוֹר֙ יְדִֽיעֲאֵ֣ל הַשֵּׁנִ֔י זְבַדְיָ֙הוּ֙ הַשְּׁלִישִׁ֔י יַתְנִיאֵ֖ל הָרְבִיעִֽי׃ ",
        "versenonikud": "ולמשלמיהו בנים זכריהו הבכור ידיעאל השני זבדיהו השלישי יתניאל הרביעי "
    },
    {
        "bookchapter": "דברי הימים א",
        "chapter": "כו",
        "versechapter": "ג",
        "bookseder": "דברי הימים",
        "seder": "ט",
        "verseseder": "צח",
        "versenikud": "עֵילָ֤ם הַחֲמִישִׁי֙ יְהוֹחָנָ֣ן הַשִּׁשִּׁ֔י אֶלְיְהוֹעֵינַ֖י הַשְּׁבִיעִֽי׃ ",
        "versenonikud": "עילם החמישי יהוחנן הששי אליהועיני השביעי "
    },
    {
        "bookchapter": "דברי הימים א",
        "chapter": "כו",
        "versechapter": "ד",
        "bookseder": "דברי הימים",
        "seder": "ט",
        "verseseder": "צט",
        "versenikud": "וּלְעֹבֵ֥ד אֱדֹ֖ם בָּנִ֑ים שְׁמַֽעְיָ֤ה הַבְּכוֹר֙ יְהוֹזָבָ֣ד הַשֵּׁנִ֔י יוֹאָ֤ח הַשְּׁלִשִׁי֙ וְשָׂכָ֣ר הָרְבִיעִ֔י וּנְתַנְאֵ֖ל הַחֲמִישִֽׁי׃ ",
        "versenonikud": "ולעבד אדם בנים שמעיה הבכור יהוזבד השני יואח השלשי ושכר הרביעי ונתנאל החמישי "
    }
]