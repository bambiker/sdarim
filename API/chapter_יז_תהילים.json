[
    {
        "bookchapter": "תהילים",
        "chapter": "יז",
        "versechapter": "א",
        "bookseder": "תהילים",
        "seder": "ב",
        "verseseder": "מ",
        "versenikud": "תְּפִלָּ֗ה לְדָ֫וִ֥ד שִׁמְעָ֤ה יְהוָ֨ה ׀ צֶ֗דֶק הַקְשִׁ֥יבָה רִנָּתִ֗י הַאֲזִ֥ינָה תְפִלָּתִ֑י בְּ֝לֹ֗א שִׂפְתֵ֥י מִרְמָֽה׃ ",
        "versenonikud": "תפלה לדוד שמעה יהוה  צדק הקשיבה רנתי האזינה תפלתי בלא שפתי מרמה "
    },
    {
        "bookchapter": "תהילים",
        "chapter": "יז",
        "versechapter": "ב",
        "bookseder": "תהילים",
        "seder": "ב",
        "verseseder": "מא",
        "versenikud": "מִ֭לְּפָנֶיךָ מִשְׁפָּטִ֣י יֵצֵ֑א עֵ֝ינֶ֗יךָ תֶּחֱזֶ֥ינָה מֵישָׁרִֽים׃ ",
        "versenonikud": "מלפניך משפטי יצא עיניך תחזינה מישרים "
    },
    {
        "bookchapter": "תהילים",
        "chapter": "יז",
        "versechapter": "ג",
        "bookseder": "תהילים",
        "seder": "ב",
        "verseseder": "מב",
        "versenikud": "בָּ֘חַ֤נְתָּ לִבִּ֨י ׀ פָּ֘קַ֤דְתָּ לַּ֗יְלָה צְרַפְתַּ֥נִי בַל־ תִּמְצָ֑א זַ֝מֹּתִ֗י בַּל־ יַעֲבָר־ פִּֽי׃ ",
        "versenonikud": "בחנת לבי  פקדת לילה צרפתני בל תמצא זמתי בל יעבר פי "
    },
    {
        "bookchapter": "תהילים",
        "chapter": "יז",
        "versechapter": "ד",
        "bookseder": "תהילים",
        "seder": "ב",
        "verseseder": "מג",
        "versenikud": "לִפְעֻלּ֣וֹת אָ֭דָם בִּדְבַ֣ר שְׂפָתֶ֑יךָ אֲנִ֥י שָׁ֝מַ֗רְתִּי אָרְח֥וֹת פָּרִֽיץ׃ ",
        "versenonikud": "לפעלות אדם בדבר שפתיך אני שמרתי ארחות פריץ "
    },
    {
        "bookchapter": "תהילים",
        "chapter": "יז",
        "versechapter": "ה",
        "bookseder": "תהילים",
        "seder": "ב",
        "verseseder": "מד",
        "versenikud": "תָּמֹ֣ךְ אֲ֭שֻׁרַי בְּמַעְגְּלוֹתֶ֑יךָ בַּל־ נָמ֥וֹטּוּ פְעָמָֽי׃ ",
        "versenonikud": "תמך אשרי במעגלותיך בל נמוטו פעמי "
    },
    {
        "bookchapter": "תהילים",
        "chapter": "יז",
        "versechapter": "ו",
        "bookseder": "תהילים",
        "seder": "ב",
        "verseseder": "מה",
        "versenikud": "אֲנִֽי־ קְרָאתִ֣יךָ כִֽי־ תַעֲנֵ֣נִי אֵ֑ל הַֽט־ אָזְנְךָ֥ לִ֝֗י שְׁמַ֣ע אִמְרָתִֽי׃ ",
        "versenonikud": "אני קראתיך כי תענני אל הט אזנך לי שמע אמרתי "
    },
    {
        "bookchapter": "תהילים",
        "chapter": "יז",
        "versechapter": "ז",
        "bookseder": "תהילים",
        "seder": "ב",
        "verseseder": "מו",
        "versenikud": "הַפְלֵ֣ה חֲ֭סָדֶיךָ מוֹשִׁ֣יעַ חוֹסִ֑ים מִ֝מִּתְקוֹמְמִ֗ים בִּֽימִינֶֽךָ׃ ",
        "versenonikud": "הפלה חסדיך מושיע חוסים ממתקוממים בימינך "
    },
    {
        "bookchapter": "תהילים",
        "chapter": "יז",
        "versechapter": "ח",
        "bookseder": "תהילים",
        "seder": "ב",
        "verseseder": "מז",
        "versenikud": "שָׁ֭מְרֵנִי כְּאִישׁ֣וֹן בַּת־ עָ֑יִן בְּצֵ֥ל כְּ֝נָפֶ֗יךָ תַּסְתִּירֵֽנִי׃ ",
        "versenonikud": "שמרני כאישון בת עין בצל כנפיך תסתירני "
    },
    {
        "bookchapter": "תהילים",
        "chapter": "יז",
        "versechapter": "ט",
        "bookseder": "תהילים",
        "seder": "ב",
        "verseseder": "מח",
        "versenikud": "מִפְּנֵ֣י רְ֭שָׁעִים ז֣וּ שַׁדּ֑וּנִי אֹיְבַ֥י בְּ֝נֶ֗פֶשׁ יַקִּ֥יפוּ עָלָֽי׃ ",
        "versenonikud": "מפני רשעים זו שדוני איבי בנפש יקיפו עלי "
    },
    {
        "bookchapter": "תהילים",
        "chapter": "יז",
        "versechapter": "י",
        "bookseder": "תהילים",
        "seder": "ב",
        "verseseder": "מט",
        "versenikud": "חֶלְבָּ֥מוֹ סָּגְר֑וּ פִּ֝֗ימוֹ דִּבְּר֥וּ בְגֵאֽוּת׃ ",
        "versenonikud": "חלבמו סגרו פימו דברו בגאות "
    },
    {
        "bookchapter": "תהילים",
        "chapter": "יז",
        "versechapter": "יא",
        "bookseder": "תהילים",
        "seder": "ב",
        "verseseder": "נ",
        "versenikud": "אַ֭שֻּׁרֵינוּ עַתָּ֣ה סבבוני סְבָב֑וּנוּ עֵינֵיהֶ֥ם יָ֝שִׁ֗יתוּ לִנְט֥וֹת בָּאָֽרֶץ׃ ",
        "versenonikud": "אשרינו עתה סבבוני סבבונו עיניהם ישיתו לנטות בארץ "
    },
    {
        "bookchapter": "תהילים",
        "chapter": "יז",
        "versechapter": "יב",
        "bookseder": "תהילים",
        "seder": "ב",
        "verseseder": "נא",
        "versenikud": "דִּמְיֹנ֗וֹ כְּ֭אַרְיֵה יִכְס֣וֹף לִטְר֑וֹף וְ֝כִכְפִ֗יר יֹשֵׁ֥ב בְּמִסְתָּרִֽים׃ ",
        "versenonikud": "דמינו כאריה יכסוף לטרוף וככפיר ישב במסתרים "
    },
    {
        "bookchapter": "תהילים",
        "chapter": "יז",
        "versechapter": "יג",
        "bookseder": "תהילים",
        "seder": "ב",
        "verseseder": "נב",
        "versenikud": "קוּמָ֤ה יְהוָ֗ה קַדְּמָ֣ה פָ֭נָיו הַכְרִיעֵ֑הוּ פַּלְּטָ֥ה נַ֝פְשִׁ֗י מֵרָשָׁ֥ע חַרְבֶּֽךָ׃ ",
        "versenonikud": "קומה יהוה קדמה פניו הכריעהו פלטה נפשי מרשע חרבך "
    },
    {
        "bookchapter": "תהילים",
        "chapter": "יז",
        "versechapter": "יד",
        "bookseder": "תהילים",
        "seder": "ב",
        "verseseder": "נג",
        "versenikud": "מִֽמְתִ֥ים יָדְךָ֨ ׀ יְהוָ֡ה מִֽמְתִ֬ים מֵחֶ֗לֶד חֶלְקָ֥ם בַּֽחַיִּים֮ וצפינך וּֽצְפוּנְךָ֮ תְּמַלֵּ֪א בִ֫טְנָ֥ם יִשְׂבְּע֥וּ בָנִ֑ים וְהִנִּ֥יחוּ יִ֝תְרָ֗ם לְעוֹלְלֵיהֶֽם׃ ",
        "versenonikud": "ממתים ידך  יהוה ממתים מחלד חלקם בחיים וצפינך וצפונך תמלא בטנם ישבעו בנים והניחו יתרם לעולליהם "
    },
    {
        "bookchapter": "תהילים",
        "chapter": "יז",
        "versechapter": "טו",
        "bookseder": "תהילים",
        "seder": "ב",
        "verseseder": "נד",
        "versenikud": "אֲנִ֗י בְּ֭צֶדֶק אֶחֱזֶ֣ה פָנֶ֑יךָ אֶשְׂבְּעָ֥ה בְ֝הָקִ֗יץ תְּמוּנָתֶֽךָ׃ ",
        "versenonikud": "אני בצדק אחזה פניך אשבעה בהקיץ תמונתך "
    }
]