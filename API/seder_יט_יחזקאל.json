[
    {
        "bookchapter": "יחזקאל",
        "chapter": "לב",
        "versechapter": "א",
        "bookseder": "יחזקאל",
        "seder": "יט",
        "verseseder": "א",
        "versenikud": "וַֽיְהִי֙ בִּשְׁתֵּ֣י עֶשְׂרֵ֣ה שָׁנָ֔ה בִּשְׁנֵי־ עָשָׂ֥ר חֹ֖דֶשׁ בְּאֶחָ֣ד לַחֹ֑דֶשׁ הָיָ֥ה דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי בשתי עשרה שנה בשני עשר חדש באחד לחדש היה דבר יהוה אלי לאמר "
    },
    {
        "bookchapter": "יחזקאל",
        "chapter": "לב",
        "versechapter": "ב",
        "bookseder": "יחזקאל",
        "seder": "יט",
        "verseseder": "ב",
        "versenikud": "בֶּן־ אָדָ֗ם שָׂ֤א קִינָה֙ עַל־ פַּרְעֹ֣ה מֶֽלֶךְ־ מִצְרַ֔יִם וְאָמַרְתָּ֣ אֵלָ֔יו כְּפִ֥יר גּוֹיִ֖ם נִדְמֵ֑יתָ וְאַתָּה֙ כַּתַּנִּ֣ים בַּיַּמִּ֔ים וַתָּ֣גַח בְּנַהֲרוֹתֶ֗יךָ וַתִּדְלַח־ מַ֙יִם֙ בְּרַגְלֶ֔יךָ וַתִּרְפֹּ֖ס נַהֲרוֹתָֽם׃ ",
        "versenonikud": "בן אדם שא קינה על פרעה מלך מצרים ואמרת אליו כפיר גוים נדמית ואתה כתנים בימים ותגח בנהרותיך ותדלח מים ברגליך ותרפס נהרותם "
    },
    {
        "bookchapter": "יחזקאל",
        "chapter": "לב",
        "versechapter": "ג",
        "bookseder": "יחזקאל",
        "seder": "יט",
        "verseseder": "ג",
        "versenikud": "כֹּ֤ה אָמַר֙ אֲדֹנָ֣י יְהוִ֔ה וּפָרַשְׂתִּ֤י עָלֶ֙יךָ֙ אֶת־ רִשְׁתִּ֔י בִּקְהַ֖ל עַמִּ֣ים רַבִּ֑ים וְהֶעֱל֖וּךָ בְּחֶרְמִֽי׃ ",
        "versenonikud": "כה אמר אדני יהוה ופרשתי עליך את רשתי בקהל עמים רבים והעלוך בחרמי "
    },
    {
        "bookchapter": "יחזקאל",
        "chapter": "לב",
        "versechapter": "ד",
        "bookseder": "יחזקאל",
        "seder": "יט",
        "verseseder": "ד",
        "versenikud": "וּנְטַשְׁתִּ֣יךָ בָאָ֔רֶץ עַל־ פְּנֵ֥י הַשָּׂדֶ֖ה אֲטִילֶ֑ךָ וְהִשְׁכַּנְתִּ֤י עָלֶ֙יךָ֙ כָּל־ ע֣וֹף הַשָּׁמַ֔יִם וְהִשְׂבַּעְתִּ֥י מִמְּךָ֖ חַיַּ֥ת כָּל־ הָאָֽרֶץ׃ ",
        "versenonikud": "ונטשתיך בארץ על פני השדה אטילך והשכנתי עליך כל עוף השמים והשבעתי ממך חית כל הארץ "
    },
    {
        "bookchapter": "יחזקאל",
        "chapter": "לב",
        "versechapter": "ה",
        "bookseder": "יחזקאל",
        "seder": "יט",
        "verseseder": "ה",
        "versenikud": "וְנָתַתִּ֥י אֶת־ בְּשָׂרְךָ֖ עַל־ הֶֽהָרִ֑ים וּמִלֵּאתִ֥י הַגֵּאָי֖וֹת רָמוּתֶֽךָ׃ ",
        "versenonikud": "ונתתי את בשרך על ההרים ומלאתי הגאיות רמותך "
    },
    {
        "bookchapter": "יחזקאל",
        "chapter": "לב",
        "versechapter": "ו",
        "bookseder": "יחזקאל",
        "seder": "יט",
        "verseseder": "ו",
        "versenikud": "וְהִשְׁקֵיתִ֨י אֶ֧רֶץ צָפָתְךָ֛ מִדָּמְךָ֖ אֶל־ הֶֽהָרִ֑ים וַאֲפִקִ֖ים יִמָּלְא֥וּן מִמֶּֽךָּ׃ ",
        "versenonikud": "והשקיתי ארץ צפתך מדמך אל ההרים ואפקים ימלאון ממך "
    },
    {
        "bookchapter": "יחזקאל",
        "chapter": "לב",
        "versechapter": "ז",
        "bookseder": "יחזקאל",
        "seder": "יט",
        "verseseder": "ז",
        "versenikud": "וְכִסֵּיתִ֤י בְכַבּֽוֹתְךָ֙ שָׁמַ֔יִם וְהִקְדַּרְתִּ֖י אֶת־ כֹּֽכְבֵיהֶ֑ם שֶׁ֚מֶשׁ בֶּעָנָ֣ן אֲכַסֶּ֔נּוּ וְיָרֵ֖חַ לֹא־ יָאִ֥יר אוֹרֽוֹ׃ ",
        "versenonikud": "וכסיתי בכבותך שמים והקדרתי את ככביהם שמש בענן אכסנו וירח לא יאיר אורו "
    },
    {
        "bookchapter": "יחזקאל",
        "chapter": "לב",
        "versechapter": "ח",
        "bookseder": "יחזקאל",
        "seder": "יט",
        "verseseder": "ח",
        "versenikud": "כָּל־ מְא֤וֹרֵי אוֹר֙ בַּשָּׁמַ֔יִם אַקְדִּירֵ֖ם עָלֶ֑יךָ וְנָתַ֤תִּי חֹ֙שֶׁךְ֙ עַֽל־ אַרְצְךָ֔ נְאֻ֖ם אֲדֹנָ֥י יְהוִֽה׃ ",
        "versenonikud": "כל מאורי אור בשמים אקדירם עליך ונתתי חשך על ארצך נאם אדני יהוה "
    },
    {
        "bookchapter": "יחזקאל",
        "chapter": "לב",
        "versechapter": "ט",
        "bookseder": "יחזקאל",
        "seder": "יט",
        "verseseder": "ט",
        "versenikud": "וְהִ֨כְעַסְתִּ֔י לֵ֖ב עַמִּ֣ים רַבִּ֑ים בַּהֲבִיאִ֤י שִׁבְרְךָ֙ בַּגּוֹיִ֔ם עַל־ אֲרָצ֖וֹת אֲשֶׁ֥ר לֹֽא־ יְדַעְתָּֽם׃ ",
        "versenonikud": "והכעסתי לב עמים רבים בהביאי שברך בגוים על ארצות אשר לא ידעתם "
    },
    {
        "bookchapter": "יחזקאל",
        "chapter": "לב",
        "versechapter": "י",
        "bookseder": "יחזקאל",
        "seder": "יט",
        "verseseder": "י",
        "versenikud": "וַהֲשִׁמּוֹתִ֨י עָלֶ֜יךָ עַמִּ֣ים רַבִּ֗ים וּמַלְכֵיהֶם֙ יִשְׂעֲר֤וּ עָלֶ֙יךָ֙ שַׂ֔עַר בְּעוֹפְפִ֥י חַרְבִּ֖י עַל־ פְּנֵיהֶ֑ם וְחָרְד֤וּ לִרְגָעִים֙ אִ֣ישׁ לְנַפְשׁ֔וֹ בְּי֖וֹם מַפַּלְתֶּֽךָ׃ ",
        "versenonikud": "והשמותי עליך עמים רבים ומלכיהם ישערו עליך שער בעופפי חרבי על פניהם וחרדו לרגעים איש לנפשו ביום מפלתך "
    },
    {
        "bookchapter": "יחזקאל",
        "chapter": "לב",
        "versechapter": "יא",
        "bookseder": "יחזקאל",
        "seder": "יט",
        "verseseder": "יא",
        "versenikud": "כִּ֛י כֹּ֥ה אָמַ֖ר אֲדֹנָ֣י יְהוִ֑ה חֶ֥רֶב מֶֽלֶךְ־ בָּבֶ֖ל תְּבוֹאֶֽךָ׃ ",
        "versenonikud": "כי כה אמר אדני יהוה חרב מלך בבל תבואך "
    },
    {
        "bookchapter": "יחזקאל",
        "chapter": "לב",
        "versechapter": "יב",
        "bookseder": "יחזקאל",
        "seder": "יט",
        "verseseder": "יב",
        "versenikud": "בְּחַרְב֤וֹת גִּבּוֹרִים֙ אַפִּ֣יל הֲמוֹנֶ֔ךָ עָרִיצֵ֥י גוֹיִ֖ם כֻּלָּ֑ם וְשָֽׁדְדוּ֙ אֶת־ גְּא֣וֹן מִצְרַ֔יִם וְנִשְׁמַ֖ד כָּל־ הֲמוֹנָֽהּ׃ ",
        "versenonikud": "בחרבות גבורים אפיל המונך עריצי גוים כלם ושדדו את גאון מצרים ונשמד כל המונה "
    },
    {
        "bookchapter": "יחזקאל",
        "chapter": "לב",
        "versechapter": "יג",
        "bookseder": "יחזקאל",
        "seder": "יט",
        "verseseder": "יג",
        "versenikud": "וְהַֽאֲבַדְתִּי֙ אֶת־ כָּל־ בְּהֶמְתָּ֔הּ מֵעַ֖ל מַ֣יִם רַבִּ֑ים וְלֹ֨א תִדְלָחֵ֤ם רֶֽגֶל־ אָדָם֙ ע֔וֹד וּפַרְס֥וֹת בְּהֵמָ֖ה לֹ֥א תִדְלָחֵֽם׃ ",
        "versenonikud": "והאבדתי את כל בהמתה מעל מים רבים ולא תדלחם רגל אדם עוד ופרסות בהמה לא תדלחם "
    },
    {
        "bookchapter": "יחזקאל",
        "chapter": "לב",
        "versechapter": "יד",
        "bookseder": "יחזקאל",
        "seder": "יט",
        "verseseder": "יד",
        "versenikud": "אָ֚ז אַשְׁקִ֣יעַ מֵֽימֵיהֶ֔ם וְנַהֲרוֹתָ֖ם כַּשֶּׁ֣מֶן אוֹלִ֑יךְ נְאֻ֖ם אֲדֹנָ֥י יְהוִֽה׃ ",
        "versenonikud": "אז אשקיע מימיהם ונהרותם כשמן אוליך נאם אדני יהוה "
    },
    {
        "bookchapter": "יחזקאל",
        "chapter": "לב",
        "versechapter": "טו",
        "bookseder": "יחזקאל",
        "seder": "יט",
        "verseseder": "טו",
        "versenikud": "בְּתִתִּי֩ אֶת־ אֶ֨רֶץ מִצְרַ֜יִם שְׁמָמָ֣ה וּנְשַׁמָּ֗ה אֶ֚רֶץ מִמְּלֹאָ֔הּ בְּהַכּוֹתִ֖י אֶת־ כָּל־ י֣וֹשְׁבֵי בָ֑הּ וְיָדְע֖וּ כִּֽי־ אֲנִ֥י יְהוָֽה׃ ",
        "versenonikud": "בתתי את ארץ מצרים שממה ונשמה ארץ ממלאה בהכותי את כל יושבי בה וידעו כי אני יהוה "
    },
    {
        "bookchapter": "יחזקאל",
        "chapter": "לב",
        "versechapter": "טז",
        "bookseder": "יחזקאל",
        "seder": "יט",
        "verseseder": "טז",
        "versenikud": "קִינָ֥ה הִיא֙ וְק֣וֹנְנ֔וּהָ בְּנ֥וֹת הַגּוֹיִ֖ם תְּקוֹנֵ֣נָּה אוֹתָ֑הּ עַל־ מִצְרַ֤יִם וְעַל־ כָּל־ הֲמוֹנָהּ֙ תְּקוֹנֵ֣נָּה אוֹתָ֔הּ נְאֻ֖ם אֲדֹנָ֥י יְהוִֽה׃ ",
        "versenonikud": "קינה היא וקוננוה בנות הגוים תקוננה אותה על מצרים ועל כל המונה תקוננה אותה נאם אדני יהוה "
    },
    {
        "bookchapter": "יחזקאל",
        "chapter": "לב",
        "versechapter": "יז",
        "bookseder": "יחזקאל",
        "seder": "יט",
        "verseseder": "יז",
        "versenikud": "וַֽיְהִי֙ בִּשְׁתֵּ֣י עֶשְׂרֵ֣ה שָׁנָ֔ה בַּחֲמִשָּׁ֥ה עָשָׂ֖ר לַחֹ֑דֶשׁ הָיָ֥ה דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי בשתי עשרה שנה בחמשה עשר לחדש היה דבר יהוה אלי לאמר "
    },
    {
        "bookchapter": "יחזקאל",
        "chapter": "לב",
        "versechapter": "יח",
        "bookseder": "יחזקאל",
        "seder": "יט",
        "verseseder": "יח",
        "versenikud": "בֶּן־ אָדָ֕ם נְהֵ֛ה עַל־ הֲמ֥וֹן מִצְרַ֖יִם וְהוֹרִדֵ֑הוּ א֠וֹתָהּ וּבְנ֨וֹת גּוֹיִ֧ם אַדִּרִ֛ם אֶל־ אֶ֥רֶץ תַּחְתִּיּ֖וֹת אֶת־ י֥וֹרְדֵי בֽוֹר׃ ",
        "versenonikud": "בן אדם נהה על המון מצרים והורדהו אותה ובנות גוים אדרם אל ארץ תחתיות את יורדי בור "
    },
    {
        "bookchapter": "יחזקאל",
        "chapter": "לב",
        "versechapter": "יט",
        "bookseder": "יחזקאל",
        "seder": "יט",
        "verseseder": "יט",
        "versenikud": "מִמִּ֖י נָעָ֑מְתָּ רְדָ֥ה וְהָשְׁכְּבָ֖ה אֶת־ עֲרֵלִֽים׃ ",
        "versenonikud": "ממי נעמת רדה והשכבה את ערלים "
    },
    {
        "bookchapter": "יחזקאל",
        "chapter": "לב",
        "versechapter": "כ",
        "bookseder": "יחזקאל",
        "seder": "יט",
        "verseseder": "כ",
        "versenikud": "בְּת֥וֹךְ חַלְלֵי־ חֶ֖רֶב יִפֹּ֑לוּ חֶ֣רֶב נִתָּ֔נָה מָשְׁכ֥וּ אוֹתָ֖הּ וְכָל־ הֲמוֹנֶֽיהָ׃ ",
        "versenonikud": "בתוך חללי חרב יפלו חרב נתנה משכו אותה וכל המוניה "
    },
    {
        "bookchapter": "יחזקאל",
        "chapter": "לב",
        "versechapter": "כא",
        "bookseder": "יחזקאל",
        "seder": "יט",
        "verseseder": "כא",
        "versenikud": "יְדַבְּרוּ־ ל֞וֹ אֵלֵ֧י גִבּוֹרִ֛ים מִתּ֥וֹךְ שְׁא֖וֹל אֶת־ עֹֽזְרָ֑יו יָֽרְד֛וּ שָׁכְב֥וּ הָעֲרֵלִ֖ים חַלְלֵי־ חָֽרֶב׃ ",
        "versenonikud": "ידברו לו אלי גבורים מתוך שאול את עזריו ירדו שכבו הערלים חללי חרב "
    },
    {
        "bookchapter": "יחזקאל",
        "chapter": "לב",
        "versechapter": "כב",
        "bookseder": "יחזקאל",
        "seder": "יט",
        "verseseder": "כב",
        "versenikud": "שָׁ֤ם אַשּׁוּר֙ וְכָל־ קְהָלָ֔הּ סְבִֽיבוֹתָ֖יו קִבְרֹתָ֑יו כֻּלָּ֣ם חֲלָלִ֔ים הַנֹּפְלִ֖ים בֶּחָֽרֶב׃ ",
        "versenonikud": "שם אשור וכל קהלה סביבותיו קברתיו כלם חללים הנפלים בחרב "
    },
    {
        "bookchapter": "יחזקאל",
        "chapter": "לב",
        "versechapter": "כג",
        "bookseder": "יחזקאל",
        "seder": "יט",
        "verseseder": "כג",
        "versenikud": "אֲשֶׁ֨ר נִתְּנ֤וּ קִבְרֹתֶ֙יהָ֙ בְּיַרְכְּתֵי־ ב֔וֹר וַיְהִ֣י קְהָלָ֔הּ סְבִיב֖וֹת קְבֻרָתָ֑הּ כֻּלָּ֤ם חֲלָלִים֙ נֹפְלִ֣ים בַּחֶ֔רֶב אֲשֶׁר־ נָתְנ֥וּ חִתִּ֖ית בְּאֶ֥רֶץ חַיִּֽים׃ ",
        "versenonikud": "אשר נתנו קברתיה בירכתי בור ויהי קהלה סביבות קברתה כלם חללים נפלים בחרב אשר נתנו חתית בארץ חיים "
    },
    {
        "bookchapter": "יחזקאל",
        "chapter": "לב",
        "versechapter": "כד",
        "bookseder": "יחזקאל",
        "seder": "יט",
        "verseseder": "כד",
        "versenikud": "שָׁ֤ם עֵילָם֙ וְכָל־ הֲמוֹנָ֔הּ סְבִיב֖וֹת קְבֻרָתָ֑הּ כֻּלָּ֣ם חֲלָלִים֩ הַנֹּפְלִ֨ים בַּחֶ֜רֶב אֲ‍ֽשֶׁר־ יָרְד֥וּ עֲרֵלִ֣ים ׀ אֶל־ אֶ֣רֶץ תַּחְתִּיּ֗וֹת אֲשֶׁ֨ר נָתְנ֤וּ חִתִּיתָם֙ בְּאֶ֣רֶץ חַיִּ֔ים וַיִּשְׂא֥וּ כְלִמָּתָ֖ם אֶת־ י֥וֹרְדֵי בֽוֹר׃ ",
        "versenonikud": "שם עילם וכל המונה סביבות קברתה כלם חללים הנפלים בחרב אשר ירדו ערלים  אל ארץ תחתיות אשר נתנו חתיתם בארץ חיים וישאו כלמתם את יורדי בור "
    },
    {
        "bookchapter": "יחזקאל",
        "chapter": "לב",
        "versechapter": "כה",
        "bookseder": "יחזקאל",
        "seder": "יט",
        "verseseder": "כה",
        "versenikud": "בְּת֣וֹךְ חֲ֠לָלִים נָתְנ֨וּ מִשְׁכָּ֥ב לָהּ֙ בְּכָל־ הֲמוֹנָ֔הּ סְבִֽיבוֹתָ֖יו קִבְרֹתֶ֑הָ כֻּלָּ֣ם עֲרֵלִ֣ים חַלְלֵי־ חֶ֡רֶב כִּֽי־ נִתַּ֨ן חִתִּיתָ֜ם בְּאֶ֣רֶץ חַיִּ֗ים וַיִּשְׂא֤וּ כְלִמָּתָם֙ אֶת־ י֣וֹרְדֵי ב֔וֹר בְּת֥וֹךְ חֲלָלִ֖ים נִתָּֽן׃ ",
        "versenonikud": "בתוך חללים נתנו משכב לה בכל המונה סביבותיו קברתה כלם ערלים חללי חרב כי נתן חתיתם בארץ חיים וישאו כלמתם את יורדי בור בתוך חללים נתן "
    },
    {
        "bookchapter": "יחזקאל",
        "chapter": "לב",
        "versechapter": "כו",
        "bookseder": "יחזקאל",
        "seder": "יט",
        "verseseder": "כו",
        "versenikud": "שָׁ֣ם מֶ֤שֶׁךְ תֻּבַל֙ וְכָל־ הֲמוֹנָ֔הּ סְבִֽיבוֹתָ֖יו קִבְרוֹתֶ֑יהָ כֻּלָּ֤ם עֲרֵלִים֙ מְחֻ֣לְלֵי חֶ֔רֶב כִּֽי־ נָתְנ֥וּ חִתִּיתָ֖ם בְּאֶ֥רֶץ חַיִּֽים׃ ",
        "versenonikud": "שם משך תבל וכל המונה סביבותיו קברותיה כלם ערלים מחללי חרב כי נתנו חתיתם בארץ חיים "
    },
    {
        "bookchapter": "יחזקאל",
        "chapter": "לב",
        "versechapter": "כז",
        "bookseder": "יחזקאל",
        "seder": "יט",
        "verseseder": "כז",
        "versenikud": "וְלֹ֤א יִשְׁכְּבוּ֙ אֶת־ גִּבּוֹרִ֔ים נֹפְלִ֖ים מֵעֲרֵלִ֑ים אֲשֶׁ֣ר יָרְדֽוּ־ שְׁא֣וֹל בִּכְלֵֽי־ מִלְחַמְתָּם֩ וַיִּתְּנ֨וּ אֶת־ חַרְבוֹתָ֜ם תַּ֣חַת רָאשֵׁיהֶ֗ם וַתְּהִ֤י עֲוֺֽנֹתָם֙ עַל־ עַצְמוֹתָ֔ם כִּֽי־ חִתִּ֥ית גִּבּוֹרִ֖ים בְּאֶ֥רֶץ חַיִּֽים׃ ",
        "versenonikud": "ולא ישכבו את גבורים נפלים מערלים אשר ירדו שאול בכלי מלחמתם ויתנו את חרבותם תחת ראשיהם ותהי עונתם על עצמותם כי חתית גבורים בארץ חיים "
    },
    {
        "bookchapter": "יחזקאל",
        "chapter": "לב",
        "versechapter": "כח",
        "bookseder": "יחזקאל",
        "seder": "יט",
        "verseseder": "כח",
        "versenikud": "וְאַתָּ֗ה בְּת֧וֹךְ עֲרֵלִ֛ים תִּשָּׁבַ֥ר וְתִשְׁכַּ֖ב אֶת־ חַלְלֵי־ חָֽרֶב׃ ",
        "versenonikud": "ואתה בתוך ערלים תשבר ותשכב את חללי חרב "
    },
    {
        "bookchapter": "יחזקאל",
        "chapter": "לב",
        "versechapter": "כט",
        "bookseder": "יחזקאל",
        "seder": "יט",
        "verseseder": "כט",
        "versenikud": "שָׁ֣מָּה אֱד֗וֹם מְלָכֶ֙יהָ֙ וְכָל־ נְשִׂיאֶ֔יהָ אֲשֶׁר־ נִתְּנ֥וּ בִגְבוּרָתָ֖ם אֶת־ חַלְלֵי־ חָ֑רֶב הֵ֛מָּה אֶת־ עֲרֵלִ֥ים יִשְׁכָּ֖בוּ וְאֶת־ יֹ֥רְדֵי בֽוֹר׃ ",
        "versenonikud": "שמה אדום מלכיה וכל נשיאיה אשר נתנו בגבורתם את חללי חרב המה את ערלים ישכבו ואת ירדי בור "
    },
    {
        "bookchapter": "יחזקאל",
        "chapter": "לב",
        "versechapter": "ל",
        "bookseder": "יחזקאל",
        "seder": "יט",
        "verseseder": "ל",
        "versenikud": "שָׁ֣מָּה נְסִיכֵ֥י צָפ֛וֹן כֻּלָּ֖ם וְכָל־ צִֽדֹנִ֑י אֲשֶׁר־ יָרְד֣וּ אֶת־ חֲלָלִ֗ים בְּחִתִּיתָ֤ם מִגְבֽוּרָתָם֙ בּוֹשִׁ֔ים וַיִּשְׁכְּב֤וּ עֲרֵלִים֙ אֶת־ חַלְלֵי־ חֶ֔רֶב וַיִּשְׂא֥וּ כְלִמָּתָ֖ם אֶת־ י֥וֹרְדֵי בֽוֹר׃ ",
        "versenonikud": "שמה נסיכי צפון כלם וכל צדני אשר ירדו את חללים בחתיתם מגבורתם בושים וישכבו ערלים את חללי חרב וישאו כלמתם את יורדי בור "
    },
    {
        "bookchapter": "יחזקאל",
        "chapter": "לב",
        "versechapter": "לא",
        "bookseder": "יחזקאל",
        "seder": "יט",
        "verseseder": "לא",
        "versenikud": "אוֹתָם֙ יִרְאֶ֣ה פַרְעֹ֔ה וְנִחַ֖ם עַל־ כָּל־ המונה הֲמוֹנ֑וֹ חַלְלֵי־ חֶ֙רֶב֙ פַּרְעֹ֣ה וְכָל־ חֵיל֔וֹ נְאֻ֖ם אֲדֹנָ֥י יְהוִֽה׃ ",
        "versenonikud": "אותם יראה פרעה ונחם על כל המונה המונו חללי חרב פרעה וכל חילו נאם אדני יהוה "
    },
    {
        "bookchapter": "יחזקאל",
        "chapter": "לב",
        "versechapter": "לב",
        "bookseder": "יחזקאל",
        "seder": "יט",
        "verseseder": "לב",
        "versenikud": "כִּֽי־ נָתַ֥תִּי אֶת־ חתיתו חִתִּיתִ֖י בְּאֶ֣רֶץ חַיִּ֑ים וְהֻשְׁכַּב֩ בְּת֨וֹךְ עֲרֵלִ֜ים אֶת־ חַלְלֵי־ חֶ֗רֶב פַּרְעֹה֙ וְכָל־ הֲמוֹנֹ֔ה נְאֻ֖ם אֲדֹנָ֥י יְהוִֽה׃ ",
        "versenonikud": "כי נתתי את חתיתו חתיתי בארץ חיים והשכב בתוך ערלים את חללי חרב פרעה וכל המונה נאם אדני יהוה "
    },
    {
        "bookchapter": "יחזקאל",
        "chapter": "לג",
        "versechapter": "א",
        "bookseder": "יחזקאל",
        "seder": "יט",
        "verseseder": "לג",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "לג",
        "versechapter": "ב",
        "bookseder": "יחזקאל",
        "seder": "יט",
        "verseseder": "לד",
        "versenikud": "בֶּן־ אָדָ֗ם דַּבֵּ֤ר אֶל־ בְּנֵֽי־ עַמְּךָ֙ וְאָמַרְתָּ֣ אֲלֵיהֶ֔ם אֶ֕רֶץ כִּֽי־ אָבִ֥יא עָלֶ֖יהָ חָ֑רֶב וְלָקְח֨וּ עַם־ הָאָ֜רֶץ אִ֤ישׁ אֶחָד֙ מִקְצֵיהֶ֔ם וְנָתְנ֥וּ אֹת֛וֹ לָהֶ֖ם לְצֹפֶֽה׃ ",
        "versenonikud": "בן אדם דבר אל בני עמך ואמרת אליהם ארץ כי אביא עליה חרב ולקחו עם הארץ איש אחד מקציהם ונתנו אתו להם לצפה "
    },
    {
        "bookchapter": "יחזקאל",
        "chapter": "לג",
        "versechapter": "ג",
        "bookseder": "יחזקאל",
        "seder": "יט",
        "verseseder": "לה",
        "versenikud": "וְרָאָ֥ה אֶת־ הַחֶ֖רֶב בָּאָ֣ה עַל־ הָאָ֑רֶץ וְתָקַ֥ע בַּשּׁוֹפָ֖ר וְהִזְהִ֥יר אֶת־ הָעָֽם׃ ",
        "versenonikud": "וראה את החרב באה על הארץ ותקע בשופר והזהיר את העם "
    },
    {
        "bookchapter": "יחזקאל",
        "chapter": "לג",
        "versechapter": "ד",
        "bookseder": "יחזקאל",
        "seder": "יט",
        "verseseder": "לו",
        "versenikud": "וְשָׁמַ֨ע הַשֹּׁמֵ֜עַ אֶת־ ק֤וֹל הַשּׁוֹפָר֙ וְלֹ֣א נִזְהָ֔ר וַתָּ֥בוֹא חֶ֖רֶב וַתִּקָּחֵ֑הוּ דָּמ֥וֹ בְרֹאשׁ֖וֹ יִֽהְיֶֽה׃ ",
        "versenonikud": "ושמע השמע את קול השופר ולא נזהר ותבוא חרב ותקחהו דמו בראשו יהיה "
    },
    {
        "bookchapter": "יחזקאל",
        "chapter": "לג",
        "versechapter": "ה",
        "bookseder": "יחזקאל",
        "seder": "יט",
        "verseseder": "לז",
        "versenikud": "אֵת֩ ק֨וֹל הַשּׁוֹפָ֤ר שָׁמַע֙ וְלֹ֣א נִזְהָ֔ר דָּמ֖וֹ בּ֣וֹ יִֽהְיֶ֑ה וְה֥וּא נִזְהָ֖ר נַפְשׁ֥וֹ מִלֵּֽט׃ ",
        "versenonikud": "את קול השופר שמע ולא נזהר דמו בו יהיה והוא נזהר נפשו מלט "
    },
    {
        "bookchapter": "יחזקאל",
        "chapter": "לג",
        "versechapter": "ו",
        "bookseder": "יחזקאל",
        "seder": "יט",
        "verseseder": "לח",
        "versenikud": "וְ֠הַצֹּפֶה כִּֽי־ יִרְאֶ֨ה אֶת־ הַחֶ֜רֶב בָּאָ֗ה וְלֹֽא־ תָקַ֤ע בַּשּׁוֹפָר֙ וְהָעָ֣ם לֹֽא־ נִזְהָ֔ר וַתָּב֣וֹא חֶ֔רֶב וַתִּקַּ֥ח מֵהֶ֖ם נָ֑פֶשׁ ה֚וּא בַּעֲוֺנ֣וֹ נִלְקָ֔ח וְדָמ֖וֹ מִיַּֽד־ הַצֹּפֶ֥ה אֶדְרֹֽשׁ׃ ",
        "versenonikud": "והצפה כי יראה את החרב באה ולא תקע בשופר והעם לא נזהר ותבוא חרב ותקח מהם נפש הוא בעונו נלקח ודמו מיד הצפה אדרש "
    },
    {
        "bookchapter": "יחזקאל",
        "chapter": "לג",
        "versechapter": "ז",
        "bookseder": "יחזקאל",
        "seder": "יט",
        "verseseder": "לט",
        "versenikud": "וְאַתָּ֣ה בֶן־ אָדָ֔ם צֹפֶ֥ה נְתַתִּ֖יךָ לְבֵ֣ית יִשְׂרָאֵ֑ל וְשָׁמַעְתָּ֤ מִפִּי֙ דָּבָ֔ר וְהִזְהַרְתָּ֥ אֹתָ֖ם מִמֶּֽנִּי׃ ",
        "versenonikud": "ואתה בן אדם צפה נתתיך לבית ישראל ושמעת מפי דבר והזהרת אתם ממני "
    },
    {
        "bookchapter": "יחזקאל",
        "chapter": "לג",
        "versechapter": "ח",
        "bookseder": "יחזקאל",
        "seder": "יט",
        "verseseder": "מ",
        "versenikud": "בְּאָמְרִ֣י לָרָשָׁ֗ע רָשָׁע֙ מ֣וֹת תָּמ֔וּת וְלֹ֣א דִבַּ֔רְתָּ לְהַזְהִ֥יר רָשָׁ֖ע מִדַּרְכּ֑וֹ ה֤וּא רָשָׁע֙ בַּעֲוֺנ֣וֹ יָמ֔וּת וְדָמ֖וֹ מִיָּדְךָ֥ אֲבַקֵּֽשׁ׃ ",
        "versenonikud": "באמרי לרשע רשע מות תמות ולא דברת להזהיר רשע מדרכו הוא רשע בעונו ימות ודמו מידך אבקש "
    },
    {
        "bookchapter": "יחזקאל",
        "chapter": "לג",
        "versechapter": "ט",
        "bookseder": "יחזקאל",
        "seder": "יט",
        "verseseder": "מא",
        "versenikud": "וְ֠אַתָּה כִּֽי־ הִזְהַ֨רְתָּ רָשָׁ֤ע מִדַּרְכּוֹ֙ לָשׁ֣וּב מִמֶּ֔נָּה וְלֹא־ שָׁ֖ב מִדַּרְכּ֑וֹ ה֚וּא בַּעֲוֺנ֣וֹ יָמ֔וּת וְאַתָּ֖ה נַפְשְׁךָ֥ הִצַּֽלְתָּ׃ ",
        "versenonikud": "ואתה כי הזהרת רשע מדרכו לשוב ממנה ולא שב מדרכו הוא בעונו ימות ואתה נפשך הצלת "
    },
    {
        "bookchapter": "יחזקאל",
        "chapter": "לג",
        "versechapter": "י",
        "bookseder": "יחזקאל",
        "seder": "יט",
        "verseseder": "מב",
        "versenikud": "וְאַתָּ֣ה בֶן־ אָדָ֗ם אֱמֹר֙ אֶל־ בֵּ֣ית יִשְׂרָאֵ֔ל כֵּ֤ן אֲמַרְתֶּם֙ לֵאמֹ֔ר כִּֽי־ פְשָׁעֵ֥ינוּ וְחַטֹּאתֵ֖ינוּ עָלֵ֑ינוּ וּבָ֛ם אֲנַ֥חְנוּ נְמַקִּ֖ים וְאֵ֥יךְ נִֽחְיֶֽה׃ ",
        "versenonikud": "ואתה בן אדם אמר אל בית ישראל כן אמרתם לאמר כי פשעינו וחטאתינו עלינו ובם אנחנו נמקים ואיך נחיה "
    },
    {
        "bookchapter": "יחזקאל",
        "chapter": "לג",
        "versechapter": "יא",
        "bookseder": "יחזקאל",
        "seder": "יט",
        "verseseder": "מג",
        "versenikud": "אֱמֹ֨ר אֲלֵיהֶ֜ם חַי־ אָ֣נִי ׀ נְאֻ֣ם ׀ אֲדֹנָ֣י יְהוִ֗ה אִם־ אֶחְפֹּץ֙ בְּמ֣וֹת הָרָשָׁ֔ע כִּ֣י אִם־ בְּשׁ֥וּב רָשָׁ֛ע מִדַּרְכּ֖וֹ וְחָיָ֑ה שׁ֣וּבוּ שׁ֜וּבוּ מִדַּרְכֵיכֶ֧ם הָרָעִ֛ים וְלָ֥מָּה תָמ֖וּתוּ בֵּ֥ית יִשְׂרָאֵֽל׃ ",
        "versenonikud": "אמר אליהם חי אני  נאם  אדני יהוה אם אחפץ במות הרשע כי אם בשוב רשע מדרכו וחיה שובו שובו מדרכיכם הרעים ולמה תמותו בית ישראל "
    },
    {
        "bookchapter": "יחזקאל",
        "chapter": "לג",
        "versechapter": "יב",
        "bookseder": "יחזקאל",
        "seder": "יט",
        "verseseder": "מד",
        "versenikud": "וְאַתָּ֣ה בֶן־ אָדָ֗ם אֱמֹ֤ר אֶל־ בְּנֵֽי־ עַמְּךָ֙ צִדְקַ֣ת הַצַּדִּ֗יק לֹ֤א תַצִּילֶ֙נּוּ֙ בְּי֣וֹם פִּשְׁע֔וֹ וְרִשְׁעַ֤ת הָֽרָשָׁע֙ לֹֽא־ יִכָּ֣שֶׁל בָּ֔הּ בְּי֖וֹם שׁוּב֣וֹ מֵֽרִשְׁע֑וֹ וְצַדִּ֗יק לֹ֥א יוּכַ֛ל לִֽחְי֥וֹת בָּ֖הּ בְּי֥וֹם חֲטֹאתֽוֹ׃ ",
        "versenonikud": "ואתה בן אדם אמר אל בני עמך צדקת הצדיק לא תצילנו ביום פשעו ורשעת הרשע לא יכשל בה ביום שובו מרשעו וצדיק לא יוכל לחיות בה ביום חטאתו "
    },
    {
        "bookchapter": "יחזקאל",
        "chapter": "לג",
        "versechapter": "יג",
        "bookseder": "יחזקאל",
        "seder": "יט",
        "verseseder": "מה",
        "versenikud": "בְּאָמְרִ֤י לַצַּדִּיק֙ חָיֹ֣ה יִֽחְיֶ֔ה וְהֽוּא־ בָטַ֥ח עַל־ צִדְקָת֖וֹ וְעָ֣שָׂה עָ֑וֶל כָּל־ צדקתו צִדְקֹתָיו֙ לֹ֣א תִזָּכַ֔רְנָה וּבְעַוְל֥וֹ אֲשֶׁר־ עָשָׂ֖ה בּ֥וֹ יָמֽוּת׃ ",
        "versenonikud": "באמרי לצדיק חיה יחיה והוא בטח על צדקתו ועשה עול כל צדקתו צדקתיו לא תזכרנה ובעולו אשר עשה בו ימות "
    },
    {
        "bookchapter": "יחזקאל",
        "chapter": "לג",
        "versechapter": "יד",
        "bookseder": "יחזקאל",
        "seder": "יט",
        "verseseder": "מו",
        "versenikud": "וּבְאָמְרִ֥י לָֽרָשָׁ֖ע מ֣וֹת תָּמ֑וּת וְשָׁב֙ מֵֽחַטָּאת֔וֹ וְעָשָׂ֥ה מִשְׁפָּ֖ט וּצְדָקָֽה׃ ",
        "versenonikud": "ובאמרי לרשע מות תמות ושב מחטאתו ועשה משפט וצדקה "
    },
    {
        "bookchapter": "יחזקאל",
        "chapter": "לג",
        "versechapter": "טו",
        "bookseder": "יחזקאל",
        "seder": "יט",
        "verseseder": "מז",
        "versenikud": "חֲבֹ֨ל יָשִׁ֤יב רָשָׁע֙ גְּזֵלָ֣ה יְשַׁלֵּ֔ם בְּחֻקּ֤וֹת הַֽחַיִּים֙ הָלַ֔ךְ לְבִלְתִּ֖י עֲשׂ֣וֹת עָ֑וֶל חָי֥וֹ יִֽחְיֶ֖ה לֹ֥א יָמֽוּת׃ ",
        "versenonikud": "חבל ישיב רשע גזלה ישלם בחקות החיים הלך לבלתי עשות עול חיו יחיה לא ימות "
    }
]