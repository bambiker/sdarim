[
    {
        "bookchapter": "יחזקאל",
        "chapter": "מח",
        "versechapter": "א",
        "bookseder": "יחזקאל",
        "seder": "כט",
        "verseseder": "יג",
        "versenikud": "וְאֵ֖לֶּה שְׁמ֣וֹת הַשְּׁבָטִ֑ים מִקְצֵ֣ה צָפ֡וֹנָה אֶל־ יַ֣ד דֶּֽרֶךְ־ חֶתְלֹ֣ן ׀ לְֽבוֹא־ חֲמָ֡ת חֲצַ֣ר עֵינָן֩ גְּב֨וּל דַּמֶּ֤שֶׂק צָפ֙וֹנָה֙ אֶל־ יַ֣ד חֲמָ֔ת וְהָיוּ־ ל֧וֹ פְאַת־ קָדִ֛ים הַיָּ֖ם דָּ֥ן אֶחָֽד׃ ",
        "versenonikud": "ואלה שמות השבטים מקצה צפונה אל יד דרך חתלן  לבוא חמת חצר עינן גבול דמשק צפונה אל יד חמת והיו לו פאת קדים הים דן אחד "
    },
    {
        "bookchapter": "יחזקאל",
        "chapter": "מח",
        "versechapter": "ב",
        "bookseder": "יחזקאל",
        "seder": "כט",
        "verseseder": "יד",
        "versenikud": "וְעַ֣ל ׀ גְּב֣וּל דָּ֗ן מִפְּאַ֥ת קָדִ֛ים עַד־ פְּאַת־ יָ֖מָּה אָשֵׁ֥ר אֶחָֽד׃ ",
        "versenonikud": "ועל  גבול דן מפאת קדים עד פאת ימה אשר אחד "
    },
    {
        "bookchapter": "יחזקאל",
        "chapter": "מח",
        "versechapter": "ג",
        "bookseder": "יחזקאל",
        "seder": "כט",
        "verseseder": "טו",
        "versenikud": "וְעַ֣ל ׀ גְּב֣וּל אָשֵׁ֗ר מִפְּאַ֥ת קָדִ֛ימָה וְעַד־ פְּאַת־ יָ֖מָּה נַפְתָּלִ֥י אֶחָֽד׃ ",
        "versenonikud": "ועל  גבול אשר מפאת קדימה ועד פאת ימה נפתלי אחד "
    },
    {
        "bookchapter": "יחזקאל",
        "chapter": "מח",
        "versechapter": "ד",
        "bookseder": "יחזקאל",
        "seder": "כט",
        "verseseder": "טז",
        "versenikud": "וְעַ֣ל ׀ גְּב֣וּל נַפְתָּלִ֗י מִפְּאַ֥ת קָדִ֛מָה עַד־ פְּאַת־ יָ֖מָּה מְנַשֶּׁ֥ה אֶחָֽד׃ ",
        "versenonikud": "ועל  גבול נפתלי מפאת קדמה עד פאת ימה מנשה אחד "
    },
    {
        "bookchapter": "יחזקאל",
        "chapter": "מח",
        "versechapter": "ה",
        "bookseder": "יחזקאל",
        "seder": "כט",
        "verseseder": "יז",
        "versenikud": "וְעַ֣ל ׀ גְּב֣וּל מְנַשֶּׁ֗ה מִפְּאַ֥ת קָדִ֛מָה עַד־ פְּאַת־ יָ֖מָּה אֶפְרַ֥יִם אֶחָֽד׃ ",
        "versenonikud": "ועל  גבול מנשה מפאת קדמה עד פאת ימה אפרים אחד "
    },
    {
        "bookchapter": "יחזקאל",
        "chapter": "מח",
        "versechapter": "ו",
        "bookseder": "יחזקאל",
        "seder": "כט",
        "verseseder": "יח",
        "versenikud": "וְעַ֣ל ׀ גְּב֣וּל אֶפְרַ֗יִם מִפְּאַ֥ת קָדִ֛ים וְעַד־ פְּאַת־ יָ֖מָּה רְאוּבֵ֥ן אֶחָֽד׃ ",
        "versenonikud": "ועל  גבול אפרים מפאת קדים ועד פאת ימה ראובן אחד "
    },
    {
        "bookchapter": "יחזקאל",
        "chapter": "מח",
        "versechapter": "ז",
        "bookseder": "יחזקאל",
        "seder": "כט",
        "verseseder": "יט",
        "versenikud": "וְעַ֣ל ׀ גְּב֣וּל רְאוּבֵ֗ן מִפְּאַ֥ת קָדִ֛ים עַד־ פְּאַת־ יָ֖מָּה יְהוּדָ֥ה אֶחָֽד׃ ",
        "versenonikud": "ועל  גבול ראובן מפאת קדים עד פאת ימה יהודה אחד "
    },
    {
        "bookchapter": "יחזקאל",
        "chapter": "מח",
        "versechapter": "ח",
        "bookseder": "יחזקאל",
        "seder": "כט",
        "verseseder": "כ",
        "versenikud": "וְעַל֙ גְּב֣וּל יְהוּדָ֔ה מִפְּאַ֥ת קָדִ֖ים עַד־ פְּאַת־ יָ֑מָּה תִּהְיֶ֣ה הַתְּרוּמָ֣ה אֲ‍ֽשֶׁר־ תָּרִ֡ימוּ חֲמִשָּׁה֩ וְעֶשְׂרִ֨ים אֶ֜לֶף רֹ֗חַב וְאֹ֜רֶךְ כְּאַחַ֤ד הַחֲלָקִים֙ מִפְּאַ֤ת קָדִ֙ימָה֙ עַד־ פְּאַת־ יָ֔מָּה וְהָיָ֥ה הַמִּקְדָּ֖שׁ בְּתוֹכֽוֹ׃ ",
        "versenonikud": "ועל גבול יהודה מפאת קדים עד פאת ימה תהיה התרומה אשר תרימו חמשה ועשרים אלף רחב וארך כאחד החלקים מפאת קדימה עד פאת ימה והיה המקדש בתוכו "
    },
    {
        "bookchapter": "יחזקאל",
        "chapter": "מח",
        "versechapter": "ט",
        "bookseder": "יחזקאל",
        "seder": "כט",
        "verseseder": "כא",
        "versenikud": "הַתְּרוּמָ֕ה אֲשֶׁ֥ר תָּרִ֖ימוּ לַֽיהוָ֑ה אֹ֗רֶךְ חֲמִשָּׁ֤ה וְעֶשְׂרִים֙ אֶ֔לֶף וְרֹ֖חַב עֲשֶׂ֥רֶת אֲלָפִֽים׃ ",
        "versenonikud": "התרומה אשר תרימו ליהוה ארך חמשה ועשרים אלף ורחב עשרת אלפים "
    },
    {
        "bookchapter": "יחזקאל",
        "chapter": "מח",
        "versechapter": "י",
        "bookseder": "יחזקאל",
        "seder": "כט",
        "verseseder": "כב",
        "versenikud": "וּ֠לְאֵ֜לֶּה תִּהְיֶ֣ה תְרֽוּמַת־ הַקֹּדֶשׁ֮ לַכֹּֽהֲנִים֒ צָפ֜וֹנָה חֲמִשָּׁ֧ה וְעֶשְׂרִ֣ים אֶ֗לֶף וְיָ֙מָּה֙ רֹ֚חַב עֲשֶׂ֣רֶת אֲלָפִ֔ים וְקָדִ֗ימָה רֹ֚חַב עֲשֶׂ֣רֶת אֲלָפִ֔ים וְנֶ֕גְבָּה אֹ֕רֶךְ חֲמִשָּׁ֥ה וְעֶשְׂרִ֖ים אָ֑לֶף וְהָיָ֥ה מִקְדַּשׁ־ יְהוָ֖ה בְּתוֹכֽוֹ׃ ",
        "versenonikud": "ולאלה תהיה תרומת הקדש לכהנים צפונה חמשה ועשרים אלף וימה רחב עשרת אלפים וקדימה רחב עשרת אלפים ונגבה ארך חמשה ועשרים אלף והיה מקדש יהוה בתוכו "
    },
    {
        "bookchapter": "יחזקאל",
        "chapter": "מח",
        "versechapter": "יא",
        "bookseder": "יחזקאל",
        "seder": "כט",
        "verseseder": "כג",
        "versenikud": "לַכֹּהֲנִ֤ים הַֽמְקֻדָּשׁ֙ מִבְּנֵ֣י צָד֔וֹק אֲשֶׁ֥ר שָׁמְר֖וּ מִשְׁמַרְתִּ֑י אֲשֶׁ֣ר לֹֽא־ תָע֗וּ בִּתְעוֹת֙ בְּנֵ֣י יִשְׂרָאֵ֔ל כַּאֲשֶׁ֥ר תָּע֖וּ הַלְוִיִּֽם׃ ",
        "versenonikud": "לכהנים המקדש מבני צדוק אשר שמרו משמרתי אשר לא תעו בתעות בני ישראל כאשר תעו הלוים "
    },
    {
        "bookchapter": "יחזקאל",
        "chapter": "מח",
        "versechapter": "יב",
        "bookseder": "יחזקאל",
        "seder": "כט",
        "verseseder": "כד",
        "versenikud": "וְהָיְתָ֨ה לָהֶ֧ם תְּרוּמִיָּ֛ה מִתְּרוּמַ֥ת הָאָ֖רֶץ קֹ֣דֶשׁ קָדָשִׁ֑ים אֶל־ גְּב֖וּל הַלְוִיִּֽם׃ ",
        "versenonikud": "והיתה להם תרומיה מתרומת הארץ קדש קדשים אל גבול הלוים "
    },
    {
        "bookchapter": "יחזקאל",
        "chapter": "מח",
        "versechapter": "יג",
        "bookseder": "יחזקאל",
        "seder": "כט",
        "verseseder": "כה",
        "versenikud": "וְהַלְוִיִּ֗ם לְעֻמַּת֙ גְּב֣וּל הַכֹּהֲנִ֔ים חֲמִשָּׁ֨ה וְעֶשְׂרִ֥ים אֶ֙לֶף֙ אֹ֔רֶךְ וְרֹ֖חַב עֲשֶׂ֣רֶת אֲלָפִ֑ים כָּל־ אֹ֗רֶךְ חֲמִשָּׁ֤ה וְעֶשְׂרִים֙ אֶ֔לֶף וְרֹ֖חַב עֲשֶׂ֥רֶת אֲלָפִֽים׃ ",
        "versenonikud": "והלוים לעמת גבול הכהנים חמשה ועשרים אלף ארך ורחב עשרת אלפים כל ארך חמשה ועשרים אלף ורחב עשרת אלפים "
    },
    {
        "bookchapter": "יחזקאל",
        "chapter": "מח",
        "versechapter": "יד",
        "bookseder": "יחזקאל",
        "seder": "כט",
        "verseseder": "כו",
        "versenikud": "וְלֹא־ יִמְכְּר֣וּ מִמֶּ֗נּוּ וְלֹ֥א יָמֵ֛ר וְלֹ֥א יעבור יַעֲבִ֖יר רֵאשִׁ֣ית הָאָ֑רֶץ כִּי־ קֹ֖דֶשׁ לַיהוָֽה׃ ",
        "versenonikud": "ולא ימכרו ממנו ולא ימר ולא יעבור יעביר ראשית הארץ כי קדש ליהוה "
    },
    {
        "bookchapter": "יחזקאל",
        "chapter": "מח",
        "versechapter": "טו",
        "bookseder": "יחזקאל",
        "seder": "כט",
        "verseseder": "כז",
        "versenikud": "וַחֲמֵ֨שֶׁת אֲלָפִ֜ים הַנּוֹתָ֣ר בָּרֹ֗חַב עַל־ פְּנֵ֨י חֲמִשָּׁ֤ה וְעֶשְׂרִים֙ אֶ֔לֶף חֹֽל־ ה֣וּא לָעִ֔יר לְמוֹשָׁ֖ב וּלְמִגְרָ֑שׁ וְהָיְתָ֥ה הָעִ֖יר בתוכה בְּתוֹכֽוֹ׃ ",
        "versenonikud": "וחמשת אלפים הנותר ברחב על פני חמשה ועשרים אלף חל הוא לעיר למושב ולמגרש והיתה העיר בתוכה בתוכו "
    },
    {
        "bookchapter": "יחזקאל",
        "chapter": "מח",
        "versechapter": "טז",
        "bookseder": "יחזקאל",
        "seder": "כט",
        "verseseder": "כח",
        "versenikud": "וְאֵלֶּה֮ מִדּוֹתֶיהָ֒ פְּאַ֣ת צָפ֗וֹן חֲמֵ֤שׁ מֵאוֹת֙ וְאַרְבַּ֣עַת אֲלָפִ֔ים וּפְאַת־ נֶ֕גֶב חֲמֵ֥שׁ חמש מֵא֖וֹת וְאַרְבַּ֣עַת אֲלָפִ֑ים וּמִפְּאַ֣ת קָדִ֗ים חֲמֵ֤שׁ מֵאוֹת֙ וְאַרְבַּ֣עַת אֲלָפִ֔ים וּפְאַת־ יָ֕מָּה חֲמֵ֥שׁ מֵא֖וֹת וְאַרְבַּ֥עַת אֲלָפִֽים׃ ",
        "versenonikud": "ואלה מדותיה פאת צפון חמש מאות וארבעת אלפים ופאת נגב חמש חמש מאות וארבעת אלפים ומפאת קדים חמש מאות וארבעת אלפים ופאת ימה חמש מאות וארבעת אלפים "
    },
    {
        "bookchapter": "יחזקאל",
        "chapter": "מח",
        "versechapter": "יז",
        "bookseder": "יחזקאל",
        "seder": "כט",
        "verseseder": "כט",
        "versenikud": "וְהָיָ֣ה מִגְרָשׁ֮ לָעִיר֒ צָפ֙וֹנָה֙ חֲמִשִּׁ֣ים וּמָאתַ֔יִם וְנֶ֖גְבָּה חֲמִשִּׁ֣ים וּמָאתָ֑יִם וְקָדִ֙ימָה֙ חֲמִשִּׁ֣ים וּמָאתַ֔יִם וְיָ֖מָּה חֲמִשִּׁ֥ים וּמָאתָֽיִם׃ ",
        "versenonikud": "והיה מגרש לעיר צפונה חמשים ומאתים ונגבה חמשים ומאתים וקדימה חמשים ומאתים וימה חמשים ומאתים "
    },
    {
        "bookchapter": "יחזקאל",
        "chapter": "מח",
        "versechapter": "יח",
        "bookseder": "יחזקאל",
        "seder": "כט",
        "verseseder": "ל",
        "versenikud": "וְהַנּוֹתָ֨ר בָּאֹ֜רֶךְ לְעֻמַּ֣ת ׀ תְּרוּמַ֣ת הַקֹּ֗דֶשׁ עֲשֶׂ֨רֶת אֲלָפִ֤ים קָדִ֙ימָה֙ וַעֲשֶׂ֤רֶת אֲלָפִים֙ יָ֔מָּה וְהָיָ֕ה לְעֻמַּ֖ת תְּרוּמַ֣ת הַקֹּ֑דֶשׁ וְהָיְתָ֤ה תבואתה תְבֽוּאָתוֹ֙ לְלֶ֔חֶם לְעֹבְדֵ֖י הָעִֽיר׃ ",
        "versenonikud": "והנותר בארך לעמת  תרומת הקדש עשרת אלפים קדימה ועשרת אלפים ימה והיה לעמת תרומת הקדש והיתה תבואתה תבואתו ללחם לעבדי העיר "
    },
    {
        "bookchapter": "יחזקאל",
        "chapter": "מח",
        "versechapter": "יט",
        "bookseder": "יחזקאל",
        "seder": "כט",
        "verseseder": "לא",
        "versenikud": "וְהָעֹבֵ֖ד הָעִ֑יר יַעַבְד֕וּהוּ מִכֹּ֖ל שִׁבְטֵ֥י יִשְׂרָאֵֽל׃ ",
        "versenonikud": "והעבד העיר יעבדוהו מכל שבטי ישראל "
    },
    {
        "bookchapter": "יחזקאל",
        "chapter": "מח",
        "versechapter": "כ",
        "bookseder": "יחזקאל",
        "seder": "כט",
        "verseseder": "לב",
        "versenikud": "כָּל־ הַתְּרוּמָ֗ה חֲמִשָּׁ֤ה וְעֶשְׂרִים֙ אֶ֔לֶף בַּחֲמִשָּׁ֥ה וְעֶשְׂרִ֖ים אָ֑לֶף רְבִיעִ֗ית תָּרִ֙ימוּ֙ אֶת־ תְּרוּמַ֣ת הַקֹּ֔דֶשׁ אֶל־ אֲחֻזַּ֖ת הָעִֽיר׃ ",
        "versenonikud": "כל התרומה חמשה ועשרים אלף בחמשה ועשרים אלף רביעית תרימו את תרומת הקדש אל אחזת העיר "
    },
    {
        "bookchapter": "יחזקאל",
        "chapter": "מח",
        "versechapter": "כא",
        "bookseder": "יחזקאל",
        "seder": "כט",
        "verseseder": "לג",
        "versenikud": "וְהַנּוֹתָ֣ר לַנָּשִׂ֣יא מִזֶּ֣ה ׀ וּמִזֶּ֣ה ׀ לִתְרֽוּמַת־ הַקֹּ֣דֶשׁ וְלַאֲחֻזַּ֪ת הָעִ֟יר אֶל־ פְּנֵ֣י חֲמִשָּׁה֩ וְעֶשְׂרִ֨ים אֶ֥לֶף ׀ תְּרוּמָה֮ עַד־ גְּב֣וּל קָדִימָה֒ וְיָ֗מָּה עַל־ פְּ֠נֵי חֲמִשָּׁ֨ה וְעֶשְׂרִ֥ים אֶ֙לֶף֙ עַל־ גְּב֣וּל יָ֔מָּה לְעֻמַּ֥ת חֲלָקִ֖ים לַנָּשִׂ֑יא וְהָֽיְתָה֙ תְּרוּמַ֣ת הַקֹּ֔דֶשׁ וּמִקְדַּ֥שׁ הַבַּ֖יִת בתוכה בְּתוֹכֽוֹ׃ ",
        "versenonikud": "והנותר לנשיא מזה  ומזה  לתרומת הקדש ולאחזת העיר אל פני חמשה ועשרים אלף  תרומה עד גבול קדימה וימה על פני חמשה ועשרים אלף על גבול ימה לעמת חלקים לנשיא והיתה תרומת הקדש ומקדש הבית בתוכה בתוכו "
    },
    {
        "bookchapter": "יחזקאל",
        "chapter": "מח",
        "versechapter": "כב",
        "bookseder": "יחזקאל",
        "seder": "כט",
        "verseseder": "לד",
        "versenikud": "וּמֵאֲחֻזַּ֤ת הַלְוִיִּם֙ וּמֵאֲחֻזַּ֣ת הָעִ֔יר בְּת֛וֹךְ אֲשֶׁ֥ר לַנָּשִׂ֖יא יִֽהְיֶ֑ה בֵּ֣ין ׀ גְּב֣וּל יְהוּדָ֗ה וּבֵין֙ גְּב֣וּל בִּנְיָמִ֔ן לַנָּשִׂ֖יא יִהְיֶֽה׃ ",
        "versenonikud": "ומאחזת הלוים ומאחזת העיר בתוך אשר לנשיא יהיה בין  גבול יהודה ובין גבול בנימן לנשיא יהיה "
    },
    {
        "bookchapter": "יחזקאל",
        "chapter": "מח",
        "versechapter": "כג",
        "bookseder": "יחזקאל",
        "seder": "כט",
        "verseseder": "לה",
        "versenikud": "וְיֶ֖תֶר הַשְּׁבָטִ֑ים מִפְּאַ֥ת קָדִ֛ימָה עַד־ פְּאַת־ יָ֖מָּה בִּנְיָמִ֥ן אֶחָֽד׃ ",
        "versenonikud": "ויתר השבטים מפאת קדימה עד פאת ימה בנימן אחד "
    },
    {
        "bookchapter": "יחזקאל",
        "chapter": "מח",
        "versechapter": "כד",
        "bookseder": "יחזקאל",
        "seder": "כט",
        "verseseder": "לו",
        "versenikud": "וְעַ֣ל ׀ גְּב֣וּל בִּנְיָמִ֗ן מִפְּאַ֥ת קָדִ֛ימָה עַד־ פְּאַת־ יָ֖מָּה שִׁמְע֥וֹן אֶחָֽד׃ ",
        "versenonikud": "ועל  גבול בנימן מפאת קדימה עד פאת ימה שמעון אחד "
    },
    {
        "bookchapter": "יחזקאל",
        "chapter": "מח",
        "versechapter": "כה",
        "bookseder": "יחזקאל",
        "seder": "כט",
        "verseseder": "לז",
        "versenikud": "וְעַ֣ל ׀ גְּב֣וּל שִׁמְע֗וֹן מִפְּאַ֥ת קָדִ֛ימָה עַד־ פְּאַת־ יָ֖מָּה יִשָׂשכָ֥ר אֶחָֽד׃ ",
        "versenonikud": "ועל  גבול שמעון מפאת קדימה עד פאת ימה יששכר אחד "
    },
    {
        "bookchapter": "יחזקאל",
        "chapter": "מח",
        "versechapter": "כו",
        "bookseder": "יחזקאל",
        "seder": "כט",
        "verseseder": "לח",
        "versenikud": "וְעַ֣ל ׀ גְּב֣וּל יִשָׂשכָ֗ר מִפְּאַ֥ת קָדִ֛ימָה עַד־ פְּאַת־ יָ֖מָּה זְבוּלֻ֥ן אֶחָֽד׃ ",
        "versenonikud": "ועל  גבול יששכר מפאת קדימה עד פאת ימה זבולן אחד "
    },
    {
        "bookchapter": "יחזקאל",
        "chapter": "מח",
        "versechapter": "כז",
        "bookseder": "יחזקאל",
        "seder": "כט",
        "verseseder": "לט",
        "versenikud": "וְעַ֣ל ׀ גְּב֣וּל זְבוּלֻ֗ן מִפְּאַ֥ת קָדִ֛מָה עַד־ פְּאַת־ יָ֖מָּה גָּ֥ד אֶחָֽד׃ ",
        "versenonikud": "ועל  גבול זבולן מפאת קדמה עד פאת ימה גד אחד "
    },
    {
        "bookchapter": "יחזקאל",
        "chapter": "מח",
        "versechapter": "כח",
        "bookseder": "יחזקאל",
        "seder": "כט",
        "verseseder": "מ",
        "versenikud": "וְעַל֙ גְּב֣וּל גָּ֔ד אֶל־ פְּאַ֖ת נֶ֣גֶב תֵּימָ֑נָה וְהָיָ֨ה גְב֜וּל מִתָּמָ֗ר מֵ֚י מְרִיבַ֣ת קָדֵ֔שׁ נַחֲלָ֖ה עַל־ הַיָּ֥ם הַגָּדֽוֹל׃ ",
        "versenonikud": "ועל גבול גד אל פאת נגב תימנה והיה גבול מתמר מי מריבת קדש נחלה על הים הגדול "
    },
    {
        "bookchapter": "יחזקאל",
        "chapter": "מח",
        "versechapter": "כט",
        "bookseder": "יחזקאל",
        "seder": "כט",
        "verseseder": "מא",
        "versenikud": "זֹ֥את הָאָ֛רֶץ אֲשֶׁר־ תַּפִּ֥ילוּ מִֽנַּחֲלָ֖ה לְשִׁבְטֵ֣י יִשְׂרָאֵ֑ל וְאֵ֙לֶּה֙ מַחְלְקוֹתָ֔ם נְאֻ֖ם אֲדֹנָ֥י יְהוִֽה׃ ",
        "versenonikud": "זאת הארץ אשר תפילו מנחלה לשבטי ישראל ואלה מחלקותם נאם אדני יהוה "
    },
    {
        "bookchapter": "יחזקאל",
        "chapter": "מח",
        "versechapter": "ל",
        "bookseder": "יחזקאל",
        "seder": "כט",
        "verseseder": "מב",
        "versenikud": "וְאֵ֖לֶּה תּוֹצְאֹ֣ת הָעִ֑יר מִפְּאַ֣ת צָפ֔וֹן חֲמֵ֥שׁ מֵא֛וֹת וְאַרְבַּ֥עַת אֲלָפִ֖ים מִדָּֽה׃ ",
        "versenonikud": "ואלה תוצאת העיר מפאת צפון חמש מאות וארבעת אלפים מדה "
    },
    {
        "bookchapter": "יחזקאל",
        "chapter": "מח",
        "versechapter": "לא",
        "bookseder": "יחזקאל",
        "seder": "כט",
        "verseseder": "מג",
        "versenikud": "וְשַׁעֲרֵ֣י הָעִ֗יר עַל־ שְׁמוֹת֙ שִׁבְטֵ֣י יִשְׂרָאֵ֔ל שְׁעָרִ֥ים שְׁלוֹשָׁ֖ה צָפ֑וֹנָה שַׁ֣עַר רְאוּבֵ֞ן אֶחָ֗ד שַׁ֤עַר יְהוּדָה֙ אֶחָ֔ד שַׁ֥עַר לֵוִ֖י אֶחָֽד׃ ",
        "versenonikud": "ושערי העיר על שמות שבטי ישראל שערים שלושה צפונה שער ראובן אחד שער יהודה אחד שער לוי אחד "
    },
    {
        "bookchapter": "יחזקאל",
        "chapter": "מח",
        "versechapter": "לב",
        "bookseder": "יחזקאל",
        "seder": "כט",
        "verseseder": "מד",
        "versenikud": "וְאֶל־ פְּאַ֣ת קָדִ֗ימָה חֲמֵ֤שׁ מֵאוֹת֙ וְאַרְבַּ֣עַת אֲלָפִ֔ים וּשְׁעָרִ֖ים שְׁלֹשָׁ֑ה וְשַׁ֨עַר יוֹסֵ֜ף אֶחָ֗ד שַׁ֤עַר בִּנְיָמִן֙ אֶחָ֔ד שַׁ֥עַר דָּ֖ן אֶחָֽד׃ ",
        "versenonikud": "ואל פאת קדימה חמש מאות וארבעת אלפים ושערים שלשה ושער יוסף אחד שער בנימן אחד שער דן אחד "
    },
    {
        "bookchapter": "יחזקאל",
        "chapter": "מח",
        "versechapter": "לג",
        "bookseder": "יחזקאל",
        "seder": "כט",
        "verseseder": "מה",
        "versenikud": "וּפְאַת־ נֶ֗גְבָּה חֲמֵ֨שׁ מֵא֜וֹת וְאַרְבַּ֤עַת אֲלָפִים֙ מִדָּ֔ה וּשְׁעָרִ֖ים שְׁלֹשָׁ֑ה שַׁ֣עַר שִׁמְע֞וֹן אֶחָ֗ד שַׁ֤עַר יִשָּׂשכָר֙ אֶחָ֔ד שַׁ֥עַר זְבוּלֻ֖ן אֶחָֽד׃ ",
        "versenonikud": "ופאת נגבה חמש מאות וארבעת אלפים מדה ושערים שלשה שער שמעון אחד שער יששכר אחד שער זבולן אחד "
    },
    {
        "bookchapter": "יחזקאל",
        "chapter": "מח",
        "versechapter": "לד",
        "bookseder": "יחזקאל",
        "seder": "כט",
        "verseseder": "מו",
        "versenikud": "פְּאַת־ יָ֗מָּה חֲמֵ֤שׁ מֵאוֹת֙ וְאַרְבַּ֣עַת אֲלָפִ֔ים שַֽׁעֲרֵיהֶ֖ם שְׁלֹשָׁ֑ה שַׁ֣עַר גָּ֞ד אֶחָ֗ד שַׁ֤עַר אָשֵׁר֙ אֶחָ֔ד שַׁ֥עַר נַפְתָּלִ֖י אֶחָֽד׃ ",
        "versenonikud": "פאת ימה חמש מאות וארבעת אלפים שעריהם שלשה שער גד אחד שער אשר אחד שער נפתלי אחד "
    },
    {
        "bookchapter": "יחזקאל",
        "chapter": "מח",
        "versechapter": "לה",
        "bookseder": "יחזקאל",
        "seder": "כט",
        "verseseder": "מז",
        "versenikud": "סָבִ֕יב שְׁמֹנָ֥ה עָשָׂ֖ר אָ֑לֶף וְשֵׁם־ הָעִ֥יר מִיּ֖וֹם יְהוָ֥ה ׀ שָֽׁמָּה׃ ",
        "versenonikud": "סביב שמנה עשר אלף ושם העיר מיום יהוה  שמה "
    }
]