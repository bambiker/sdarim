[
    {
        "bookchapter": "תהילים",
        "chapter": "קח",
        "versechapter": "א",
        "bookseder": "תהילים",
        "seder": "טו",
        "verseseder": "צג",
        "versenikud": "שִׁ֖יר מִזְמ֣וֹר לְדָוִֽד׃ ",
        "versenonikud": "שיר מזמור לדוד "
    },
    {
        "bookchapter": "תהילים",
        "chapter": "קח",
        "versechapter": "ב",
        "bookseder": "תהילים",
        "seder": "טו",
        "verseseder": "צד",
        "versenikud": "נָכ֣וֹן לִבִּ֣י אֱלֹהִ֑ים אָשִׁ֥ירָה וַ֝אֲזַמְּרָ֗ה אַף־ כְּבוֹדִֽי׃ ",
        "versenonikud": "נכון לבי אלהים אשירה ואזמרה אף כבודי "
    },
    {
        "bookchapter": "תהילים",
        "chapter": "קח",
        "versechapter": "ג",
        "bookseder": "תהילים",
        "seder": "טו",
        "verseseder": "צה",
        "versenikud": "ע֭וּרָֽה הַנֵּ֥בֶל וְכִנּ֗וֹר אָעִ֥ירָה שָּֽׁחַר׃ ",
        "versenonikud": "עורה הנבל וכנור אעירה שחר "
    },
    {
        "bookchapter": "תהילים",
        "chapter": "קח",
        "versechapter": "ד",
        "bookseder": "תהילים",
        "seder": "טו",
        "verseseder": "צו",
        "versenikud": "אוֹדְךָ֖ בָעַמִּ֥ים ׀ יְהוָ֑ה וַ֝אֲזַמֶּרְךָ֗ בַּל־ אֻמִּֽים׃ ",
        "versenonikud": "אודך בעמים  יהוה ואזמרך בל אמים "
    },
    {
        "bookchapter": "תהילים",
        "chapter": "קח",
        "versechapter": "ה",
        "bookseder": "תהילים",
        "seder": "טו",
        "verseseder": "צז",
        "versenikud": "כִּֽי־ גָד֣וֹל מֵֽעַל־ שָׁמַ֣יִם חַסְדֶּ֑ךָ וְֽעַד־ שְׁחָקִ֥ים אֲמִתֶּֽךָ׃ ",
        "versenonikud": "כי גדול מעל שמים חסדך ועד שחקים אמתך "
    },
    {
        "bookchapter": "תהילים",
        "chapter": "קח",
        "versechapter": "ו",
        "bookseder": "תהילים",
        "seder": "טו",
        "verseseder": "צח",
        "versenikud": "ר֣וּמָה עַל־ שָׁמַ֣יִם אֱלֹהִ֑ים וְעַ֖ל כָּל־ הָאָ֣רֶץ כְּבוֹדֶֽךָ׃ ",
        "versenonikud": "רומה על שמים אלהים ועל כל הארץ כבודך "
    },
    {
        "bookchapter": "תהילים",
        "chapter": "קח",
        "versechapter": "ז",
        "bookseder": "תהילים",
        "seder": "טו",
        "verseseder": "צט",
        "versenikud": "לְ֭מַעַן יֵחָלְצ֣וּן יְדִידֶ֑יךָ הוֹשִׁ֖יעָה יְמִֽינְךָ֣ וַעֲנֵֽנִי׃ ",
        "versenonikud": "למען יחלצון ידידיך הושיעה ימינך וענני "
    },
    {
        "bookchapter": "תהילים",
        "chapter": "קח",
        "versechapter": "ח",
        "bookseder": "תהילים",
        "seder": "טו",
        "verseseder": "ק",
        "versenikud": "אֱלֹהִ֤ים ׀ דִּבֶּ֥ר בְּקָדְשׁ֗וֹ אֶעְלֹ֥זָה אֲחַלְּקָ֥ה שְׁכֶ֑ם וְעֵ֖מֶק סֻכּ֣וֹת אֲמַדֵּֽד׃ ",
        "versenonikud": "אלהים  דבר בקדשו אעלזה אחלקה שכם ועמק סכות אמדד "
    },
    {
        "bookchapter": "תהילים",
        "chapter": "קח",
        "versechapter": "ט",
        "bookseder": "תהילים",
        "seder": "טו",
        "verseseder": "קא",
        "versenikud": "לִ֤י גִלְעָ֨ד ׀ לִ֤י מְנַשֶּׁ֗ה וְ֭אֶפְרַיִם מָע֣וֹז רֹאשִׁ֑י יְ֝הוּדָ֗ה מְחֹקְקִֽי׃ ",
        "versenonikud": "לי גלעד  לי מנשה ואפרים מעוז ראשי יהודה מחקקי "
    },
    {
        "bookchapter": "תהילים",
        "chapter": "קח",
        "versechapter": "י",
        "bookseder": "תהילים",
        "seder": "טו",
        "verseseder": "קב",
        "versenikud": "מוֹאָ֤ב ׀ סִ֬יר רַחְצִ֗י עַל־ אֱ֭דוֹם אַשְׁלִ֣יךְ נַעֲלִ֑י עֲלֵֽי־ פְ֝לֶ֗שֶׁת אֶתְרוֹעָֽע׃ ",
        "versenonikud": "מואב  סיר רחצי על אדום אשליך נעלי עלי פלשת אתרועע "
    },
    {
        "bookchapter": "תהילים",
        "chapter": "קח",
        "versechapter": "יא",
        "bookseder": "תהילים",
        "seder": "טו",
        "verseseder": "קג",
        "versenikud": "מִ֣י יֹ֭בִלֵנִי עִ֣יר מִבְצָ֑ר מִ֖י נָחַ֣נִי עַד־ אֱדֽוֹם׃ ",
        "versenonikud": "מי יבלני עיר מבצר מי נחני עד אדום "
    },
    {
        "bookchapter": "תהילים",
        "chapter": "קח",
        "versechapter": "יב",
        "bookseder": "תהילים",
        "seder": "טו",
        "verseseder": "קד",
        "versenikud": "הֲלֹֽא־ אֱלֹהִ֥ים זְנַחְתָּ֑נוּ וְֽלֹא־ תֵצֵ֥א אֱ֝לֹהִ֗ים בְּצִבְאֹתֵֽינוּ׃ ",
        "versenonikud": "הלא אלהים זנחתנו ולא תצא אלהים בצבאתינו "
    },
    {
        "bookchapter": "תהילים",
        "chapter": "קח",
        "versechapter": "יג",
        "bookseder": "תהילים",
        "seder": "טו",
        "verseseder": "קה",
        "versenikud": "הָֽבָה־ לָּ֣נוּ עֶזְרָ֣ת מִצָּ֑ר וְ֝שָׁ֗וְא תְּשׁוּעַ֥ת אָדָֽם׃ ",
        "versenonikud": "הבה לנו עזרת מצר ושוא תשועת אדם "
    },
    {
        "bookchapter": "תהילים",
        "chapter": "קח",
        "versechapter": "יד",
        "bookseder": "תהילים",
        "seder": "טו",
        "verseseder": "קו",
        "versenikud": "בֵּֽאלֹהִ֥ים נַעֲשֶׂה־ חָ֑יִל וְ֝ה֗וּא יָב֥וּס צָרֵֽינוּ׃ ",
        "versenonikud": "באלהים נעשה חיל והוא יבוס צרינו "
    }
]