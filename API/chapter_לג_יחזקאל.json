[
    {
        "bookchapter": "יחזקאל",
        "chapter": "לג",
        "versechapter": "א",
        "bookseder": "יחזקאל",
        "seder": "יט",
        "verseseder": "לג",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "לג",
        "versechapter": "ב",
        "bookseder": "יחזקאל",
        "seder": "יט",
        "verseseder": "לד",
        "versenikud": "בֶּן־ אָדָ֗ם דַּבֵּ֤ר אֶל־ בְּנֵֽי־ עַמְּךָ֙ וְאָמַרְתָּ֣ אֲלֵיהֶ֔ם אֶ֕רֶץ כִּֽי־ אָבִ֥יא עָלֶ֖יהָ חָ֑רֶב וְלָקְח֨וּ עַם־ הָאָ֜רֶץ אִ֤ישׁ אֶחָד֙ מִקְצֵיהֶ֔ם וְנָתְנ֥וּ אֹת֛וֹ לָהֶ֖ם לְצֹפֶֽה׃ ",
        "versenonikud": "בן אדם דבר אל בני עמך ואמרת אליהם ארץ כי אביא עליה חרב ולקחו עם הארץ איש אחד מקציהם ונתנו אתו להם לצפה "
    },
    {
        "bookchapter": "יחזקאל",
        "chapter": "לג",
        "versechapter": "ג",
        "bookseder": "יחזקאל",
        "seder": "יט",
        "verseseder": "לה",
        "versenikud": "וְרָאָ֥ה אֶת־ הַחֶ֖רֶב בָּאָ֣ה עַל־ הָאָ֑רֶץ וְתָקַ֥ע בַּשּׁוֹפָ֖ר וְהִזְהִ֥יר אֶת־ הָעָֽם׃ ",
        "versenonikud": "וראה את החרב באה על הארץ ותקע בשופר והזהיר את העם "
    },
    {
        "bookchapter": "יחזקאל",
        "chapter": "לג",
        "versechapter": "ד",
        "bookseder": "יחזקאל",
        "seder": "יט",
        "verseseder": "לו",
        "versenikud": "וְשָׁמַ֨ע הַשֹּׁמֵ֜עַ אֶת־ ק֤וֹל הַשּׁוֹפָר֙ וְלֹ֣א נִזְהָ֔ר וַתָּ֥בוֹא חֶ֖רֶב וַתִּקָּחֵ֑הוּ דָּמ֥וֹ בְרֹאשׁ֖וֹ יִֽהְיֶֽה׃ ",
        "versenonikud": "ושמע השמע את קול השופר ולא נזהר ותבוא חרב ותקחהו דמו בראשו יהיה "
    },
    {
        "bookchapter": "יחזקאל",
        "chapter": "לג",
        "versechapter": "ה",
        "bookseder": "יחזקאל",
        "seder": "יט",
        "verseseder": "לז",
        "versenikud": "אֵת֩ ק֨וֹל הַשּׁוֹפָ֤ר שָׁמַע֙ וְלֹ֣א נִזְהָ֔ר דָּמ֖וֹ בּ֣וֹ יִֽהְיֶ֑ה וְה֥וּא נִזְהָ֖ר נַפְשׁ֥וֹ מִלֵּֽט׃ ",
        "versenonikud": "את קול השופר שמע ולא נזהר דמו בו יהיה והוא נזהר נפשו מלט "
    },
    {
        "bookchapter": "יחזקאל",
        "chapter": "לג",
        "versechapter": "ו",
        "bookseder": "יחזקאל",
        "seder": "יט",
        "verseseder": "לח",
        "versenikud": "וְ֠הַצֹּפֶה כִּֽי־ יִרְאֶ֨ה אֶת־ הַחֶ֜רֶב בָּאָ֗ה וְלֹֽא־ תָקַ֤ע בַּשּׁוֹפָר֙ וְהָעָ֣ם לֹֽא־ נִזְהָ֔ר וַתָּב֣וֹא חֶ֔רֶב וַתִּקַּ֥ח מֵהֶ֖ם נָ֑פֶשׁ ה֚וּא בַּעֲוֺנ֣וֹ נִלְקָ֔ח וְדָמ֖וֹ מִיַּֽד־ הַצֹּפֶ֥ה אֶדְרֹֽשׁ׃ ",
        "versenonikud": "והצפה כי יראה את החרב באה ולא תקע בשופר והעם לא נזהר ותבוא חרב ותקח מהם נפש הוא בעונו נלקח ודמו מיד הצפה אדרש "
    },
    {
        "bookchapter": "יחזקאל",
        "chapter": "לג",
        "versechapter": "ז",
        "bookseder": "יחזקאל",
        "seder": "יט",
        "verseseder": "לט",
        "versenikud": "וְאַתָּ֣ה בֶן־ אָדָ֔ם צֹפֶ֥ה נְתַתִּ֖יךָ לְבֵ֣ית יִשְׂרָאֵ֑ל וְשָׁמַעְתָּ֤ מִפִּי֙ דָּבָ֔ר וְהִזְהַרְתָּ֥ אֹתָ֖ם מִמֶּֽנִּי׃ ",
        "versenonikud": "ואתה בן אדם צפה נתתיך לבית ישראל ושמעת מפי דבר והזהרת אתם ממני "
    },
    {
        "bookchapter": "יחזקאל",
        "chapter": "לג",
        "versechapter": "ח",
        "bookseder": "יחזקאל",
        "seder": "יט",
        "verseseder": "מ",
        "versenikud": "בְּאָמְרִ֣י לָרָשָׁ֗ע רָשָׁע֙ מ֣וֹת תָּמ֔וּת וְלֹ֣א דִבַּ֔רְתָּ לְהַזְהִ֥יר רָשָׁ֖ע מִדַּרְכּ֑וֹ ה֤וּא רָשָׁע֙ בַּעֲוֺנ֣וֹ יָמ֔וּת וְדָמ֖וֹ מִיָּדְךָ֥ אֲבַקֵּֽשׁ׃ ",
        "versenonikud": "באמרי לרשע רשע מות תמות ולא דברת להזהיר רשע מדרכו הוא רשע בעונו ימות ודמו מידך אבקש "
    },
    {
        "bookchapter": "יחזקאל",
        "chapter": "לג",
        "versechapter": "ט",
        "bookseder": "יחזקאל",
        "seder": "יט",
        "verseseder": "מא",
        "versenikud": "וְ֠אַתָּה כִּֽי־ הִזְהַ֨רְתָּ רָשָׁ֤ע מִדַּרְכּוֹ֙ לָשׁ֣וּב מִמֶּ֔נָּה וְלֹא־ שָׁ֖ב מִדַּרְכּ֑וֹ ה֚וּא בַּעֲוֺנ֣וֹ יָמ֔וּת וְאַתָּ֖ה נַפְשְׁךָ֥ הִצַּֽלְתָּ׃ ",
        "versenonikud": "ואתה כי הזהרת רשע מדרכו לשוב ממנה ולא שב מדרכו הוא בעונו ימות ואתה נפשך הצלת "
    },
    {
        "bookchapter": "יחזקאל",
        "chapter": "לג",
        "versechapter": "י",
        "bookseder": "יחזקאל",
        "seder": "יט",
        "verseseder": "מב",
        "versenikud": "וְאַתָּ֣ה בֶן־ אָדָ֗ם אֱמֹר֙ אֶל־ בֵּ֣ית יִשְׂרָאֵ֔ל כֵּ֤ן אֲמַרְתֶּם֙ לֵאמֹ֔ר כִּֽי־ פְשָׁעֵ֥ינוּ וְחַטֹּאתֵ֖ינוּ עָלֵ֑ינוּ וּבָ֛ם אֲנַ֥חְנוּ נְמַקִּ֖ים וְאֵ֥יךְ נִֽחְיֶֽה׃ ",
        "versenonikud": "ואתה בן אדם אמר אל בית ישראל כן אמרתם לאמר כי פשעינו וחטאתינו עלינו ובם אנחנו נמקים ואיך נחיה "
    },
    {
        "bookchapter": "יחזקאל",
        "chapter": "לג",
        "versechapter": "יא",
        "bookseder": "יחזקאל",
        "seder": "יט",
        "verseseder": "מג",
        "versenikud": "אֱמֹ֨ר אֲלֵיהֶ֜ם חַי־ אָ֣נִי ׀ נְאֻ֣ם ׀ אֲדֹנָ֣י יְהוִ֗ה אִם־ אֶחְפֹּץ֙ בְּמ֣וֹת הָרָשָׁ֔ע כִּ֣י אִם־ בְּשׁ֥וּב רָשָׁ֛ע מִדַּרְכּ֖וֹ וְחָיָ֑ה שׁ֣וּבוּ שׁ֜וּבוּ מִדַּרְכֵיכֶ֧ם הָרָעִ֛ים וְלָ֥מָּה תָמ֖וּתוּ בֵּ֥ית יִשְׂרָאֵֽל׃ ",
        "versenonikud": "אמר אליהם חי אני  נאם  אדני יהוה אם אחפץ במות הרשע כי אם בשוב רשע מדרכו וחיה שובו שובו מדרכיכם הרעים ולמה תמותו בית ישראל "
    },
    {
        "bookchapter": "יחזקאל",
        "chapter": "לג",
        "versechapter": "יב",
        "bookseder": "יחזקאל",
        "seder": "יט",
        "verseseder": "מד",
        "versenikud": "וְאַתָּ֣ה בֶן־ אָדָ֗ם אֱמֹ֤ר אֶל־ בְּנֵֽי־ עַמְּךָ֙ צִדְקַ֣ת הַצַּדִּ֗יק לֹ֤א תַצִּילֶ֙נּוּ֙ בְּי֣וֹם פִּשְׁע֔וֹ וְרִשְׁעַ֤ת הָֽרָשָׁע֙ לֹֽא־ יִכָּ֣שֶׁל בָּ֔הּ בְּי֖וֹם שׁוּב֣וֹ מֵֽרִשְׁע֑וֹ וְצַדִּ֗יק לֹ֥א יוּכַ֛ל לִֽחְי֥וֹת בָּ֖הּ בְּי֥וֹם חֲטֹאתֽוֹ׃ ",
        "versenonikud": "ואתה בן אדם אמר אל בני עמך צדקת הצדיק לא תצילנו ביום פשעו ורשעת הרשע לא יכשל בה ביום שובו מרשעו וצדיק לא יוכל לחיות בה ביום חטאתו "
    },
    {
        "bookchapter": "יחזקאל",
        "chapter": "לג",
        "versechapter": "יג",
        "bookseder": "יחזקאל",
        "seder": "יט",
        "verseseder": "מה",
        "versenikud": "בְּאָמְרִ֤י לַצַּדִּיק֙ חָיֹ֣ה יִֽחְיֶ֔ה וְהֽוּא־ בָטַ֥ח עַל־ צִדְקָת֖וֹ וְעָ֣שָׂה עָ֑וֶל כָּל־ צדקתו צִדְקֹתָיו֙ לֹ֣א תִזָּכַ֔רְנָה וּבְעַוְל֥וֹ אֲשֶׁר־ עָשָׂ֖ה בּ֥וֹ יָמֽוּת׃ ",
        "versenonikud": "באמרי לצדיק חיה יחיה והוא בטח על צדקתו ועשה עול כל צדקתו צדקתיו לא תזכרנה ובעולו אשר עשה בו ימות "
    },
    {
        "bookchapter": "יחזקאל",
        "chapter": "לג",
        "versechapter": "יד",
        "bookseder": "יחזקאל",
        "seder": "יט",
        "verseseder": "מו",
        "versenikud": "וּבְאָמְרִ֥י לָֽרָשָׁ֖ע מ֣וֹת תָּמ֑וּת וְשָׁב֙ מֵֽחַטָּאת֔וֹ וְעָשָׂ֥ה מִשְׁפָּ֖ט וּצְדָקָֽה׃ ",
        "versenonikud": "ובאמרי לרשע מות תמות ושב מחטאתו ועשה משפט וצדקה "
    },
    {
        "bookchapter": "יחזקאל",
        "chapter": "לג",
        "versechapter": "טו",
        "bookseder": "יחזקאל",
        "seder": "יט",
        "verseseder": "מז",
        "versenikud": "חֲבֹ֨ל יָשִׁ֤יב רָשָׁע֙ גְּזֵלָ֣ה יְשַׁלֵּ֔ם בְּחֻקּ֤וֹת הַֽחַיִּים֙ הָלַ֔ךְ לְבִלְתִּ֖י עֲשׂ֣וֹת עָ֑וֶל חָי֥וֹ יִֽחְיֶ֖ה לֹ֥א יָמֽוּת׃ ",
        "versenonikud": "חבל ישיב רשע גזלה ישלם בחקות החיים הלך לבלתי עשות עול חיו יחיה לא ימות "
    },
    {
        "bookchapter": "יחזקאל",
        "chapter": "לג",
        "versechapter": "טז",
        "bookseder": "יחזקאל",
        "seder": "כ",
        "verseseder": "א",
        "versenikud": "כָּל־ חטאתו חַטֹּאתָיו֙ אֲשֶׁ֣ר חָטָ֔א לֹ֥א תִזָּכַ֖רְנָה ל֑וֹ מִשְׁפָּ֧ט וּצְדָקָ֛ה עָשָׂ֖ה חָי֥וֹ יִֽחְיֶֽה׃ ",
        "versenonikud": "כל חטאתו חטאתיו אשר חטא לא תזכרנה לו משפט וצדקה עשה חיו יחיה "
    },
    {
        "bookchapter": "יחזקאל",
        "chapter": "לג",
        "versechapter": "יז",
        "bookseder": "יחזקאל",
        "seder": "כ",
        "verseseder": "ב",
        "versenikud": "וְאָמְרוּ֙ בְּנֵ֣י עַמְּךָ֔ לֹ֥א יִתָּכֵ֖ן דֶּ֣רֶךְ אֲדֹנָ֑י וְהֵ֖מָּה דַּרְכָּ֥ם לֹֽא־ יִתָּכֵֽן׃ ",
        "versenonikud": "ואמרו בני עמך לא יתכן דרך אדני והמה דרכם לא יתכן "
    },
    {
        "bookchapter": "יחזקאל",
        "chapter": "לג",
        "versechapter": "יח",
        "bookseder": "יחזקאל",
        "seder": "כ",
        "verseseder": "ג",
        "versenikud": "בְּשׁוּב־ צַדִּ֥יק מִצִּדְקָת֖וֹ וְעָ֣שָׂה עָ֑וֶל וּמֵ֖ת בָּהֶֽם׃ ",
        "versenonikud": "בשוב צדיק מצדקתו ועשה עול ומת בהם "
    },
    {
        "bookchapter": "יחזקאל",
        "chapter": "לג",
        "versechapter": "יט",
        "bookseder": "יחזקאל",
        "seder": "כ",
        "verseseder": "ד",
        "versenikud": "וּבְשׁ֤וּב רָשָׁע֙ מֵֽרִשְׁעָת֔וֹ וְעָשָׂ֥ה מִשְׁפָּ֖ט וּצְדָקָ֑ה עֲלֵיהֶ֖ם ה֥וּא יִֽחְיֶֽה׃ ",
        "versenonikud": "ובשוב רשע מרשעתו ועשה משפט וצדקה עליהם הוא יחיה "
    },
    {
        "bookchapter": "יחזקאל",
        "chapter": "לג",
        "versechapter": "כ",
        "bookseder": "יחזקאל",
        "seder": "כ",
        "verseseder": "ה",
        "versenikud": "וַאֲמַרְתֶּ֕ם לֹ֥א יִתָּכֵ֖ן דֶּ֣רֶךְ אֲדֹנָ֑י אִ֧ישׁ כִּדְרָכָ֛יו אֶשְׁפּ֥וֹט אֶתְכֶ֖ם בֵּ֥ית יִשְׂרָאֵֽל ",
        "versenonikud": "ואמרתם לא יתכן דרך אדני איש כדרכיו אשפוט אתכם בית ישראל "
    },
    {
        "bookchapter": "יחזקאל",
        "chapter": "לג",
        "versechapter": "כא",
        "bookseder": "יחזקאל",
        "seder": "כ",
        "verseseder": "ו",
        "versenikud": "וַיְהִ֞י בִּשְׁתֵּ֧י עֶשְׂרֵ֣ה שָׁנָ֗ה בָּעֲשִׂרִ֛י בַּחֲמִשָּׁ֥ה לַחֹ֖דֶשׁ לְגָלוּתֵ֑נוּ בָּא־ אֵלַ֨י הַפָּלִ֧יט מִירוּשָׁלִַ֛ם לֵאמֹ֖ר הֻכְּתָ֥ה הָעִֽיר׃ ",
        "versenonikud": "ויהי בשתי עשרה שנה בעשרי בחמשה לחדש לגלותנו בא אלי הפליט מירושלם לאמר הכתה העיר "
    },
    {
        "bookchapter": "יחזקאל",
        "chapter": "לג",
        "versechapter": "כב",
        "bookseder": "יחזקאל",
        "seder": "כ",
        "verseseder": "ז",
        "versenikud": "וְיַד־ יְהוָה֩ הָיְתָ֨ה אֵלַ֜י בָּעֶ֗רֶב לִפְנֵי֙ בּ֣וֹא הַפָּלִ֔יט וַיִּפְתַּ֣ח אֶת־ פִּ֔י עַד־ בּ֥וֹא אֵלַ֖י בַּבֹּ֑קֶר וַיִּפָּ֣תַח פִּ֔י וְלֹ֥א נֶאֱלַ֖מְתִּי עֽוֹד׃ ",
        "versenonikud": "ויד יהוה היתה אלי בערב לפני בוא הפליט ויפתח את פי עד בוא אלי בבקר ויפתח פי ולא נאלמתי עוד "
    },
    {
        "bookchapter": "יחזקאל",
        "chapter": "לג",
        "versechapter": "כג",
        "bookseder": "יחזקאל",
        "seder": "כ",
        "verseseder": "ח",
        "versenikud": "וַיְהִ֥י דְבַר־ יְהֹוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "לג",
        "versechapter": "כד",
        "bookseder": "יחזקאל",
        "seder": "כ",
        "verseseder": "ט",
        "versenikud": "בֶּן־ אָדָ֗ם יֹ֠שְׁבֵי הֶחֳרָב֨וֹת הָאֵ֜לֶּה עַל־ אַדְמַ֤ת יִשְׂרָאֵל֙ אֹמְרִ֣ים לֵאמֹ֔ר אֶחָד֙ הָיָ֣ה אַבְרָהָ֔ם וַיִּירַ֖שׁ אֶת־ הָאָ֑רֶץ וַאֲנַ֣חְנוּ רַבִּ֔ים לָ֛נוּ נִתְּנָ֥ה הָאָ֖רֶץ לְמוֹרָשָֽׁה׃ ",
        "versenonikud": "בן אדם ישבי החרבות האלה על אדמת ישראל אמרים לאמר אחד היה אברהם ויירש את הארץ ואנחנו רבים לנו נתנה הארץ למורשה "
    },
    {
        "bookchapter": "יחזקאל",
        "chapter": "לג",
        "versechapter": "כה",
        "bookseder": "יחזקאל",
        "seder": "כ",
        "verseseder": "י",
        "versenikud": "לָכֵן֩ אֱמֹ֨ר אֲלֵיהֶ֜ם כֹּֽה־ אָמַ֣ר ׀ אֲדֹנָ֣י יְהֹוִ֗ה עַל־ הַדָּ֧ם ׀ תֹּאכֵ֛לוּ וְעֵינֵכֶ֛ם תִּשְׂא֥וּ אֶל־ גִּלּוּלֵיכֶ֖ם וְדָ֣ם תִּשְׁפֹּ֑כוּ וְהָאָ֖רֶץ תִּירָֽשׁוּ׃ ",
        "versenonikud": "לכן אמר אליהם כה אמר  אדני יהוה על הדם  תאכלו ועינכם תשאו אל גלוליכם ודם תשפכו והארץ תירשו "
    },
    {
        "bookchapter": "יחזקאל",
        "chapter": "לג",
        "versechapter": "כו",
        "bookseder": "יחזקאל",
        "seder": "כ",
        "verseseder": "יא",
        "versenikud": "עֲמַדְתֶּ֤ם עַֽל־ חַרְבְּכֶם֙ עֲשִׂיתֶ֣ן תּוֹעֵבָ֔ה וְאִ֛ישׁ אֶת־ אֵ֥שֶׁת רֵעֵ֖הוּ טִמֵּאתֶ֑ם וְהָאָ֖רֶץ תִּירָֽשׁוּ׃ ",
        "versenonikud": "עמדתם על חרבכם עשיתן תועבה ואיש את אשת רעהו טמאתם והארץ תירשו "
    },
    {
        "bookchapter": "יחזקאל",
        "chapter": "לג",
        "versechapter": "כז",
        "bookseder": "יחזקאל",
        "seder": "כ",
        "verseseder": "יב",
        "versenikud": "כֹּֽה־ תֹאמַ֨ר אֲלֵהֶ֜ם כֹּה־ אָמַ֨ר אֲדֹנָ֣י יְהוִה֮ חַי־ אָנִי֒ אִם־ לֹ֞א אֲשֶׁ֤ר בֶּֽחֳרָבוֹת֙ בַּחֶ֣רֶב יִפֹּ֔לוּ וַֽאֲשֶׁר֙ עַל־ פְּנֵ֣י הַשָּׂדֶ֔ה לַחַיָּ֥ה נְתַתִּ֖יו לְאָכְל֑וֹ וַאֲשֶׁ֛ר בַּמְּצָד֥וֹת וּבַמְּעָר֖וֹת בַּדֶּ֥בֶר יָמֽוּתוּ׃ ",
        "versenonikud": "כה תאמר אלהם כה אמר אדני יהוה חי אני אם לא אשר בחרבות בחרב יפלו ואשר על פני השדה לחיה נתתיו לאכלו ואשר במצדות ובמערות בדבר ימותו "
    },
    {
        "bookchapter": "יחזקאל",
        "chapter": "לג",
        "versechapter": "כח",
        "bookseder": "יחזקאל",
        "seder": "כ",
        "verseseder": "יג",
        "versenikud": "וְנָתַתִּ֤י אֶת־ הָאָ֙רֶץ֙ שְׁמָמָ֣ה וּמְשַׁמָּ֔ה וְנִשְׁבַּ֖ת גְּא֣וֹן עֻזָּ֑הּ וְשָֽׁמְמ֛וּ הָרֵ֥י יִשְׂרָאֵ֖ל מֵאֵ֥ין עוֹבֵֽר׃ ",
        "versenonikud": "ונתתי את הארץ שממה ומשמה ונשבת גאון עזה ושממו הרי ישראל מאין עובר "
    },
    {
        "bookchapter": "יחזקאל",
        "chapter": "לג",
        "versechapter": "כט",
        "bookseder": "יחזקאל",
        "seder": "כ",
        "verseseder": "יד",
        "versenikud": "וְיָדְע֖וּ כִּֽי־ אֲנִ֣י יְהוָ֑ה בְּתִתִּ֤י אֶת־ הָאָ֙רֶץ֙ שְׁמָמָ֣ה וּמְשַׁמָּ֔ה עַ֥ל כָּל־ תּוֹעֲבֹתָ֖ם אֲשֶׁ֥ר עָשֽׂוּ׃ ",
        "versenonikud": "וידעו כי אני יהוה בתתי את הארץ שממה ומשמה על כל תועבתם אשר עשו "
    },
    {
        "bookchapter": "יחזקאל",
        "chapter": "לג",
        "versechapter": "ל",
        "bookseder": "יחזקאל",
        "seder": "כ",
        "verseseder": "טו",
        "versenikud": "וְאַתָּ֣ה בֶן־ אָדָ֔ם בְּנֵ֣י עַמְּךָ֗ הַנִּדְבָּרִ֤ים בְּךָ֙ אֵ֣צֶל הַקִּיר֔וֹת וּבְפִתְחֵ֖י הַבָּתִּ֑ים וְדִבֶּר־ חַ֣ד אֶת־ אַחַ֗ד אִ֤ישׁ אֶת־ אָחִיו֙ לֵאמֹ֔ר בֹּֽאוּ־ נָ֣א וְשִׁמְע֔וּ מָ֣ה הַדָּבָ֔ר הַיּוֹצֵ֖א מֵאֵ֥ת יְהוָֽה׃ ",
        "versenonikud": "ואתה בן אדם בני עמך הנדברים בך אצל הקירות ובפתחי הבתים ודבר חד את אחד איש את אחיו לאמר באו נא ושמעו מה הדבר היוצא מאת יהוה "
    },
    {
        "bookchapter": "יחזקאל",
        "chapter": "לג",
        "versechapter": "לא",
        "bookseder": "יחזקאל",
        "seder": "כ",
        "verseseder": "טז",
        "versenikud": "וְיָב֣וֹאוּ אֵ֠לֶיךָ כִּמְבוֹא־ עָ֞ם וְיֵשְׁב֤וּ לְפָנֶ֙יךָ֙ עַמִּ֔י וְשָֽׁמְעוּ֙ אֶת־ דְּבָרֶ֔יךָ וְאוֹתָ֖ם לֹ֣א יַֽעֲשׂ֑וּ כִּֽי־ עֲגָבִ֤ים בְּפִיהֶם֙ הֵ֣מָּה עֹשִׂ֔ים אַחֲרֵ֥י בִצְעָ֖ם לִבָּ֥ם הֹלֵֽךְ׃ ",
        "versenonikud": "ויבואו אליך כמבוא עם וישבו לפניך עמי ושמעו את דבריך ואותם לא יעשו כי עגבים בפיהם המה עשים אחרי בצעם לבם הלך "
    },
    {
        "bookchapter": "יחזקאל",
        "chapter": "לג",
        "versechapter": "לב",
        "bookseder": "יחזקאל",
        "seder": "כ",
        "verseseder": "יז",
        "versenikud": "וְהִנְּךָ֤ לָהֶם֙ כְּשִׁ֣יר עֲגָבִ֔ים יְפֵ֥ה ק֖וֹל וּמֵטִ֣ב נַגֵּ֑ן וְשָֽׁמְעוּ֙ אֶת־ דְּבָרֶ֔יךָ וְעֹשִׂ֥ים אֵינָ֖ם אוֹתָֽם׃ ",
        "versenonikud": "והנך להם כשיר עגבים יפה קול ומטב נגן ושמעו את דבריך ועשים אינם אותם "
    },
    {
        "bookchapter": "יחזקאל",
        "chapter": "לג",
        "versechapter": "לג",
        "bookseder": "יחזקאל",
        "seder": "כ",
        "verseseder": "יח",
        "versenikud": "וּבְבֹאָ֑הּ הִנֵּ֣ה בָאָ֔ה וְיָ֣דְע֔וּ כִּ֥י נָבִ֖יא הָיָ֥ה בְתוֹכָֽם׃ ",
        "versenonikud": "ובבאה הנה באה וידעו כי נביא היה בתוכם "
    }
]