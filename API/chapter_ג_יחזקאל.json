[
    {
        "bookchapter": "יחזקאל",
        "chapter": "ג",
        "versechapter": "א",
        "bookseder": "יחזקאל",
        "seder": "א",
        "verseseder": "לט",
        "versenikud": "וַיֹּ֣אמֶר אֵלַ֔י בֶּן־ אָדָ֕ם אֵ֥ת אֲשֶׁר־ תִּמְצָ֖א אֱכ֑וֹל אֱכוֹל֙ אֶת־ הַמְּגִלָּ֣ה הַזֹּ֔את וְלֵ֥ךְ דַּבֵּ֖ר אֶל־ בֵּ֥ית יִשְׂרָאֵֽל׃ ",
        "versenonikud": "ויאמר אלי בן אדם את אשר תמצא אכול אכול את המגלה הזאת ולך דבר אל בית ישראל "
    },
    {
        "bookchapter": "יחזקאל",
        "chapter": "ג",
        "versechapter": "ב",
        "bookseder": "יחזקאל",
        "seder": "א",
        "verseseder": "מ",
        "versenikud": "וָאֶפְתַּ֖ח אֶת־ פִּ֑י וַיַּ֣אֲכִלֵ֔נִי אֵ֖ת הַמְּגִלָּ֥ה הַזֹּֽאת׃ ",
        "versenonikud": "ואפתח את פי ויאכלני את המגלה הזאת "
    },
    {
        "bookchapter": "יחזקאל",
        "chapter": "ג",
        "versechapter": "ג",
        "bookseder": "יחזקאל",
        "seder": "א",
        "verseseder": "מא",
        "versenikud": "וַיֹּ֣אמֶר אֵלַ֗י בֶּן־ אָדָם֙ בִּטְנְךָ֤ תַֽאֲכֵל֙ וּמֵעֶ֣יךָ תְמַלֵּ֔א אֵ֚ת הַמְּגִלָּ֣ה הַזֹּ֔את אֲשֶׁ֥ר אֲנִ֖י נֹתֵ֣ן אֵלֶ֑יךָ וָאֹ֣כְלָ֔ה וַתְּהִ֥י בְּפִ֖י כִּדְבַ֥שׁ לְמָתֽוֹק׃ ",
        "versenonikud": "ויאמר אלי בן אדם בטנך תאכל ומעיך תמלא את המגלה הזאת אשר אני נתן אליך ואכלה ותהי בפי כדבש למתוק "
    },
    {
        "bookchapter": "יחזקאל",
        "chapter": "ג",
        "versechapter": "ד",
        "bookseder": "יחזקאל",
        "seder": "א",
        "verseseder": "מב",
        "versenikud": "וַיֹּ֖אמֶר אֵלָ֑י בֶּן־ אָדָ֗ם לֶךְ־ בֹּא֙ אֶל־ בֵּ֣ית יִשְׂרָאֵ֔ל וְדִבַּרְתָּ֥ בִדְבָרַ֖י אֲלֵיהֶֽם׃ ",
        "versenonikud": "ויאמר אלי בן אדם לך בא אל בית ישראל ודברת בדברי אליהם "
    },
    {
        "bookchapter": "יחזקאל",
        "chapter": "ג",
        "versechapter": "ה",
        "bookseder": "יחזקאל",
        "seder": "א",
        "verseseder": "מג",
        "versenikud": "כִּ֡י לֹא֩ אֶל־ עַ֨ם עִמְקֵ֥י שָׂפָ֛ה וְכִבְדֵ֥י לָשׁ֖וֹן אַתָּ֣ה שָׁל֑וּחַ אֶל־ בֵּ֖ית יִשְׂרָאֵֽל׃ ",
        "versenonikud": "כי לא אל עם עמקי שפה וכבדי לשון אתה שלוח אל בית ישראל "
    },
    {
        "bookchapter": "יחזקאל",
        "chapter": "ג",
        "versechapter": "ו",
        "bookseder": "יחזקאל",
        "seder": "א",
        "verseseder": "מד",
        "versenikud": "לֹ֣א ׀ אֶל־ עַמִּ֣ים רַבִּ֗ים עִמְקֵ֤י שָׂפָה֙ וְכִבְדֵ֣י לָשׁ֔וֹן אֲשֶׁ֥ר לֹֽא־ תִשְׁמַ֖ע דִּבְרֵיהֶ֑ם אִם־ לֹ֤א אֲלֵיהֶם֙ שְׁלַחְתִּ֔יךָ הֵ֖מָּה יִשְׁמְע֥וּ אֵלֶֽיךָ׃ ",
        "versenonikud": "לא  אל עמים רבים עמקי שפה וכבדי לשון אשר לא תשמע דבריהם אם לא אליהם שלחתיך המה ישמעו אליך "
    },
    {
        "bookchapter": "יחזקאל",
        "chapter": "ג",
        "versechapter": "ז",
        "bookseder": "יחזקאל",
        "seder": "א",
        "verseseder": "מה",
        "versenikud": "וּבֵ֣ית יִשְׂרָאֵ֗ל לֹ֤א יֹאבוּ֙ לִשְׁמֹ֣עַ אֵלֶ֔יךָ כִּֽי־ אֵינָ֥ם אֹבִ֖ים לִשְׁמֹ֣עַ אֵלָ֑י כִּ֚י כָּל־ בֵּ֣ית יִשְׂרָאֵ֔ל חִזְקֵי־ מֵ֥צַח וּקְשֵׁי־ לֵ֖ב הֵֽמָּה׃ ",
        "versenonikud": "ובית ישראל לא יאבו לשמע אליך כי אינם אבים לשמע אלי כי כל בית ישראל חזקי מצח וקשי לב המה "
    },
    {
        "bookchapter": "יחזקאל",
        "chapter": "ג",
        "versechapter": "ח",
        "bookseder": "יחזקאל",
        "seder": "א",
        "verseseder": "מו",
        "versenikud": "הִנֵּ֨ה נָתַ֧תִּי אֶת־ פָּנֶ֛יךָ חֲזָקִ֖ים לְעֻמַּ֣ת פְּנֵיהֶ֑ם וְאֶֽת־ מִצְחֲךָ֥ חָזָ֖ק לְעֻמַּ֥ת מִצְחָֽם׃ ",
        "versenonikud": "הנה נתתי את פניך חזקים לעמת פניהם ואת מצחך חזק לעמת מצחם "
    },
    {
        "bookchapter": "יחזקאל",
        "chapter": "ג",
        "versechapter": "ט",
        "bookseder": "יחזקאל",
        "seder": "א",
        "verseseder": "מז",
        "versenikud": "כְּשָׁמִ֛יר חָזָ֥ק מִצֹּ֖ר נָתַ֣תִּי מִצְחֶ֑ךָ לֹֽא־ תִירָ֤א אוֹתָם֙ וְלֹא־ תֵחַ֣ת מִפְּנֵיהֶ֔ם כִּ֛י בֵּֽית־ מְרִ֖י הֵֽמָּה׃ ",
        "versenonikud": "כשמיר חזק מצר נתתי מצחך לא תירא אותם ולא תחת מפניהם כי בית מרי המה "
    },
    {
        "bookchapter": "יחזקאל",
        "chapter": "ג",
        "versechapter": "י",
        "bookseder": "יחזקאל",
        "seder": "א",
        "verseseder": "מח",
        "versenikud": "וַיֹּ֖אמֶר אֵלָ֑י בֶּן־ אָדָ֕ם אֶת־ כָּל־ דְּבָרַי֙ אֲשֶׁ֣ר אֲדַבֵּ֣ר אֵלֶ֔יךָ קַ֥ח בִּֽלְבָבְךָ֖ וּבְאָזְנֶ֥יךָ שְׁמָֽע׃ ",
        "versenonikud": "ויאמר אלי בן אדם את כל דברי אשר אדבר אליך קח בלבבך ובאזניך שמע "
    },
    {
        "bookchapter": "יחזקאל",
        "chapter": "ג",
        "versechapter": "יא",
        "bookseder": "יחזקאל",
        "seder": "א",
        "verseseder": "מט",
        "versenikud": "וְלֵ֨ךְ בֹּ֤א אֶל־ הַגּוֹלָה֙ אֶל־ בְּנֵ֣י עַמֶּ֔ךָ וְדִבַּרְתָּ֤ אֲלֵיהֶם֙ וְאָמַרְתָּ֣ אֲלֵיהֶ֔ם כֹּ֥ה אָמַ֖ר אֲדֹנָ֣י יְהֹוִ֑ה אִֽם־ יִשְׁמְע֖וּ וְאִם־ יֶחְדָּֽלוּ׃ ",
        "versenonikud": "ולך בא אל הגולה אל בני עמך ודברת אליהם ואמרת אליהם כה אמר אדני יהוה אם ישמעו ואם יחדלו "
    },
    {
        "bookchapter": "יחזקאל",
        "chapter": "ג",
        "versechapter": "יב",
        "bookseder": "יחזקאל",
        "seder": "ב",
        "verseseder": "א",
        "versenikud": "וַתִּשָּׂאֵ֣נִי ר֔וּחַ וָאֶשְׁמַ֣ע אַחֲרַ֔י ק֖וֹל רַ֣עַשׁ גָּד֑וֹל בָּר֥וּךְ כְּבוֹד־ יְהוָ֖ה מִמְּקוֹמֽוֹ׃ ",
        "versenonikud": "ותשאני רוח ואשמע אחרי קול רעש גדול ברוך כבוד יהוה ממקומו "
    },
    {
        "bookchapter": "יחזקאל",
        "chapter": "ג",
        "versechapter": "יג",
        "bookseder": "יחזקאל",
        "seder": "ב",
        "verseseder": "ב",
        "versenikud": "וְק֣וֹל ׀ כַּנְפֵ֣י הַחַיּ֗וֹת מַשִּׁיקוֹת֙ אִשָּׁ֣ה אֶל־ אֲחוֹתָ֔הּ וְק֥וֹל הָאוֹפַנִּ֖ים לְעֻמָּתָ֑ם וְק֖וֹל רַ֥עַשׁ גָּדֽוֹל׃ ",
        "versenonikud": "וקול  כנפי החיות משיקות אשה אל אחותה וקול האופנים לעמתם וקול רעש גדול "
    },
    {
        "bookchapter": "יחזקאל",
        "chapter": "ג",
        "versechapter": "יד",
        "bookseder": "יחזקאל",
        "seder": "ב",
        "verseseder": "ג",
        "versenikud": "וְר֥וּחַ נְשָׂאַ֖תְנִי וַתִּקָּחֵ֑נִי וָאֵלֵ֥ךְ מַר֙ בַּחֲמַ֣ת רוּחִ֔י וְיַד־ יְהוָ֥ה עָלַ֖י חָזָֽקָה׃ ",
        "versenonikud": "ורוח נשאתני ותקחני ואלך מר בחמת רוחי ויד יהוה עלי חזקה "
    },
    {
        "bookchapter": "יחזקאל",
        "chapter": "ג",
        "versechapter": "טו",
        "bookseder": "יחזקאל",
        "seder": "ב",
        "verseseder": "ד",
        "versenikud": "וָאָב֨וֹא אֶל־ הַגּוֹלָ֜ה תֵּ֣ל אָ֠בִיב הַיֹּשְׁבִ֤ים אֶֽל־ נְהַר־ כְּבָר֙ ואשר וָֽאֵשֵׁ֔ב הֵ֖מָּה יוֹשְׁבִ֣ים שָׁ֑ם וָאֵשֵׁ֥ב שָׁ֛ם שִׁבְעַ֥ת יָמִ֖ים מַשְׁמִ֥ים בְּתוֹכָֽם׃ ",
        "versenonikud": "ואבוא אל הגולה תל אביב הישבים אל נהר כבר ואשר ואשב המה יושבים שם ואשב שם שבעת ימים משמים בתוכם "
    },
    {
        "bookchapter": "יחזקאל",
        "chapter": "ג",
        "versechapter": "טז",
        "bookseder": "יחזקאל",
        "seder": "ב",
        "verseseder": "ה",
        "versenikud": "וַיְהִ֕י מִקְצֵ֖ה שִׁבְעַ֣ת יָמִ֑ים וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי מקצה שבעת ימים ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "ג",
        "versechapter": "יז",
        "bookseder": "יחזקאל",
        "seder": "ב",
        "verseseder": "ו",
        "versenikud": "בֶּן־ אָדָ֕ם צֹפֶ֥ה נְתַתִּ֖יךָ לְבֵ֣ית יִשְׂרָאֵ֑ל וְשָׁמַעְתָּ֤ מִפִּי֙ דָּבָ֔ר וְהִזְהַרְתָּ֥ אוֹתָ֖ם מִמֶּֽנִּי׃ ",
        "versenonikud": "בן אדם צפה נתתיך לבית ישראל ושמעת מפי דבר והזהרת אותם ממני "
    },
    {
        "bookchapter": "יחזקאל",
        "chapter": "ג",
        "versechapter": "יח",
        "bookseder": "יחזקאל",
        "seder": "ב",
        "verseseder": "ז",
        "versenikud": "בְּאָמְרִ֤י לָֽרָשָׁע֙ מ֣וֹת תָּמ֔וּת וְלֹ֣א הִזְהַרְתּ֗וֹ וְלֹ֥א דִבַּ֛רְתָּ לְהַזְהִ֥יר רָשָׁ֛ע מִדַּרְכּ֥וֹ הָרְשָׁעָ֖ה לְחַיֹּת֑וֹ ה֤וּא רָשָׁע֙ בַּעֲוֺנ֣וֹ יָמ֔וּת וְדָמ֖וֹ מִיָּדְךָ֥ אֲבַקֵּֽשׁ׃ ",
        "versenonikud": "באמרי לרשע מות תמות ולא הזהרתו ולא דברת להזהיר רשע מדרכו הרשעה לחיתו הוא רשע בעונו ימות ודמו מידך אבקש "
    },
    {
        "bookchapter": "יחזקאל",
        "chapter": "ג",
        "versechapter": "יט",
        "bookseder": "יחזקאל",
        "seder": "ב",
        "verseseder": "ח",
        "versenikud": "וְאַתָּה֙ כִּֽי־ הִזְהַ֣רְתָּ רָשָׁ֔ע וְלֹא־ שָׁב֙ מֵֽרִשְׁע֔וֹ וּמִדַּרְכּ֖וֹ הָרְשָׁעָ֑ה ה֚וּא בַּעֲוֺנ֣וֹ יָמ֔וּת וְאַתָּ֖ה אֶֽת־ נַפְשְׁךָ֥ הִצַּֽלְתָּ׃ ",
        "versenonikud": "ואתה כי הזהרת רשע ולא שב מרשעו ומדרכו הרשעה הוא בעונו ימות ואתה את נפשך הצלת "
    },
    {
        "bookchapter": "יחזקאל",
        "chapter": "ג",
        "versechapter": "כ",
        "bookseder": "יחזקאל",
        "seder": "ב",
        "verseseder": "ט",
        "versenikud": "וּבְשׁ֨וּב צַדִּ֤יק מִצִּדְקוֹ֙ וְעָ֣שָׂה עָ֔וֶל וְנָתַתִּ֥י מִכְשׁ֛וֹל לְפָנָ֖יו ה֣וּא יָמ֑וּת כִּ֣י לֹ֤א הִזְהַרְתּוֹ֙ בְּחַטָּאת֣וֹ יָמ֔וּת וְלֹ֣א תִזָּכַ֗רְןָ צִדְקֹתָו֙ אֲשֶׁ֣ר עָשָׂ֔ה וְדָמ֖וֹ מִיָּדְךָ֥ אֲבַקֵּֽשׁ׃ ",
        "versenonikud": "ובשוב צדיק מצדקו ועשה עול ונתתי מכשול לפניו הוא ימות כי לא הזהרתו בחטאתו ימות ולא תזכרן צדקתו אשר עשה ודמו מידך אבקש "
    },
    {
        "bookchapter": "יחזקאל",
        "chapter": "ג",
        "versechapter": "כא",
        "bookseder": "יחזקאל",
        "seder": "ב",
        "verseseder": "י",
        "versenikud": "וְאַתָּ֞ה כִּ֧י הִזְהַרְתּ֣וֹ צַדִּ֗יק לְבִלְתִּ֥י חֲטֹ֛א צַדִּ֖יק וְה֣וּא לֹא־ חָטָ֑א חָי֤וֹ יִֽחְיֶה֙ כִּ֣י נִזְהָ֔ר וְאַתָּ֖ה אֶֽת־ נַפְשְׁךָ֥ הִצַּֽלְתָּ׃ ",
        "versenonikud": "ואתה כי הזהרתו צדיק לבלתי חטא צדיק והוא לא חטא חיו יחיה כי נזהר ואתה את נפשך הצלת "
    },
    {
        "bookchapter": "יחזקאל",
        "chapter": "ג",
        "versechapter": "כב",
        "bookseder": "יחזקאל",
        "seder": "ב",
        "verseseder": "יא",
        "versenikud": "וַתְּהִ֥י עָלַ֛י שָׁ֖ם יַד־ יְהוָ֑ה וַיֹּ֣אמֶר אֵלַ֗י ק֥וּם צֵא֙ אֶל־ הַבִּקְעָ֔ה וְשָׁ֖ם אֲדַבֵּ֥ר אוֹתָֽךְ׃ ",
        "versenonikud": "ותהי עלי שם יד יהוה ויאמר אלי קום צא אל הבקעה ושם אדבר אותך "
    },
    {
        "bookchapter": "יחזקאל",
        "chapter": "ג",
        "versechapter": "כג",
        "bookseder": "יחזקאל",
        "seder": "ב",
        "verseseder": "יב",
        "versenikud": "וָאָקוּם֮ וָאֵצֵ֣א אֶל־ הַבִּקְעָה֒ וְהִנֵּה־ שָׁ֤ם כְּבוֹד־ יְהוָה֙ עֹמֵ֔ד כַּכָּב֕וֹד אֲשֶׁ֥ר רָאִ֖יתִי עַל־ נְהַר־ כְּבָ֑ר וָאֶפֹּ֖ל עַל־ פָּנָֽי׃ ",
        "versenonikud": "ואקום ואצא אל הבקעה והנה שם כבוד יהוה עמד ככבוד אשר ראיתי על נהר כבר ואפל על פני "
    },
    {
        "bookchapter": "יחזקאל",
        "chapter": "ג",
        "versechapter": "כד",
        "bookseder": "יחזקאל",
        "seder": "ב",
        "verseseder": "יג",
        "versenikud": "וַתָּבֹא־ בִ֣י ר֔וּחַ וַתַּעֲמִדֵ֖נִי עַל־ רַגְלָ֑י וַיְדַבֵּ֤ר אֹתִי֙ וַיֹּ֣אמֶר אֵלַ֔י בֹּ֥א הִסָּגֵ֖ר בְּת֥וֹךְ בֵּיתֶֽךָ׃ ",
        "versenonikud": "ותבא בי רוח ותעמדני על רגלי וידבר אתי ויאמר אלי בא הסגר בתוך ביתך "
    },
    {
        "bookchapter": "יחזקאל",
        "chapter": "ג",
        "versechapter": "כה",
        "bookseder": "יחזקאל",
        "seder": "ב",
        "verseseder": "יד",
        "versenikud": "וְאַתָּ֣ה בֶן־ אָדָ֗ם הִנֵּ֨ה נָתְנ֤וּ עָלֶ֙יךָ֙ עֲבוֹתִ֔ים וַאֲסָר֖וּךָ בָּהֶ֑ם וְלֹ֥א תֵצֵ֖א בְּתוֹכָֽם׃ ",
        "versenonikud": "ואתה בן אדם הנה נתנו עליך עבותים ואסרוך בהם ולא תצא בתוכם "
    },
    {
        "bookchapter": "יחזקאל",
        "chapter": "ג",
        "versechapter": "כו",
        "bookseder": "יחזקאל",
        "seder": "ב",
        "verseseder": "טו",
        "versenikud": "וּלְשֽׁוֹנְךָ֙ אַדְבִּ֣יק אֶל־ חִכֶּ֔ךָ וְנֶֽאֱלַ֔מְתָּ וְלֹא־ תִֽהְיֶ֥ה לָהֶ֖ם לְאִ֣ישׁ מוֹכִ֑יחַ כִּ֛י בֵּ֥ית מְרִ֖י הֵֽמָּה׃ ",
        "versenonikud": "ולשונך אדביק אל חכך ונאלמת ולא תהיה להם לאיש מוכיח כי בית מרי המה "
    },
    {
        "bookchapter": "יחזקאל",
        "chapter": "ג",
        "versechapter": "כז",
        "bookseder": "יחזקאל",
        "seder": "ב",
        "verseseder": "טז",
        "versenikud": "וּֽבְדַבְּרִ֤י אֽוֹתְךָ֙ אֶפְתַּ֣ח אֶת־ פִּ֔יךָ וְאָמַרְתָּ֣ אֲלֵיהֶ֔ם כֹּ֥ה אָמַ֖ר אֲדֹנָ֣י יְהֹוִ֑ה הַשֹּׁמֵ֤עַ ׀ יִשְׁמָע֙ וְהֶחָדֵ֣ל ׀ יֶחְדָּ֔ל כִּ֛י בֵּ֥ית מְרִ֖י הֵֽמָּה׃ ",
        "versenonikud": "ובדברי אותך אפתח את פיך ואמרת אליהם כה אמר אדני יהוה השמע  ישמע והחדל  יחדל כי בית מרי המה "
    }
]