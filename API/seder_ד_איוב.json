[
    {
        "bookchapter": "איוב",
        "chapter": "יז",
        "versechapter": "ט",
        "bookseder": "איוב",
        "seder": "ד",
        "verseseder": "א",
        "versenikud": "וְיֹאחֵ֣ז צַדִּ֣יק דַּרְכּ֑וֹ וּֽטֳהָר־ יָ֝דַ֗יִם יֹסִ֥יף אֹֽמֶץ׃ ",
        "versenonikud": "ויאחז צדיק דרכו וטהר ידים יסיף אמץ "
    },
    {
        "bookchapter": "איוב",
        "chapter": "יז",
        "versechapter": "י",
        "bookseder": "איוב",
        "seder": "ד",
        "verseseder": "ב",
        "versenikud": "וְֽאוּלָ֗ם כֻּלָּ֣ם תָּ֭שֻׁבוּ וּבֹ֣אוּ נָ֑א וְלֹֽא־ אֶמְצָ֖א בָכֶ֣ם חָכָֽם׃ ",
        "versenonikud": "ואולם כלם תשבו ובאו נא ולא אמצא בכם חכם "
    },
    {
        "bookchapter": "איוב",
        "chapter": "יז",
        "versechapter": "יא",
        "bookseder": "איוב",
        "seder": "ד",
        "verseseder": "ג",
        "versenikud": "יָמַ֣י עָ֭בְרוּ זִמֹּתַ֣י נִתְּק֑וּ מ֖וֹרָשֵׁ֣י לְבָבִֽי׃ ",
        "versenonikud": "ימי עברו זמתי נתקו מורשי לבבי "
    },
    {
        "bookchapter": "איוב",
        "chapter": "יז",
        "versechapter": "יב",
        "bookseder": "איוב",
        "seder": "ד",
        "verseseder": "ד",
        "versenikud": "לַ֭יְלָה לְי֣וֹם יָשִׂ֑ימוּ א֝֗וֹר קָר֥וֹב מִפְּנֵי־ חֹֽשֶׁךְ׃ ",
        "versenonikud": "לילה ליום ישימו אור קרוב מפני חשך "
    },
    {
        "bookchapter": "איוב",
        "chapter": "יז",
        "versechapter": "יג",
        "bookseder": "איוב",
        "seder": "ד",
        "verseseder": "ה",
        "versenikud": "אִם־ אֲ֭קַוֶּה שְׁא֣וֹל בֵּיתִ֑י בַּ֝חֹ֗שֶׁךְ רִפַּ֥דְתִּי יְצוּעָֽי׃ ",
        "versenonikud": "אם אקוה שאול ביתי בחשך רפדתי יצועי "
    },
    {
        "bookchapter": "איוב",
        "chapter": "יז",
        "versechapter": "יד",
        "bookseder": "איוב",
        "seder": "ד",
        "verseseder": "ו",
        "versenikud": "לַשַּׁ֣חַת קָ֭רָאתִי אָ֣בִי אָ֑תָּה אִמִּ֥י וַ֝אֲחֹתִ֗י לָֽרִמָּֽה׃ ",
        "versenonikud": "לשחת קראתי אבי אתה אמי ואחתי לרמה "
    },
    {
        "bookchapter": "איוב",
        "chapter": "יז",
        "versechapter": "טו",
        "bookseder": "איוב",
        "seder": "ד",
        "verseseder": "ז",
        "versenikud": "וְ֭אַיֵּה אֵפ֣וֹ תִקְוָתִ֑י וְ֝תִקְוָתִ֗י מִ֣י יְשׁוּרֶֽנָּה׃ ",
        "versenonikud": "ואיה אפו תקותי ותקותי מי ישורנה "
    },
    {
        "bookchapter": "איוב",
        "chapter": "יז",
        "versechapter": "טז",
        "bookseder": "איוב",
        "seder": "ד",
        "verseseder": "ח",
        "versenikud": "בַּדֵּ֣י שְׁאֹ֣ל תֵּרַ֑דְנָה אִם־ יַ֖חַד עַל־ עָפָ֣ר נָֽחַת׃ ",
        "versenonikud": "בדי שאל תרדנה אם יחד על עפר נחת "
    },
    {
        "bookchapter": "איוב",
        "chapter": "יח",
        "versechapter": "א",
        "bookseder": "איוב",
        "seder": "ד",
        "verseseder": "ט",
        "versenikud": "וַ֭יַּעַן בִּלְדַּ֥ד הַשֻּׁחִ֗י וַיֹּאמַֽר׃ ",
        "versenonikud": "ויען בלדד השחי ויאמר "
    },
    {
        "bookchapter": "איוב",
        "chapter": "יח",
        "versechapter": "ב",
        "bookseder": "איוב",
        "seder": "ד",
        "verseseder": "י",
        "versenikud": "עַד־ אָ֤נָה ׀ תְּשִׂימ֣וּן קִנְצֵ֣י לְמִלִּ֑ין תָּ֝בִ֗ינוּ וְאַחַ֥ר נְדַבֵּֽר׃ ",
        "versenonikud": "עד אנה  תשימון קנצי למלין תבינו ואחר נדבר "
    },
    {
        "bookchapter": "איוב",
        "chapter": "יח",
        "versechapter": "ג",
        "bookseder": "איוב",
        "seder": "ד",
        "verseseder": "יא",
        "versenikud": "מַ֭דּוּעַ נֶחְשַׁ֣בְנוּ כַבְּהֵמָ֑ה נִ֝טְמִ֗ינוּ בְּעֵינֵיכֶֽם׃ ",
        "versenonikud": "מדוע נחשבנו כבהמה נטמינו בעיניכם "
    },
    {
        "bookchapter": "איוב",
        "chapter": "יח",
        "versechapter": "ד",
        "bookseder": "איוב",
        "seder": "ד",
        "verseseder": "יב",
        "versenikud": "טֹֽרֵ֥ף נַפְשׁ֗וֹ בְּאַ֫פּ֥וֹ הַ֭לְמַעַנְךָ תֵּעָ֣זַב אָ֑רֶץ וְיֶעְתַּק־ צ֝֗וּר מִמְּקֹמֽוֹ׃ ",
        "versenonikud": "טרף נפשו באפו הלמענך תעזב ארץ ויעתק צור ממקמו "
    },
    {
        "bookchapter": "איוב",
        "chapter": "יח",
        "versechapter": "ה",
        "bookseder": "איוב",
        "seder": "ד",
        "verseseder": "יג",
        "versenikud": "גַּ֤ם א֣וֹר רְשָׁעִ֣ים יִדְעָ֑ךְ וְלֹֽא־ יִ֝גַּ֗הּ שְׁבִ֣יב אִשּֽׁוֹ׃ ",
        "versenonikud": "גם אור רשעים ידעך ולא יגה שביב אשו "
    },
    {
        "bookchapter": "איוב",
        "chapter": "יח",
        "versechapter": "ו",
        "bookseder": "איוב",
        "seder": "ד",
        "verseseder": "יד",
        "versenikud": "א֭וֹר חָשַׁ֣ךְ בְּאָהֳל֑וֹ וְ֝נֵר֗וֹ עָלָ֥יו יִדְעָֽךְ׃ ",
        "versenonikud": "אור חשך באהלו ונרו עליו ידעך "
    },
    {
        "bookchapter": "איוב",
        "chapter": "יח",
        "versechapter": "ז",
        "bookseder": "איוב",
        "seder": "ד",
        "verseseder": "טו",
        "versenikud": "יֵֽ֭צְרוּ צַעֲדֵ֣י אוֹנ֑וֹ וְֽתַשְׁלִיכֵ֥הוּ עֲצָתֽוֹ׃ ",
        "versenonikud": "יצרו צעדי אונו ותשליכהו עצתו "
    },
    {
        "bookchapter": "איוב",
        "chapter": "יח",
        "versechapter": "ח",
        "bookseder": "איוב",
        "seder": "ד",
        "verseseder": "טז",
        "versenikud": "כִּֽי־ שֻׁלַּ֣ח בְּרֶ֣שֶׁת בְּרַגְלָ֑יו וְעַל־ שְׂ֝בָכָ֗ה יִתְהַלָּֽךְ׃ ",
        "versenonikud": "כי שלח ברשת ברגליו ועל שבכה יתהלך "
    },
    {
        "bookchapter": "איוב",
        "chapter": "יח",
        "versechapter": "ט",
        "bookseder": "איוב",
        "seder": "ד",
        "verseseder": "יז",
        "versenikud": "יֹאחֵ֣ז בְּעָקֵ֣ב פָּ֑ח יַחֲזֵ֖ק עָלָ֣יו צַמִּֽים׃ ",
        "versenonikud": "יאחז בעקב פח יחזק עליו צמים "
    },
    {
        "bookchapter": "איוב",
        "chapter": "יח",
        "versechapter": "י",
        "bookseder": "איוב",
        "seder": "ד",
        "verseseder": "יח",
        "versenikud": "טָמ֣וּן בָּאָ֣רֶץ חַבְל֑וֹ וּ֝מַלְכֻּדְתּ֗וֹ עֲלֵ֣י נָתִֽיב׃ ",
        "versenonikud": "טמון בארץ חבלו ומלכדתו עלי נתיב "
    },
    {
        "bookchapter": "איוב",
        "chapter": "יח",
        "versechapter": "יא",
        "bookseder": "איוב",
        "seder": "ד",
        "verseseder": "יט",
        "versenikud": "סָ֭בִיב בִּֽעֲתֻ֣הוּ בַלָּה֑וֹת וֶהֱפִיצֻ֥הוּ לְרַגְלָֽיו׃ ",
        "versenonikud": "סביב בעתהו בלהות והפיצהו לרגליו "
    },
    {
        "bookchapter": "איוב",
        "chapter": "יח",
        "versechapter": "יב",
        "bookseder": "איוב",
        "seder": "ד",
        "verseseder": "כ",
        "versenikud": "יְהִי־ רָעֵ֥ב אֹנ֑וֹ וְ֝אֵ֗יד נָכ֥וֹן לְצַלְעֽוֹ׃ ",
        "versenonikud": "יהי רעב אנו ואיד נכון לצלעו "
    },
    {
        "bookchapter": "איוב",
        "chapter": "יח",
        "versechapter": "יג",
        "bookseder": "איוב",
        "seder": "ד",
        "verseseder": "כא",
        "versenikud": "יֹ֭אכַל בַּדֵּ֣י עוֹר֑וֹ יֹאכַ֥ל בַּ֝דָּ֗יו בְּכ֣וֹר מָֽוֶת׃ ",
        "versenonikud": "יאכל בדי עורו יאכל בדיו בכור מות "
    },
    {
        "bookchapter": "איוב",
        "chapter": "יח",
        "versechapter": "יד",
        "bookseder": "איוב",
        "seder": "ד",
        "verseseder": "כב",
        "versenikud": "יִנָּתֵ֣ק מֵ֭אָהֳלוֹ מִבְטַח֑וֹ וְ֝תַצְעִדֵ֗הוּ לְמֶ֣לֶךְ בַּלָּהֽוֹת׃ ",
        "versenonikud": "ינתק מאהלו מבטחו ותצעדהו למלך בלהות "
    },
    {
        "bookchapter": "איוב",
        "chapter": "יח",
        "versechapter": "טו",
        "bookseder": "איוב",
        "seder": "ד",
        "verseseder": "כג",
        "versenikud": "תִּשְׁכּ֣וֹן בְּ֭אָהֳלוֹ מִבְּלִי־ ל֑וֹ יְזֹרֶ֖ה עַל־ נָוֵ֣הוּ גָפְרִֽית׃ ",
        "versenonikud": "תשכון באהלו מבלי לו יזרה על נוהו גפרית "
    },
    {
        "bookchapter": "איוב",
        "chapter": "יח",
        "versechapter": "טז",
        "bookseder": "איוב",
        "seder": "ד",
        "verseseder": "כד",
        "versenikud": "מִ֭תַּחַת שָֽׁרָשָׁ֣יו יִבָ֑שׁוּ וּ֝מִמַּ֗עַל יִמַּ֥ל קְצִירֽוֹ׃ ",
        "versenonikud": "מתחת שרשיו יבשו וממעל ימל קצירו "
    },
    {
        "bookchapter": "איוב",
        "chapter": "יח",
        "versechapter": "יז",
        "bookseder": "איוב",
        "seder": "ד",
        "verseseder": "כה",
        "versenikud": "זִֽכְרוֹ־ אָ֭בַד מִנִּי־ אָ֑רֶץ וְלֹא־ שֵׁ֥ם ל֝֗וֹ עַל־ פְּנֵי־ חֽוּץ׃ ",
        "versenonikud": "זכרו אבד מני ארץ ולא שם לו על פני חוץ "
    },
    {
        "bookchapter": "איוב",
        "chapter": "יח",
        "versechapter": "יח",
        "bookseder": "איוב",
        "seder": "ד",
        "verseseder": "כו",
        "versenikud": "יֶ֭הְדְּפֻהוּ מֵא֣וֹר אֶל־ חֹ֑שֶׁךְ וּֽמִתֵּבֵ֥ל יְנִדֻּֽהוּ׃ ",
        "versenonikud": "יהדפהו מאור אל חשך ומתבל ינדהו "
    },
    {
        "bookchapter": "איוב",
        "chapter": "יח",
        "versechapter": "יט",
        "bookseder": "איוב",
        "seder": "ד",
        "verseseder": "כז",
        "versenikud": "לֹ֘א נִ֤ין ל֣וֹ וְלֹא־ נֶ֣כֶד בְּעַמּ֑וֹ וְאֵ֥ין שָׂ֝רִ֗יד בִּמְגוּרָֽיו׃ ",
        "versenonikud": "לא נין לו ולא נכד בעמו ואין שריד במגוריו "
    },
    {
        "bookchapter": "איוב",
        "chapter": "יח",
        "versechapter": "כ",
        "bookseder": "איוב",
        "seder": "ד",
        "verseseder": "כח",
        "versenikud": "עַל־ י֭וֹמוֹ נָשַׁ֣מּוּ אַחֲרֹנִ֑ים וְ֝קַדְמֹנִ֗ים אָ֣חֲזוּ שָֽׂעַר׃ ",
        "versenonikud": "על יומו נשמו אחרנים וקדמנים אחזו שער "
    },
    {
        "bookchapter": "איוב",
        "chapter": "יח",
        "versechapter": "כא",
        "bookseder": "איוב",
        "seder": "ד",
        "verseseder": "כט",
        "versenikud": "אַךְ־ אֵ֭לֶּה מִשְׁכְּנ֣וֹת עַוָּ֑ל וְ֝זֶ֗ה מְק֣וֹם לֹא־ יָדַֽע־ אֵֽל׃ ",
        "versenonikud": "אך אלה משכנות עול וזה מקום לא ידע אל "
    },
    {
        "bookchapter": "איוב",
        "chapter": "יט",
        "versechapter": "א",
        "bookseder": "איוב",
        "seder": "ד",
        "verseseder": "ל",
        "versenikud": "וַיַּ֥עַן אִיּ֗וֹב וַיֹּאמַֽר׃ ",
        "versenonikud": "ויען איוב ויאמר "
    },
    {
        "bookchapter": "איוב",
        "chapter": "יט",
        "versechapter": "ב",
        "bookseder": "איוב",
        "seder": "ד",
        "verseseder": "לא",
        "versenikud": "עַד־ אָ֭נָה תּוֹגְי֣וּן נַפְשִׁ֑י וּֽתְדַכְּאוּנַ֥נִי בְמִלִּֽים׃ ",
        "versenonikud": "עד אנה תוגיון נפשי ותדכאונני במלים "
    },
    {
        "bookchapter": "איוב",
        "chapter": "יט",
        "versechapter": "ג",
        "bookseder": "איוב",
        "seder": "ד",
        "verseseder": "לב",
        "versenikud": "זֶ֤ה עֶ֣שֶׂר פְּ֭עָמִים תַּכְלִימ֑וּנִי לֹֽא־ תֵ֝בֹ֗שׁוּ תַּהְכְּרוּ־ לִֽי׃ ",
        "versenonikud": "זה עשר פעמים תכלימוני לא תבשו תהכרו לי "
    },
    {
        "bookchapter": "איוב",
        "chapter": "יט",
        "versechapter": "ד",
        "bookseder": "איוב",
        "seder": "ד",
        "verseseder": "לג",
        "versenikud": "וְאַף־ אָמְנָ֥ם שָׁגִ֑יתִי אִ֝תִּ֗י תָּלִ֥ין מְשׁוּגָתִֽי׃ ",
        "versenonikud": "ואף אמנם שגיתי אתי תלין משוגתי "
    },
    {
        "bookchapter": "איוב",
        "chapter": "יט",
        "versechapter": "ה",
        "bookseder": "איוב",
        "seder": "ד",
        "verseseder": "לד",
        "versenikud": "אִם־ אָ֭מְנָם עָלַ֣י תַּגְדִּ֑ילוּ וְתוֹכִ֥יחוּ עָ֝לַ֗י חֶרְפָּתִּֽי׃ ",
        "versenonikud": "אם אמנם עלי תגדילו ותוכיחו עלי חרפתי "
    },
    {
        "bookchapter": "איוב",
        "chapter": "יט",
        "versechapter": "ו",
        "bookseder": "איוב",
        "seder": "ד",
        "verseseder": "לה",
        "versenikud": "דְּֽעוּ־ אֵ֭פוֹ כִּי־ אֱל֣וֹהַּ עִוְּתָ֑נִי וּ֝מְצוּד֗וֹ עָלַ֥י הִקִּֽיף׃ ",
        "versenonikud": "דעו אפו כי אלוה עותני ומצודו עלי הקיף "
    },
    {
        "bookchapter": "איוב",
        "chapter": "יט",
        "versechapter": "ז",
        "bookseder": "איוב",
        "seder": "ד",
        "verseseder": "לו",
        "versenikud": "הֵ֤ן אֶצְעַ֣ק חָ֭מָס וְלֹ֣א אֵעָנֶ֑ה אֲ֝שַׁוַּ֗ע וְאֵ֣ין מִשְׁפָּֽט׃ ",
        "versenonikud": "הן אצעק חמס ולא אענה אשוע ואין משפט "
    },
    {
        "bookchapter": "איוב",
        "chapter": "יט",
        "versechapter": "ח",
        "bookseder": "איוב",
        "seder": "ד",
        "verseseder": "לז",
        "versenikud": "אָרְחִ֣י גָ֭דַר וְלֹ֣א אֶעֱב֑וֹר וְעַ֥ל נְ֝תִיבוֹתַ֗י חֹ֣שֶׁךְ יָשִֽׂים׃ ",
        "versenonikud": "ארחי גדר ולא אעבור ועל נתיבותי חשך ישים "
    },
    {
        "bookchapter": "איוב",
        "chapter": "יט",
        "versechapter": "ט",
        "bookseder": "איוב",
        "seder": "ד",
        "verseseder": "לח",
        "versenikud": "כְּ֭בוֹדִי מֵעָלַ֣י הִפְשִׁ֑יט וַ֝יָּ֗סַר עֲטֶ֣רֶת רֹאשִֽׁי׃ ",
        "versenonikud": "כבודי מעלי הפשיט ויסר עטרת ראשי "
    },
    {
        "bookchapter": "איוב",
        "chapter": "יט",
        "versechapter": "י",
        "bookseder": "איוב",
        "seder": "ד",
        "verseseder": "לט",
        "versenikud": "יִתְּצֵ֣נִי סָ֭בִיב וָאֵלַ֑ךְ וַיַּסַּ֥ע כָּ֝עֵ֗ץ תִּקְוָתִֽי׃ ",
        "versenonikud": "יתצני סביב ואלך ויסע כעץ תקותי "
    },
    {
        "bookchapter": "איוב",
        "chapter": "יט",
        "versechapter": "יא",
        "bookseder": "איוב",
        "seder": "ד",
        "verseseder": "מ",
        "versenikud": "וַיַּ֣חַר עָלַ֣י אַפּ֑וֹ וַיַּחְשְׁבֵ֖נִי ל֣וֹ כְצָרָֽיו׃ ",
        "versenonikud": "ויחר עלי אפו ויחשבני לו כצריו "
    },
    {
        "bookchapter": "איוב",
        "chapter": "יט",
        "versechapter": "יב",
        "bookseder": "איוב",
        "seder": "ד",
        "verseseder": "מא",
        "versenikud": "יַ֤חַד ׀ יָ֘בֹ֤אוּ גְדוּדָ֗יו וַיָּסֹ֣לּוּ עָלַ֣י דַּרְכָּ֑ם וַיַּחֲנ֖וּ סָבִ֣יב לְאָהֳלִֽי׃ ",
        "versenonikud": "יחד  יבאו גדודיו ויסלו עלי דרכם ויחנו סביב לאהלי "
    },
    {
        "bookchapter": "איוב",
        "chapter": "יט",
        "versechapter": "יג",
        "bookseder": "איוב",
        "seder": "ד",
        "verseseder": "מב",
        "versenikud": "אַ֭חַי מֵעָלַ֣י הִרְחִ֑יק וְ֝יֹדְעַ֗י אַךְ־ זָ֥רוּ מִמֶּֽנִּי׃ ",
        "versenonikud": "אחי מעלי הרחיק וידעי אך זרו ממני "
    },
    {
        "bookchapter": "איוב",
        "chapter": "יט",
        "versechapter": "יד",
        "bookseder": "איוב",
        "seder": "ד",
        "verseseder": "מג",
        "versenikud": "חָדְל֥וּ קְרוֹבָ֑י וּֽמְיֻדָּעַ֥י שְׁכֵחֽוּנִי׃ ",
        "versenonikud": "חדלו קרובי ומידעי שכחוני "
    },
    {
        "bookchapter": "איוב",
        "chapter": "יט",
        "versechapter": "טו",
        "bookseder": "איוב",
        "seder": "ד",
        "verseseder": "מד",
        "versenikud": "גָּ֘רֵ֤י בֵיתִ֣י וְ֭אַמְהֹתַי לְזָ֣ר תַּחְשְׁבֻ֑נִי נָ֝כְרִ֗י הָיִ֥יתִי בְעֵינֵיהֶֽם׃ ",
        "versenonikud": "גרי ביתי ואמהתי לזר תחשבני נכרי הייתי בעיניהם "
    },
    {
        "bookchapter": "איוב",
        "chapter": "יט",
        "versechapter": "טז",
        "bookseder": "איוב",
        "seder": "ד",
        "verseseder": "מה",
        "versenikud": "לְעַבְדִּ֣י קָ֭רָאתִי וְלֹ֣א יַעֲנֶ֑ה בְּמוֹ־ פִ֝֗י אֶתְחַנֶּן־ לֽוֹ׃ ",
        "versenonikud": "לעבדי קראתי ולא יענה במו פי אתחנן לו "
    },
    {
        "bookchapter": "איוב",
        "chapter": "יט",
        "versechapter": "יז",
        "bookseder": "איוב",
        "seder": "ד",
        "verseseder": "מו",
        "versenikud": "ר֭וּחִֽי זָ֣רָה לְאִשְׁתִּ֑י וְ֝חַנֹּתִ֗י לִבְנֵ֥י בִטְנִֽי׃ ",
        "versenonikud": "רוחי זרה לאשתי וחנתי לבני בטני "
    },
    {
        "bookchapter": "איוב",
        "chapter": "יט",
        "versechapter": "יח",
        "bookseder": "איוב",
        "seder": "ד",
        "verseseder": "מז",
        "versenikud": "גַּם־ עֲ֭וִילִים מָ֣אֲסוּ בִ֑י אָ֝ק֗וּמָה וַיְדַבְּרוּ־ בִֽי׃ ",
        "versenonikud": "גם עוילים מאסו בי אקומה וידברו בי "
    },
    {
        "bookchapter": "איוב",
        "chapter": "יט",
        "versechapter": "יט",
        "bookseder": "איוב",
        "seder": "ד",
        "verseseder": "מח",
        "versenikud": "תִּֽ֭עֲבוּנִי כָּל־ מְתֵ֣י סוֹדִ֑י וְזֶֽה־ אָ֝הַ֗בְתִּי נֶהְפְּכוּ־ בִֽי׃ ",
        "versenonikud": "תעבוני כל מתי סודי וזה אהבתי נהפכו בי "
    },
    {
        "bookchapter": "איוב",
        "chapter": "יט",
        "versechapter": "כ",
        "bookseder": "איוב",
        "seder": "ד",
        "verseseder": "מט",
        "versenikud": "בְּעוֹרִ֣י וּ֭בִבְשָׂרִי דָּבְקָ֣ה עַצְמִ֑י וָ֝אֶתְמַלְּטָ֗ה בְּע֣וֹר שִׁנָּֽי׃ ",
        "versenonikud": "בעורי ובבשרי דבקה עצמי ואתמלטה בעור שני "
    },
    {
        "bookchapter": "איוב",
        "chapter": "יט",
        "versechapter": "כא",
        "bookseder": "איוב",
        "seder": "ד",
        "verseseder": "נ",
        "versenikud": "חָנֻּ֬נִי חָנֻּ֣נִי אַתֶּ֣ם רֵעָ֑י כִּ֥י יַד־ אֱ֝ל֗וֹהַּ נָ֣גְעָה בִּֽי׃ ",
        "versenonikud": "חנני חנני אתם רעי כי יד אלוה נגעה בי "
    },
    {
        "bookchapter": "איוב",
        "chapter": "יט",
        "versechapter": "כב",
        "bookseder": "איוב",
        "seder": "ד",
        "verseseder": "נא",
        "versenikud": "לָ֭מָּה תִּרְדְּפֻ֣נִי כְמוֹ־ אֵ֑ל וּ֝מִבְּשָׂרִ֗י לֹ֣א תִשְׂבָּֽעוּ׃ ",
        "versenonikud": "למה תרדפני כמו אל ומבשרי לא תשבעו "
    },
    {
        "bookchapter": "איוב",
        "chapter": "יט",
        "versechapter": "כג",
        "bookseder": "איוב",
        "seder": "ד",
        "verseseder": "נב",
        "versenikud": "מִֽי־ יִתֵּ֣ן אֵ֭פוֹ וְיִכָּתְב֣וּן מִלָּ֑י מִֽי־ יִתֵּ֖ן בַּסֵּ֣פֶר וְיֻחָֽקוּ׃ ",
        "versenonikud": "מי יתן אפו ויכתבון מלי מי יתן בספר ויחקו "
    },
    {
        "bookchapter": "איוב",
        "chapter": "יט",
        "versechapter": "כד",
        "bookseder": "איוב",
        "seder": "ד",
        "verseseder": "נג",
        "versenikud": "בְּעֵט־ בַּרְזֶ֥ל וְעֹפָ֑רֶת לָ֝עַ֗ד בַּצּ֥וּר יֵחָצְבֽוּן׃ ",
        "versenonikud": "בעט ברזל ועפרת לעד בצור יחצבון "
    },
    {
        "bookchapter": "איוב",
        "chapter": "יט",
        "versechapter": "כה",
        "bookseder": "איוב",
        "seder": "ד",
        "verseseder": "נד",
        "versenikud": "וַאֲנִ֣י יָ֭דַעְתִּי גֹּ֣אֲלִי חָ֑י וְ֝אַחֲר֗וֹן עַל־ עָפָ֥ר יָקֽוּם׃ ",
        "versenonikud": "ואני ידעתי גאלי חי ואחרון על עפר יקום "
    },
    {
        "bookchapter": "איוב",
        "chapter": "יט",
        "versechapter": "כו",
        "bookseder": "איוב",
        "seder": "ד",
        "verseseder": "נה",
        "versenikud": "וְאַחַ֣ר ע֭וֹרִֽי נִקְּפוּ־ זֹ֑את וּ֝מִבְּשָׂרִ֗י אֶֽחֱזֶ֥ה אֱלֽוֹהַּ׃ ",
        "versenonikud": "ואחר עורי נקפו זאת ומבשרי אחזה אלוה "
    },
    {
        "bookchapter": "איוב",
        "chapter": "יט",
        "versechapter": "כז",
        "bookseder": "איוב",
        "seder": "ד",
        "verseseder": "נו",
        "versenikud": "אֲשֶׁ֤ר אֲנִ֨י ׀ אֶֽחֱזֶה־ לִּ֗י וְעֵינַ֣י רָא֣וּ וְלֹא־ זָ֑ר כָּל֖וּ כִלְיֹתַ֣י בְּחֵקִֽי׃ ",
        "versenonikud": "אשר אני  אחזה לי ועיני ראו ולא זר כלו כליתי בחקי "
    },
    {
        "bookchapter": "איוב",
        "chapter": "יט",
        "versechapter": "כח",
        "bookseder": "איוב",
        "seder": "ד",
        "verseseder": "נז",
        "versenikud": "כִּ֣י תֹ֭אמְרוּ מַה־ נִּרְדָּף־ ל֑וֹ וְשֹׁ֥רֶשׁ דָּ֝בָ֗ר נִמְצָא־ בִֽי׃ ",
        "versenonikud": "כי תאמרו מה נרדף לו ושרש דבר נמצא בי "
    },
    {
        "bookchapter": "איוב",
        "chapter": "יט",
        "versechapter": "כט",
        "bookseder": "איוב",
        "seder": "ד",
        "verseseder": "נח",
        "versenikud": "גּ֤וּרוּ לָכֶ֨ם ׀ מִפְּנֵי־ חֶ֗רֶב כִּֽי־ חֵ֭מָה עֲוֺנ֣וֹת חָ֑רֶב לְמַ֖עַן תֵּדְע֣וּן שדין שַׁדּֽוּן׃ ",
        "versenonikud": "גורו לכם  מפני חרב כי חמה עונות חרב למען תדעון שדין שדון "
    },
    {
        "bookchapter": "איוב",
        "chapter": "כ",
        "versechapter": "א",
        "bookseder": "איוב",
        "seder": "ד",
        "verseseder": "נט",
        "versenikud": "וַ֭יַּעַן צֹפַ֥ר הַנַּֽעֲמָתִ֗י וַיֹּאמַֽר׃ ",
        "versenonikud": "ויען צפר הנעמתי ויאמר "
    },
    {
        "bookchapter": "איוב",
        "chapter": "כ",
        "versechapter": "ב",
        "bookseder": "איוב",
        "seder": "ד",
        "verseseder": "ס",
        "versenikud": "לָ֭כֵן שְׂעִפַּ֣י יְשִׁיב֑וּנִי וּ֝בַעֲב֗וּר ח֣וּשִׁי בִֽי׃ ",
        "versenonikud": "לכן שעפי ישיבוני ובעבור חושי בי "
    },
    {
        "bookchapter": "איוב",
        "chapter": "כ",
        "versechapter": "ג",
        "bookseder": "איוב",
        "seder": "ד",
        "verseseder": "סא",
        "versenikud": "מוּסַ֣ר כְּלִמָּתִ֣י אֶשְׁמָ֑ע וְ֝ר֗וּחַ מִֽבִּינָתִ֥י יַעֲנֵֽנִי׃ ",
        "versenonikud": "מוסר כלמתי אשמע ורוח מבינתי יענני "
    },
    {
        "bookchapter": "איוב",
        "chapter": "כ",
        "versechapter": "ד",
        "bookseder": "איוב",
        "seder": "ד",
        "verseseder": "סב",
        "versenikud": "הֲזֹ֣את יָ֭דַעְתָּ מִנִּי־ עַ֑ד מִנִּ֤י שִׂ֖ים אָדָ֣ם עֲלֵי־ אָֽרֶץ׃ ",
        "versenonikud": "הזאת ידעת מני עד מני שים אדם עלי ארץ "
    },
    {
        "bookchapter": "איוב",
        "chapter": "כ",
        "versechapter": "ה",
        "bookseder": "איוב",
        "seder": "ד",
        "verseseder": "סג",
        "versenikud": "כִּ֤י רִנְנַ֣ת רְ֭שָׁעִים מִקָּר֑וֹב וְשִׂמְחַ֖ת חָנֵ֣ף עֲדֵי־ רָֽגַע׃ ",
        "versenonikud": "כי רננת רשעים מקרוב ושמחת חנף עדי רגע "
    },
    {
        "bookchapter": "איוב",
        "chapter": "כ",
        "versechapter": "ו",
        "bookseder": "איוב",
        "seder": "ד",
        "verseseder": "סד",
        "versenikud": "אִם־ יַעֲלֶ֣ה לַשָּׁמַ֣יִם שִׂיא֑וֹ וְ֝רֹאשׁ֗וֹ לָעָ֥ב יַגִּֽיעַ׃ ",
        "versenonikud": "אם יעלה לשמים שיאו וראשו לעב יגיע "
    },
    {
        "bookchapter": "איוב",
        "chapter": "כ",
        "versechapter": "ז",
        "bookseder": "איוב",
        "seder": "ד",
        "verseseder": "סה",
        "versenikud": "כְּֽ֭גֶלֲלוֹ לָנֶ֣צַח יֹאבֵ֑ד רֹ֝אָ֗יו יֹאמְר֥וּ אַיּֽוֹ׃ ",
        "versenonikud": "כגללו לנצח יאבד ראיו יאמרו איו "
    },
    {
        "bookchapter": "איוב",
        "chapter": "כ",
        "versechapter": "ח",
        "bookseder": "איוב",
        "seder": "ד",
        "verseseder": "סו",
        "versenikud": "כַּחֲל֣וֹם יָ֭עוּף וְלֹ֣א יִמְצָא֑וּהוּ וְ֝יֻדַּ֗ד כְּחֶזְי֥וֹן לָֽיְלָה׃ ",
        "versenonikud": "כחלום יעוף ולא ימצאוהו וידד כחזיון לילה "
    },
    {
        "bookchapter": "איוב",
        "chapter": "כ",
        "versechapter": "ט",
        "bookseder": "איוב",
        "seder": "ד",
        "verseseder": "סז",
        "versenikud": "עַ֣יִן שְׁ֭זָפַתּוּ וְלֹ֣א תוֹסִ֑יף וְלֹא־ ע֝֗וֹד תְּשׁוּרֶ֥נּוּ מְקוֹמֽוֹ׃ ",
        "versenonikud": "עין שזפתו ולא תוסיף ולא עוד תשורנו מקומו "
    },
    {
        "bookchapter": "איוב",
        "chapter": "כ",
        "versechapter": "י",
        "bookseder": "איוב",
        "seder": "ד",
        "verseseder": "סח",
        "versenikud": "בָּ֭נָיו יְרַצּ֣וּ דַלִּ֑ים וְ֝יָדָ֗יו תָּשֵׁ֥בְנָה אוֹנֽוֹ׃ ",
        "versenonikud": "בניו ירצו דלים וידיו תשבנה אונו "
    },
    {
        "bookchapter": "איוב",
        "chapter": "כ",
        "versechapter": "יא",
        "bookseder": "איוב",
        "seder": "ד",
        "verseseder": "סט",
        "versenikud": "עַ֭צְמוֹתָיו מָלְא֣וּ עלומו עֲלוּמָ֑יו וְ֝עִמּ֗וֹ עַל־ עָפָ֥ר תִּשְׁכָּֽב׃ ",
        "versenonikud": "עצמותיו מלאו עלומו עלומיו ועמו על עפר תשכב "
    },
    {
        "bookchapter": "איוב",
        "chapter": "כ",
        "versechapter": "יב",
        "bookseder": "איוב",
        "seder": "ד",
        "verseseder": "ע",
        "versenikud": "אִם־ תַּמְתִּ֣יק בְּפִ֣יו רָעָ֑ה יַ֝כְחִידֶ֗נָּה תַּ֣חַת לְשׁוֹנֽוֹ׃ ",
        "versenonikud": "אם תמתיק בפיו רעה יכחידנה תחת לשונו "
    },
    {
        "bookchapter": "איוב",
        "chapter": "כ",
        "versechapter": "יג",
        "bookseder": "איוב",
        "seder": "ד",
        "verseseder": "עא",
        "versenikud": "יַחְמֹ֣ל עָ֭לֶיהָ וְלֹ֣א יַֽעַזְבֶ֑נָּה וְ֝יִמְנָעֶ֗נָּה בְּת֣וֹךְ חִכּֽוֹ׃ ",
        "versenonikud": "יחמל עליה ולא יעזבנה וימנענה בתוך חכו "
    },
    {
        "bookchapter": "איוב",
        "chapter": "כ",
        "versechapter": "יד",
        "bookseder": "איוב",
        "seder": "ד",
        "verseseder": "עב",
        "versenikud": "לַ֭חְמוֹ בְּמֵעָ֣יו נֶהְפָּ֑ךְ מְרוֹרַ֖ת פְּתָנִ֣ים בְּקִרְבּֽוֹ׃ ",
        "versenonikud": "לחמו במעיו נהפך מרורת פתנים בקרבו "
    },
    {
        "bookchapter": "איוב",
        "chapter": "כ",
        "versechapter": "טו",
        "bookseder": "איוב",
        "seder": "ד",
        "verseseder": "עג",
        "versenikud": "חַ֣יִל בָּ֭לַע וַיְקִאֶ֑נּוּ מִ֝בִּטְנ֗וֹ יוֹרִשֶׁ֥נּוּ אֵֽל׃ ",
        "versenonikud": "חיל בלע ויקאנו מבטנו יורשנו אל "
    },
    {
        "bookchapter": "איוב",
        "chapter": "כ",
        "versechapter": "טז",
        "bookseder": "איוב",
        "seder": "ד",
        "verseseder": "עד",
        "versenikud": "רֹאשׁ־ פְּתָנִ֥ים יִינָ֑ק תַּֽ֝הַרְגֵ֗הוּ לְשׁ֣וֹן אֶפְעֶֽה׃ ",
        "versenonikud": "ראש פתנים יינק תהרגהו לשון אפעה "
    },
    {
        "bookchapter": "איוב",
        "chapter": "כ",
        "versechapter": "יז",
        "bookseder": "איוב",
        "seder": "ד",
        "verseseder": "עה",
        "versenikud": "אַל־ יֵ֥רֶא בִפְלַגּ֑וֹת נַהֲרֵ֥י נַ֝חֲלֵ֗י דְּבַ֣שׁ וְחֶמְאָֽה׃ ",
        "versenonikud": "אל ירא בפלגות נהרי נחלי דבש וחמאה "
    },
    {
        "bookchapter": "איוב",
        "chapter": "כ",
        "versechapter": "יח",
        "bookseder": "איוב",
        "seder": "ד",
        "verseseder": "עו",
        "versenikud": "מֵשִׁ֣יב יָ֭גָע וְלֹ֣א יִבְלָ֑ע כְּחֵ֥יל תְּ֝מוּרָת֗וֹ וְלֹ֣א יַעֲלֹֽס׃ ",
        "versenonikud": "משיב יגע ולא יבלע כחיל תמורתו ולא יעלס "
    },
    {
        "bookchapter": "איוב",
        "chapter": "כ",
        "versechapter": "יט",
        "bookseder": "איוב",
        "seder": "ד",
        "verseseder": "עז",
        "versenikud": "כִּֽי־ רִ֭צַּץ עָזַ֣ב דַּלִּ֑ים בַּ֥יִת גָּ֝זַ֗ל וְלֹ֣א יִבֶנֵֽהוּ׃ ",
        "versenonikud": "כי רצץ עזב דלים בית גזל ולא יבנהו "
    },
    {
        "bookchapter": "איוב",
        "chapter": "כ",
        "versechapter": "כ",
        "bookseder": "איוב",
        "seder": "ד",
        "verseseder": "עח",
        "versenikud": "כִּ֤י ׀ לֹא־ יָדַ֣ע שָׁלֵ֣ו בְּבִטְנ֑וֹ בַּ֝חֲמוּד֗וֹ לֹ֣א יְמַלֵּֽט׃ ",
        "versenonikud": "כי  לא ידע שלו בבטנו בחמודו לא ימלט "
    },
    {
        "bookchapter": "איוב",
        "chapter": "כ",
        "versechapter": "כא",
        "bookseder": "איוב",
        "seder": "ד",
        "verseseder": "עט",
        "versenikud": "אֵין־ שָׂרִ֥יד לְאָכְל֑וֹ עַל־ כֵּ֝֗ן לֹא־ יָחִ֥יל טוּבֽוֹ׃ ",
        "versenonikud": "אין שריד לאכלו על כן לא יחיל טובו "
    },
    {
        "bookchapter": "איוב",
        "chapter": "כ",
        "versechapter": "כב",
        "bookseder": "איוב",
        "seder": "ד",
        "verseseder": "פ",
        "versenikud": "בִּמְלֹ֣אות שִׂ֭פְקוֹ יֵ֣צֶר ל֑וֹ כָּל־ יַ֖ד עָמֵ֣ל תְּבוֹאֶֽנּוּ׃ ",
        "versenonikud": "במלאות שפקו יצר לו כל יד עמל תבואנו "
    },
    {
        "bookchapter": "איוב",
        "chapter": "כ",
        "versechapter": "כג",
        "bookseder": "איוב",
        "seder": "ד",
        "verseseder": "פא",
        "versenikud": "יְהִ֤י ׀ לְמַלֵּ֬א בִטְנ֗וֹ יְֽשַׁלַּח־ בּ֭וֹ חֲר֣וֹן אַפּ֑וֹ וְיַמְטֵ֥ר עָ֝לֵ֗ימוֹ בִּלְחוּמֽוֹ׃ ",
        "versenonikud": "יהי  למלא בטנו ישלח בו חרון אפו וימטר עלימו בלחומו "
    },
    {
        "bookchapter": "איוב",
        "chapter": "כ",
        "versechapter": "כד",
        "bookseder": "איוב",
        "seder": "ד",
        "verseseder": "פב",
        "versenikud": "יִ֭בְרַח מִנֵּ֣שֶׁק בַּרְזֶ֑ל תַּ֝חְלְפֵ֗הוּ קֶ֣שֶׁת נְחוּשָֽׁה׃ ",
        "versenonikud": "יברח מנשק ברזל תחלפהו קשת נחושה "
    },
    {
        "bookchapter": "איוב",
        "chapter": "כ",
        "versechapter": "כה",
        "bookseder": "איוב",
        "seder": "ד",
        "verseseder": "פג",
        "versenikud": "שָׁלַף֮ וַיֵּצֵ֪א מִגֵּ֫וָ֥ה וּ֭בָרָק מִֽמְּרֹרָת֥וֹ יַהֲלֹ֗ךְ עָלָ֥יו אֵמִֽים׃ ",
        "versenonikud": "שלף ויצא מגוה וברק ממררתו יהלך עליו אמים "
    },
    {
        "bookchapter": "איוב",
        "chapter": "כ",
        "versechapter": "כו",
        "bookseder": "איוב",
        "seder": "ד",
        "verseseder": "פד",
        "versenikud": "כָּל־ חֹשֶׁךְ֮ טָמ֪וּן לִצְפּ֫וּנָ֥יו תְּ֭אָכְלֵהוּ אֵ֣שׁ לֹֽא־ נֻפָּ֑ח יֵ֖רַע שָׂרִ֣יד בְּאָהֳלֽוֹ׃ ",
        "versenonikud": "כל חשך טמון לצפוניו תאכלהו אש לא נפח ירע שריד באהלו "
    },
    {
        "bookchapter": "איוב",
        "chapter": "כ",
        "versechapter": "כז",
        "bookseder": "איוב",
        "seder": "ד",
        "verseseder": "פה",
        "versenikud": "יְגַלּ֣וּ שָׁמַ֣יִם עֲוֺנ֑וֹ וְ֝אֶ֗רֶץ מִתְקוֹמָ֘מָ֥ה לֽוֹ׃ ",
        "versenonikud": "יגלו שמים עונו וארץ מתקוממה לו "
    },
    {
        "bookchapter": "איוב",
        "chapter": "כ",
        "versechapter": "כח",
        "bookseder": "איוב",
        "seder": "ד",
        "verseseder": "פו",
        "versenikud": "יִ֭גֶל יְב֣וּל בֵּית֑וֹ נִ֝גָּר֗וֹת בְּי֣וֹם אַפּֽוֹ׃ ",
        "versenonikud": "יגל יבול ביתו נגרות ביום אפו "
    },
    {
        "bookchapter": "איוב",
        "chapter": "כ",
        "versechapter": "כט",
        "bookseder": "איוב",
        "seder": "ד",
        "verseseder": "פז",
        "versenikud": "זֶ֤ה ׀ חֵֽלֶק־ אָדָ֣ם רָ֭שָׁע מֵאֱלֹהִ֑ים וְנַחֲלַ֖ת אִמְר֣וֹ מֵאֵֽל׃ ",
        "versenonikud": "זה  חלק אדם רשע מאלהים ונחלת אמרו מאל "
    },
    {
        "bookchapter": "איוב",
        "chapter": "כא",
        "versechapter": "א",
        "bookseder": "איוב",
        "seder": "ד",
        "verseseder": "פח",
        "versenikud": "וַיַּ֥עַן אִיּ֗וֹב וַיֹּאמַֽר׃ ",
        "versenonikud": "ויען איוב ויאמר "
    },
    {
        "bookchapter": "איוב",
        "chapter": "כא",
        "versechapter": "ב",
        "bookseder": "איוב",
        "seder": "ד",
        "verseseder": "פט",
        "versenikud": "שִׁמְע֣וּ שָׁ֭מוֹעַ מִלָּתִ֑י וּתְהִי־ זֹ֝֗את תַּנְח֥וּמֹֽתֵיכֶֽם׃ ",
        "versenonikud": "שמעו שמוע מלתי ותהי זאת תנחומתיכם "
    },
    {
        "bookchapter": "איוב",
        "chapter": "כא",
        "versechapter": "ג",
        "bookseder": "איוב",
        "seder": "ד",
        "verseseder": "צ",
        "versenikud": "שָׂ֭אוּנִי וְאָנֹכִ֣י אֲדַבֵּ֑ר וְאַחַ֖ר דַּבְּרִ֣י תַלְעִֽיג׃ ",
        "versenonikud": "שאוני ואנכי אדבר ואחר דברי תלעיג "
    },
    {
        "bookchapter": "איוב",
        "chapter": "כא",
        "versechapter": "ד",
        "bookseder": "איוב",
        "seder": "ד",
        "verseseder": "צא",
        "versenikud": "הֶ֭אָנֹכִי לְאָדָ֣ם שִׂיחִ֑י וְאִם־ מַ֝דּ֗וּעַ לֹא־ תִקְצַ֥ר רוּחִֽי׃ ",
        "versenonikud": "האנכי לאדם שיחי ואם מדוע לא תקצר רוחי "
    },
    {
        "bookchapter": "איוב",
        "chapter": "כא",
        "versechapter": "ה",
        "bookseder": "איוב",
        "seder": "ד",
        "verseseder": "צב",
        "versenikud": "פְּנוּ־ אֵלַ֥י וְהָשַׁ֑מּוּ וְשִׂ֖ימוּ יָ֣ד עַל־ פֶּֽה׃ ",
        "versenonikud": "פנו אלי והשמו ושימו יד על פה "
    },
    {
        "bookchapter": "איוב",
        "chapter": "כא",
        "versechapter": "ו",
        "bookseder": "איוב",
        "seder": "ד",
        "verseseder": "צג",
        "versenikud": "וְאִם־ זָכַ֥רְתִּי וְנִבְהָ֑לְתִּי וְאָחַ֥ז בְּ֝שָׂרִ֗י פַּלָּצֽוּת׃ ",
        "versenonikud": "ואם זכרתי ונבהלתי ואחז בשרי פלצות "
    },
    {
        "bookchapter": "איוב",
        "chapter": "כא",
        "versechapter": "ז",
        "bookseder": "איוב",
        "seder": "ד",
        "verseseder": "צד",
        "versenikud": "מַדּ֣וּעַ רְשָׁעִ֣ים יִחְי֑וּ עָ֝תְק֗וּ גַּם־ גָּ֥בְרוּ חָֽיִל׃ ",
        "versenonikud": "מדוע רשעים יחיו עתקו גם גברו חיל "
    },
    {
        "bookchapter": "איוב",
        "chapter": "כא",
        "versechapter": "ח",
        "bookseder": "איוב",
        "seder": "ד",
        "verseseder": "צה",
        "versenikud": "זַרְעָ֤ם נָכ֣וֹן לִפְנֵיהֶ֣ם עִמָּ֑ם וְ֝צֶאֱצָאֵיהֶ֗ם לְעֵינֵיהֶֽם׃ ",
        "versenonikud": "זרעם נכון לפניהם עמם וצאצאיהם לעיניהם "
    },
    {
        "bookchapter": "איוב",
        "chapter": "כא",
        "versechapter": "ט",
        "bookseder": "איוב",
        "seder": "ד",
        "verseseder": "צו",
        "versenikud": "בָּתֵּיהֶ֣ם שָׁל֣וֹם מִפָּ֑חַד וְלֹ֤א שֵׁ֖בֶט אֱל֣וֹהַּ עֲלֵיהֶֽם׃ ",
        "versenonikud": "בתיהם שלום מפחד ולא שבט אלוה עליהם "
    },
    {
        "bookchapter": "איוב",
        "chapter": "כא",
        "versechapter": "י",
        "bookseder": "איוב",
        "seder": "ד",
        "verseseder": "צז",
        "versenikud": "שׁוֹר֣וֹ עִ֭בַּר וְלֹ֣א יַגְעִ֑ל תְּפַלֵּ֥ט פָּ֝רָת֗וֹ וְלֹ֣א תְשַׁכֵּֽל׃ ",
        "versenonikud": "שורו עבר ולא יגעל תפלט פרתו ולא תשכל "
    },
    {
        "bookchapter": "איוב",
        "chapter": "כא",
        "versechapter": "יא",
        "bookseder": "איוב",
        "seder": "ד",
        "verseseder": "צח",
        "versenikud": "יְשַׁלְּח֣וּ כַ֭צֹּאן עֲוִילֵיהֶ֑ם וְ֝יַלְדֵיהֶ֗ם יְרַקֵּדֽוּן׃ ",
        "versenonikud": "ישלחו כצאן עויליהם וילדיהם ירקדון "
    },
    {
        "bookchapter": "איוב",
        "chapter": "כא",
        "versechapter": "יב",
        "bookseder": "איוב",
        "seder": "ד",
        "verseseder": "צט",
        "versenikud": "יִ֭שְׂאוּ כְּתֹ֣ף וְכִנּ֑וֹר וְ֝יִשְׂמְח֗וּ לְק֣וֹל עוּגָֽב׃ ",
        "versenonikud": "ישאו כתף וכנור וישמחו לקול עוגב "
    },
    {
        "bookchapter": "איוב",
        "chapter": "כא",
        "versechapter": "יג",
        "bookseder": "איוב",
        "seder": "ד",
        "verseseder": "ק",
        "versenikud": "יבלו יְכַלּ֣וּ בַטּ֣וֹב יְמֵיהֶ֑ם וּ֝בְרֶ֗גַע שְׁא֣וֹל יֵחָֽתּוּ׃ ",
        "versenonikud": "יבלו יכלו בטוב ימיהם וברגע שאול יחתו "
    },
    {
        "bookchapter": "איוב",
        "chapter": "כא",
        "versechapter": "יד",
        "bookseder": "איוב",
        "seder": "ד",
        "verseseder": "קא",
        "versenikud": "וַיֹּאמְר֣וּ לָ֭אֵל ס֣וּר מִמֶּ֑נּוּ וְדַ֥עַת דְּ֝רָכֶ֗יךָ לֹ֣א חָפָֽצְנוּ׃ ",
        "versenonikud": "ויאמרו לאל סור ממנו ודעת דרכיך לא חפצנו "
    },
    {
        "bookchapter": "איוב",
        "chapter": "כא",
        "versechapter": "טו",
        "bookseder": "איוב",
        "seder": "ד",
        "verseseder": "קב",
        "versenikud": "מַה־ שַׁדַּ֥י כִּֽי־ נַֽעַבְדֶ֑נּוּ וּמַה־ נּ֝וֹעִ֗יל כִּ֣י נִפְגַּע־ בּֽוֹ׃ ",
        "versenonikud": "מה שדי כי נעבדנו ומה נועיל כי נפגע בו "
    },
    {
        "bookchapter": "איוב",
        "chapter": "כא",
        "versechapter": "טז",
        "bookseder": "איוב",
        "seder": "ד",
        "verseseder": "קג",
        "versenikud": "הֵ֤ן לֹ֣א בְיָדָ֣ם טוּבָ֑ם עֲצַ֥ת רְ֝שָׁעִ֗ים רָ֣חֲקָה מֶֽנִּי׃ ",
        "versenonikud": "הן לא בידם טובם עצת רשעים רחקה מני "
    },
    {
        "bookchapter": "איוב",
        "chapter": "כא",
        "versechapter": "יז",
        "bookseder": "איוב",
        "seder": "ד",
        "verseseder": "קד",
        "versenikud": "כַּמָּ֤ה ׀ נֵר־ רְשָׁ֘עִ֤ים יִדְעָ֗ךְ וְיָבֹ֣א עָלֵ֣ימוֹ אֵידָ֑ם חֲ֝בָלִ֗ים יְחַלֵּ֥ק בְּאַפּֽוֹ׃ ",
        "versenonikud": "כמה  נר רשעים ידעך ויבא עלימו אידם חבלים יחלק באפו "
    },
    {
        "bookchapter": "איוב",
        "chapter": "כא",
        "versechapter": "יח",
        "bookseder": "איוב",
        "seder": "ד",
        "verseseder": "קה",
        "versenikud": "יִהְי֗וּ כְּתֶ֥בֶן לִפְנֵי־ ר֑וּחַ וּ֝כְמֹ֗ץ גְּנָבַ֥תּוּ סוּפָֽה׃ ",
        "versenonikud": "יהיו כתבן לפני רוח וכמץ גנבתו סופה "
    },
    {
        "bookchapter": "איוב",
        "chapter": "כא",
        "versechapter": "יט",
        "bookseder": "איוב",
        "seder": "ד",
        "verseseder": "קו",
        "versenikud": "אֱל֗וֹהַּ יִצְפֹּן־ לְבָנָ֥יו אוֹנ֑וֹ יְשַׁלֵּ֖ם אֵלָ֣יו וְיֵדָֽע׃ ",
        "versenonikud": "אלוה יצפן לבניו אונו ישלם אליו וידע "
    },
    {
        "bookchapter": "איוב",
        "chapter": "כא",
        "versechapter": "כ",
        "bookseder": "איוב",
        "seder": "ד",
        "verseseder": "קז",
        "versenikud": "יִרְא֣וּ עינו עֵינָ֣יו כִּיד֑וֹ וּמֵחֲמַ֖ת שַׁדַּ֣י יִשְׁתֶּֽה׃ ",
        "versenonikud": "יראו עינו עיניו כידו ומחמת שדי ישתה "
    },
    {
        "bookchapter": "איוב",
        "chapter": "כא",
        "versechapter": "כא",
        "bookseder": "איוב",
        "seder": "ד",
        "verseseder": "קח",
        "versenikud": "כִּ֤י מַה־ חֶפְצ֣וֹ בְּבֵית֣וֹ אַחֲרָ֑יו וּמִסְפַּ֖ר חֳדָשָׁ֣יו חֻצָּֽצוּ׃ ",
        "versenonikud": "כי מה חפצו בביתו אחריו ומספר חדשיו חצצו "
    },
    {
        "bookchapter": "איוב",
        "chapter": "כא",
        "versechapter": "כב",
        "bookseder": "איוב",
        "seder": "ד",
        "verseseder": "קט",
        "versenikud": "הַלְאֵ֥ל יְלַמֶּד־ דָּ֑עַת וְ֝ה֗וּא רָמִ֥ים יִשְׁפּֽוֹט׃ ",
        "versenonikud": "הלאל ילמד דעת והוא רמים ישפוט "
    },
    {
        "bookchapter": "איוב",
        "chapter": "כא",
        "versechapter": "כג",
        "bookseder": "איוב",
        "seder": "ד",
        "verseseder": "קי",
        "versenikud": "זֶ֗ה יָ֭מוּת בְּעֶ֣צֶם תֻּמּ֑וֹ כֻּ֝לּ֗וֹ שַׁלְאֲנַ֥ן וְשָׁלֵֽיו׃ ",
        "versenonikud": "זה ימות בעצם תמו כלו שלאנן ושליו "
    },
    {
        "bookchapter": "איוב",
        "chapter": "כא",
        "versechapter": "כד",
        "bookseder": "איוב",
        "seder": "ד",
        "verseseder": "קיא",
        "versenikud": "עֲ֭טִינָיו מָלְא֣וּ חָלָ֑ב וּמֹ֖חַ עַצְמוֹתָ֣יו יְשֻׁקֶּֽה׃ ",
        "versenonikud": "עטיניו מלאו חלב ומח עצמותיו ישקה "
    },
    {
        "bookchapter": "איוב",
        "chapter": "כא",
        "versechapter": "כה",
        "bookseder": "איוב",
        "seder": "ד",
        "verseseder": "קיב",
        "versenikud": "וְזֶ֗ה יָ֭מוּת בְּנֶ֣פֶשׁ מָרָ֑ה וְלֹֽא־ אָ֝כַ֗ל בַּטּוֹבָֽה׃ ",
        "versenonikud": "וזה ימות בנפש מרה ולא אכל בטובה "
    },
    {
        "bookchapter": "איוב",
        "chapter": "כא",
        "versechapter": "כו",
        "bookseder": "איוב",
        "seder": "ד",
        "verseseder": "קיג",
        "versenikud": "יַ֭חַד עַל־ עָפָ֣ר יִשְׁכָּ֑בוּ וְ֝רִמָּ֗ה תְּכַסֶּ֥ה עֲלֵיהֶֽם׃ ",
        "versenonikud": "יחד על עפר ישכבו ורמה תכסה עליהם "
    },
    {
        "bookchapter": "איוב",
        "chapter": "כא",
        "versechapter": "כז",
        "bookseder": "איוב",
        "seder": "ד",
        "verseseder": "קיד",
        "versenikud": "הֵ֣ן יָ֭דַעְתִּי מַחְשְׁבֽוֹתֵיכֶ֑ם וּ֝מְזִמּ֗וֹת עָלַ֥י תַּחְמֹֽסוּ׃ ",
        "versenonikud": "הן ידעתי מחשבותיכם ומזמות עלי תחמסו "
    },
    {
        "bookchapter": "איוב",
        "chapter": "כא",
        "versechapter": "כח",
        "bookseder": "איוב",
        "seder": "ד",
        "verseseder": "קטו",
        "versenikud": "כִּ֤י תֹֽאמְר֗וּ אַיֵּ֥ה בֵית־ נָדִ֑יב וְ֝אַיֵּ֗ה אֹ֤הֶל ׀ מִשְׁכְּנ֬וֹת רְשָׁעִֽים׃ ",
        "versenonikud": "כי תאמרו איה בית נדיב ואיה אהל  משכנות רשעים "
    },
    {
        "bookchapter": "איוב",
        "chapter": "כא",
        "versechapter": "כט",
        "bookseder": "איוב",
        "seder": "ד",
        "verseseder": "קטז",
        "versenikud": "הֲלֹ֣א שְׁ֭אֶלְתֶּם ע֣וֹבְרֵי דָ֑רֶךְ וְ֝אֹתֹתָ֗ם לֹ֣א תְנַכֵּֽרוּ׃ ",
        "versenonikud": "הלא שאלתם עוברי דרך ואתתם לא תנכרו "
    },
    {
        "bookchapter": "איוב",
        "chapter": "כא",
        "versechapter": "ל",
        "bookseder": "איוב",
        "seder": "ד",
        "verseseder": "קיז",
        "versenikud": "כִּ֤י לְי֣וֹם אֵ֭יד יֵחָ֣שֶׂךְ רָ֑ע לְי֖וֹם עֲבָר֣וֹת יוּבָֽלוּ׃ ",
        "versenonikud": "כי ליום איד יחשך רע ליום עברות יובלו "
    },
    {
        "bookchapter": "איוב",
        "chapter": "כא",
        "versechapter": "לא",
        "bookseder": "איוב",
        "seder": "ד",
        "verseseder": "קיח",
        "versenikud": "מִֽי־ יַגִּ֣יד עַל־ פָּנָ֣יו דַּרְכּ֑וֹ וְהֽוּא־ עָ֝שָׂ֗ה מִ֣י יְשַׁלֶּם־ לֽוֹ׃ ",
        "versenonikud": "מי יגיד על פניו דרכו והוא עשה מי ישלם לו "
    },
    {
        "bookchapter": "איוב",
        "chapter": "כא",
        "versechapter": "לב",
        "bookseder": "איוב",
        "seder": "ד",
        "verseseder": "קיט",
        "versenikud": "וְ֭הוּא לִקְבָר֣וֹת יוּבָ֑ל וְֽעַל־ גָּדִ֥ישׁ יִשְׁקֽוֹד׃ ",
        "versenonikud": "והוא לקברות יובל ועל גדיש ישקוד "
    },
    {
        "bookchapter": "איוב",
        "chapter": "כא",
        "versechapter": "לג",
        "bookseder": "איוב",
        "seder": "ד",
        "verseseder": "קכ",
        "versenikud": "מָֽתְקוּ־ ל֗וֹ רִגְבֵ֫י נָ֥חַל וְ֭אַחֲרָיו כָּל־ אָדָ֣ם יִמְשׁ֑וֹךְ וּ֝לְפָנָ֗יו אֵ֣ין מִסְפָּֽר׃ ",
        "versenonikud": "מתקו לו רגבי נחל ואחריו כל אדם ימשוך ולפניו אין מספר "
    },
    {
        "bookchapter": "איוב",
        "chapter": "כא",
        "versechapter": "לד",
        "bookseder": "איוב",
        "seder": "ד",
        "verseseder": "קכא",
        "versenikud": "וְ֭אֵיךְ תְּנַחֲמ֣וּנִי הָ֑בֶל וּ֝תְשֽׁוּבֹתֵיכֶ֗ם נִשְׁאַר־ מָֽעַל׃ ",
        "versenonikud": "ואיך תנחמוני הבל ותשובתיכם נשאר מעל "
    },
    {
        "bookchapter": "איוב",
        "chapter": "כב",
        "versechapter": "א",
        "bookseder": "איוב",
        "seder": "ד",
        "verseseder": "קכב",
        "versenikud": "וַ֭יַּעַן אֱלִיפַ֥ז הַֽתֵּמָנִ֗י וַיֹּאמַֽר׃ ",
        "versenonikud": "ויען אליפז התמני ויאמר "
    },
    {
        "bookchapter": "איוב",
        "chapter": "כב",
        "versechapter": "ב",
        "bookseder": "איוב",
        "seder": "ד",
        "verseseder": "קכג",
        "versenikud": "הַלְאֵ֥ל יִסְכָּן־ גָּ֑בֶר כִּֽי־ יִסְכֹּ֖ן עָלֵ֣ימוֹ מַשְׂכִּֽיל׃ ",
        "versenonikud": "הלאל יסכן גבר כי יסכן עלימו משכיל "
    },
    {
        "bookchapter": "איוב",
        "chapter": "כב",
        "versechapter": "ג",
        "bookseder": "איוב",
        "seder": "ד",
        "verseseder": "קכד",
        "versenikud": "הַחֵ֣פֶץ לְ֭שַׁדַּי כִּ֣י תִצְדָּ֑ק וְאִם־ בֶּ֝֗צַע כִּֽי־ תַתֵּ֥ם דְּרָכֶֽיךָ׃ ",
        "versenonikud": "החפץ לשדי כי תצדק ואם בצע כי תתם דרכיך "
    },
    {
        "bookchapter": "איוב",
        "chapter": "כב",
        "versechapter": "ד",
        "bookseder": "איוב",
        "seder": "ד",
        "verseseder": "קכה",
        "versenikud": "הֲֽ֭מִיִּרְאָ֣תְךָ יֹכִיחֶ֑ךָ יָב֥וֹא עִ֝מְּךָ֗ בַּמִּשְׁפָּֽט׃ ",
        "versenonikud": "המיראתך יכיחך יבוא עמך במשפט "
    },
    {
        "bookchapter": "איוב",
        "chapter": "כב",
        "versechapter": "ה",
        "bookseder": "איוב",
        "seder": "ד",
        "verseseder": "קכו",
        "versenikud": "הֲלֹ֣א רָעָֽתְךָ֣ רַבָּ֑ה וְאֵֽין־ קֵ֝֗ץ לַעֲוֺנֹתֶֽיךָ׃ ",
        "versenonikud": "הלא רעתך רבה ואין קץ לעונתיך "
    },
    {
        "bookchapter": "איוב",
        "chapter": "כב",
        "versechapter": "ו",
        "bookseder": "איוב",
        "seder": "ד",
        "verseseder": "קכז",
        "versenikud": "כִּֽי־ תַחְבֹּ֣ל אַחֶ֣יךָ חִנָּ֑ם וּבִגְדֵ֖י עֲרוּמִּ֣ים תַּפְשִֽׁיט׃ ",
        "versenonikud": "כי תחבל אחיך חנם ובגדי ערומים תפשיט "
    },
    {
        "bookchapter": "איוב",
        "chapter": "כב",
        "versechapter": "ז",
        "bookseder": "איוב",
        "seder": "ד",
        "verseseder": "קכח",
        "versenikud": "לֹא־ מַ֭יִם עָיֵ֣ף תַּשְׁקֶ֑ה וּ֝מֵרָעֵ֗ב תִּֽמְנַֽע־ לָֽחֶם׃ ",
        "versenonikud": "לא מים עיף תשקה ומרעב תמנע לחם "
    },
    {
        "bookchapter": "איוב",
        "chapter": "כב",
        "versechapter": "ח",
        "bookseder": "איוב",
        "seder": "ד",
        "verseseder": "קכט",
        "versenikud": "וְאִ֣ישׁ זְ֭רוֹעַ ל֣וֹ הָאָ֑רֶץ וּנְשׂ֥וּא פָ֝נִ֗ים יֵ֣שֶׁב בָּֽהּ׃ ",
        "versenonikud": "ואיש זרוע לו הארץ ונשוא פנים ישב בה "
    },
    {
        "bookchapter": "איוב",
        "chapter": "כב",
        "versechapter": "ט",
        "bookseder": "איוב",
        "seder": "ד",
        "verseseder": "קל",
        "versenikud": "אַ֭לְמָנוֹת שִׁלַּ֣חְתָּ רֵיקָ֑ם וּזְרֹע֖וֹת יְתֹמִ֣ים יְדֻכָּֽא׃ ",
        "versenonikud": "אלמנות שלחת ריקם וזרעות יתמים ידכא "
    },
    {
        "bookchapter": "איוב",
        "chapter": "כב",
        "versechapter": "י",
        "bookseder": "איוב",
        "seder": "ד",
        "verseseder": "קלא",
        "versenikud": "עַל־ כֵּ֭ן סְבִיבוֹתֶ֣יךָ פַחִ֑ים וִֽ֝יבַהֶלְךָ פַּ֣חַד פִּתְאֹֽם׃ ",
        "versenonikud": "על כן סביבותיך פחים ויבהלך פחד פתאם "
    },
    {
        "bookchapter": "איוב",
        "chapter": "כב",
        "versechapter": "יא",
        "bookseder": "איוב",
        "seder": "ד",
        "verseseder": "קלב",
        "versenikud": "אוֹ־ חֹ֥שֶׁךְ לֹֽא־ תִרְאֶ֑ה וְֽשִׁפְעַת־ מַ֥יִם תְּכַסֶּֽךָּ׃ ",
        "versenonikud": "או חשך לא תראה ושפעת מים תכסך "
    },
    {
        "bookchapter": "איוב",
        "chapter": "כב",
        "versechapter": "יב",
        "bookseder": "איוב",
        "seder": "ד",
        "verseseder": "קלג",
        "versenikud": "הֲ‍ֽלֹא־ אֱ֭לוֹהַּ גֹּ֣בַהּ שָׁמָ֑יִם וּרְאֵ֤ה רֹ֖אשׁ כּוֹכָבִ֣ים כִּי־ רָֽמּוּ׃ ",
        "versenonikud": "הלא אלוה גבה שמים וראה ראש כוכבים כי רמו "
    },
    {
        "bookchapter": "איוב",
        "chapter": "כב",
        "versechapter": "יג",
        "bookseder": "איוב",
        "seder": "ד",
        "verseseder": "קלד",
        "versenikud": "וְֽ֭אָמַרְתָּ מַה־ יָּ֣דַֽע אֵ֑ל הַבְעַ֖ד עֲרָפֶ֣ל יִשְׁפּֽוֹט׃ ",
        "versenonikud": "ואמרת מה ידע אל הבעד ערפל ישפוט "
    },
    {
        "bookchapter": "איוב",
        "chapter": "כב",
        "versechapter": "יד",
        "bookseder": "איוב",
        "seder": "ד",
        "verseseder": "קלה",
        "versenikud": "עָבִ֣ים סֵֽתֶר־ ל֭וֹ וְלֹ֣א יִרְאֶ֑ה וְח֥וּג שָׁ֝מַ֗יִם יִתְהַלָּֽךְ׃ ",
        "versenonikud": "עבים סתר לו ולא יראה וחוג שמים יתהלך "
    },
    {
        "bookchapter": "איוב",
        "chapter": "כב",
        "versechapter": "טו",
        "bookseder": "איוב",
        "seder": "ד",
        "verseseder": "קלו",
        "versenikud": "הַאֹ֣רַח עוֹלָ֣ם תִּשְׁמֹ֑ר אֲשֶׁ֖ר דָּרְכ֣וּ מְתֵי־ אָֽוֶן׃ ",
        "versenonikud": "הארח עולם תשמר אשר דרכו מתי און "
    },
    {
        "bookchapter": "איוב",
        "chapter": "כב",
        "versechapter": "טז",
        "bookseder": "איוב",
        "seder": "ד",
        "verseseder": "קלז",
        "versenikud": "אֲשֶֽׁר־ קֻמְּט֥וּ וְלֹא־ עֵ֑ת נָ֝הָ֗ר יוּצַ֥ק יְסוֹדָֽם׃ ",
        "versenonikud": "אשר קמטו ולא עת נהר יוצק יסודם "
    },
    {
        "bookchapter": "איוב",
        "chapter": "כב",
        "versechapter": "יז",
        "bookseder": "איוב",
        "seder": "ד",
        "verseseder": "קלח",
        "versenikud": "הָאֹמְרִ֣ים לָ֭אֵל ס֣וּר מִמֶּ֑נּוּ וּמַה־ יִּפְעַ֖ל שַׁדַּ֣י לָֽמוֹ׃ ",
        "versenonikud": "האמרים לאל סור ממנו ומה יפעל שדי למו "
    },
    {
        "bookchapter": "איוב",
        "chapter": "כב",
        "versechapter": "יח",
        "bookseder": "איוב",
        "seder": "ד",
        "verseseder": "קלט",
        "versenikud": "וְה֤וּא מִלֵּ֣א בָתֵּיהֶ֣ם ט֑וֹב וַעֲצַ֥ת רְ֝שָׁעִ֗ים רָ֣חֲקָה מֶֽנִּי׃ ",
        "versenonikud": "והוא מלא בתיהם טוב ועצת רשעים רחקה מני "
    },
    {
        "bookchapter": "איוב",
        "chapter": "כב",
        "versechapter": "יט",
        "bookseder": "איוב",
        "seder": "ד",
        "verseseder": "קמ",
        "versenikud": "יִרְא֣וּ צַדִּיקִ֣ים וְיִשְׂמָ֑חוּ וְ֝נָקִ֗י יִלְעַג־ לָֽמוֹ׃ ",
        "versenonikud": "יראו צדיקים וישמחו ונקי ילעג למו "
    },
    {
        "bookchapter": "איוב",
        "chapter": "כב",
        "versechapter": "כ",
        "bookseder": "איוב",
        "seder": "ד",
        "verseseder": "קמא",
        "versenikud": "אִם־ לֹ֣א נִכְחַ֣ד קִימָ֑נוּ וְ֝יִתְרָ֗ם אָ֣כְלָה אֵֽשׁ׃ ",
        "versenonikud": "אם לא נכחד קימנו ויתרם אכלה אש "
    },
    {
        "bookchapter": "איוב",
        "chapter": "כב",
        "versechapter": "כא",
        "bookseder": "איוב",
        "seder": "ד",
        "verseseder": "קמב",
        "versenikud": "הַסְכֶּן־ נָ֣א עִמּ֑וֹ וּשְׁלם בָּ֝הֶ֗ם תְּֽבוֹאַתְךָ֥ טוֹבָֽה׃ ",
        "versenonikud": "הסכן נא עמו ושלם בהם תבואתך טובה "
    },
    {
        "bookchapter": "איוב",
        "chapter": "כב",
        "versechapter": "כב",
        "bookseder": "איוב",
        "seder": "ד",
        "verseseder": "קמג",
        "versenikud": "קַח־ נָ֣א מִפִּ֣יו תּוֹרָ֑ה וְשִׂ֥ים אֲ֝מָרָ֗יו בִּלְבָבֶֽךָ׃ ",
        "versenonikud": "קח נא מפיו תורה ושים אמריו בלבבך "
    },
    {
        "bookchapter": "איוב",
        "chapter": "כב",
        "versechapter": "כג",
        "bookseder": "איוב",
        "seder": "ד",
        "verseseder": "קמד",
        "versenikud": "אִם־ תָּשׁ֣וּב עַד־ שַׁ֭דַּי תִּבָּנֶ֑ה תַּרְחִ֥יק עַ֝וְלָ֗ה מֵאָהֳלֶֽךָ׃ ",
        "versenonikud": "אם תשוב עד שדי תבנה תרחיק עולה מאהלך "
    },
    {
        "bookchapter": "איוב",
        "chapter": "כב",
        "versechapter": "כד",
        "bookseder": "איוב",
        "seder": "ד",
        "verseseder": "קמה",
        "versenikud": "וְשִׁית־ עַל־ עָפָ֥ר בָּ֑צֶר וּבְצ֖וּר נְחָלִ֣ים אוֹפִֽיר׃ ",
        "versenonikud": "ושית על עפר בצר ובצור נחלים אופיר "
    },
    {
        "bookchapter": "איוב",
        "chapter": "כב",
        "versechapter": "כה",
        "bookseder": "איוב",
        "seder": "ד",
        "verseseder": "קמו",
        "versenikud": "וְהָיָ֣ה שַׁדַּ֣י בְּצָרֶ֑יךָ וְכֶ֖סֶף תּוֹעָפ֣וֹת לָֽךְ׃ ",
        "versenonikud": "והיה שדי בצריך וכסף תועפות לך "
    },
    {
        "bookchapter": "איוב",
        "chapter": "כב",
        "versechapter": "כו",
        "bookseder": "איוב",
        "seder": "ד",
        "verseseder": "קמז",
        "versenikud": "כִּי־ אָ֭ז עַל־ שַׁדַּ֣י תִּתְעַנָּ֑ג וְתִשָּׂ֖א אֶל־ אֱל֣וֹהַּ פָּנֶֽיךָ׃ ",
        "versenonikud": "כי אז על שדי תתענג ותשא אל אלוה פניך "
    },
    {
        "bookchapter": "איוב",
        "chapter": "כב",
        "versechapter": "כז",
        "bookseder": "איוב",
        "seder": "ד",
        "verseseder": "קמח",
        "versenikud": "תַּעְתִּ֣יר אֵ֭לָיו וְיִשְׁמָעֶ֑ךָּ וּנְדָרֶ֥יךָ תְשַׁלֵּֽם׃ ",
        "versenonikud": "תעתיר אליו וישמעך ונדריך תשלם "
    },
    {
        "bookchapter": "איוב",
        "chapter": "כב",
        "versechapter": "כח",
        "bookseder": "איוב",
        "seder": "ד",
        "verseseder": "קמט",
        "versenikud": "וְֽתִגְזַר־ א֭וֹמֶר וְיָ֣קָם לָ֑ךְ וְעַל־ דְּ֝רָכֶ֗יךָ נָ֣גַֽהּ אֽוֹר׃ ",
        "versenonikud": "ותגזר אומר ויקם לך ועל דרכיך נגה אור "
    },
    {
        "bookchapter": "איוב",
        "chapter": "כב",
        "versechapter": "כט",
        "bookseder": "איוב",
        "seder": "ד",
        "verseseder": "קנ",
        "versenikud": "כִּֽי־ הִ֭שְׁפִּילוּ וַתֹּ֣אמֶר גֵּוָ֑ה וְשַׁ֖ח עֵינַ֣יִם יוֹשִֽׁעַ׃ ",
        "versenonikud": "כי השפילו ותאמר גוה ושח עינים יושע "
    }
]