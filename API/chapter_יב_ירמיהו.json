[
    {
        "bookchapter": "ירמיהו",
        "chapter": "יב",
        "versechapter": "א",
        "bookseder": "ירמיהו",
        "seder": "ו",
        "verseseder": "נב",
        "versenikud": "צַדִּ֤יק אַתָּה֙ יְהוָ֔ה כִּ֥י אָרִ֖יב אֵלֶ֑יךָ אַ֤ךְ מִשְׁפָּטִים֙ אֲדַבֵּ֣ר אוֹתָ֔ךְ מַדּ֗וּעַ דֶּ֤רֶךְ רְשָׁעִים֙ צָלֵ֔חָה שָׁל֖וּ כָּל־ בֹּ֥גְדֵי בָֽגֶד׃ ",
        "versenonikud": "צדיק אתה יהוה כי אריב אליך אך משפטים אדבר אותך מדוע דרך רשעים צלחה שלו כל בגדי בגד "
    },
    {
        "bookchapter": "ירמיהו",
        "chapter": "יב",
        "versechapter": "ב",
        "bookseder": "ירמיהו",
        "seder": "ו",
        "verseseder": "נג",
        "versenikud": "נְטַעְתָּם֙ גַּם־ שֹׁרָ֔שׁוּ יֵלְכ֖וּ גַּם־ עָ֣שׂוּ פֶ֑רִי קָר֤וֹב אַתָּה֙ בְּפִיהֶ֔ם וְרָח֖וֹק מִכִּלְיוֹתֵיהֶֽם׃ ",
        "versenonikud": "נטעתם גם שרשו ילכו גם עשו פרי קרוב אתה בפיהם ורחוק מכליותיהם "
    },
    {
        "bookchapter": "ירמיהו",
        "chapter": "יב",
        "versechapter": "ג",
        "bookseder": "ירמיהו",
        "seder": "ו",
        "verseseder": "נד",
        "versenikud": "וְאַתָּ֤ה יְהוָה֙ יְדַעְתָּ֔נִי תִּרְאֵ֕נִי וּבָחַנְתָּ֥ לִבִּ֖י אִתָּ֑ךְ הַתִּקֵם֙ כְּצֹ֣אן לְטִבְחָ֔ה וְהַקְדִּשֵׁ֖ם לְי֥וֹם הֲרֵגָֽה׃ ",
        "versenonikud": "ואתה יהוה ידעתני תראני ובחנת לבי אתך התקם כצאן לטבחה והקדשם ליום הרגה "
    },
    {
        "bookchapter": "ירמיהו",
        "chapter": "יב",
        "versechapter": "ד",
        "bookseder": "ירמיהו",
        "seder": "ו",
        "verseseder": "נה",
        "versenikud": "עַד־ מָתַי֙ תֶּאֱבַ֣ל הָאָ֔רֶץ וְעֵ֥שֶׂב כָּל־ הַשָּׂדֶ֖ה יִיבָ֑שׁ מֵרָעַ֣ת יֹֽשְׁבֵי־ בָ֗הּ סָפְתָ֤ה בְהֵמוֹת֙ וָע֔וֹף כִּ֣י אָמְר֔וּ לֹ֥א יִרְאֶ֖ה אֶת־ אַחֲרִיתֵֽנוּ׃ ",
        "versenonikud": "עד מתי תאבל הארץ ועשב כל השדה ייבש מרעת ישבי בה ספתה בהמות ועוף כי אמרו לא יראה את אחריתנו "
    },
    {
        "bookchapter": "ירמיהו",
        "chapter": "יב",
        "versechapter": "ה",
        "bookseder": "ירמיהו",
        "seder": "ו",
        "verseseder": "נו",
        "versenikud": "כִּ֣י אֶת־ רַגְלִ֥ים ׀ רַ֙צְתָּה֙ וַיַּלְא֔וּךָ וְאֵ֥יךְ תְּתַֽחֲרֶ֖ה אֶת־ הַסּוּסִ֑ים וּבְאֶ֤רֶץ שָׁלוֹם֙ אַתָּ֣ה בוֹטֵ֔חַ וְאֵ֥יךְ תַּעֲשֶׂ֖ה בִּגְא֥וֹן הַיַּרְדֵּֽן׃ ",
        "versenonikud": "כי את רגלים  רצתה וילאוך ואיך תתחרה את הסוסים ובארץ שלום אתה בוטח ואיך תעשה בגאון הירדן "
    },
    {
        "bookchapter": "ירמיהו",
        "chapter": "יב",
        "versechapter": "ו",
        "bookseder": "ירמיהו",
        "seder": "ו",
        "verseseder": "נז",
        "versenikud": "כִּ֧י גַם־ אַחֶ֣יךָ וּבֵית־ אָבִ֗יךָ גַּם־ הֵ֙מָּה֙ בָּ֣גְדוּ בָ֔ךְ גַּם־ הֵ֛מָּה קָרְא֥וּ אַחֲרֶ֖יךָ מָלֵ֑א אַל־ תַּאֲמֵ֣ן בָּ֔ם כִּֽי־ יְדַבְּר֥וּ אֵלֶ֖יךָ טוֹבֽוֹת׃ ",
        "versenonikud": "כי גם אחיך ובית אביך גם המה בגדו בך גם המה קראו אחריך מלא אל תאמן בם כי ידברו אליך טובות "
    },
    {
        "bookchapter": "ירמיהו",
        "chapter": "יב",
        "versechapter": "ז",
        "bookseder": "ירמיהו",
        "seder": "ו",
        "verseseder": "נח",
        "versenikud": "עָזַ֙בְתִּי֙ אֶת־ בֵּיתִ֔י נָטַ֖שְׁתִּי אֶת־ נַחֲלָתִ֑י נָתַ֛תִּי אֶת־ יְדִד֥וּת נַפְשִׁ֖י בְּכַ֥ף אֹיְבֶֽיהָ׃ ",
        "versenonikud": "עזבתי את ביתי נטשתי את נחלתי נתתי את ידדות נפשי בכף איביה "
    },
    {
        "bookchapter": "ירמיהו",
        "chapter": "יב",
        "versechapter": "ח",
        "bookseder": "ירמיהו",
        "seder": "ו",
        "verseseder": "נט",
        "versenikud": "הָיְתָה־ לִּ֥י נַחֲלָתִ֖י כְּאַרְיֵ֣ה בַיָּ֑עַר נָתְנָ֥ה עָלַ֛י בְּקוֹלָ֖הּ עַל־ כֵּ֥ן שְׂנֵאתִֽיהָ׃ ",
        "versenonikud": "היתה לי נחלתי כאריה ביער נתנה עלי בקולה על כן שנאתיה "
    },
    {
        "bookchapter": "ירמיהו",
        "chapter": "יב",
        "versechapter": "ט",
        "bookseder": "ירמיהו",
        "seder": "ו",
        "verseseder": "ס",
        "versenikud": "הַעַ֨יִט צָב֤וּעַ נַחֲלָתִי֙ לִ֔י הַעַ֖יִט סָבִ֣יב עָלֶ֑יהָ לְכ֗וּ אִסְפ֛וּ כָּל־ חַיַּ֥ת הַשָּׂדֶ֖ה הֵתָ֥יוּ לְאָכְלָֽה׃ ",
        "versenonikud": "העיט צבוע נחלתי לי העיט סביב עליה לכו אספו כל חית השדה התיו לאכלה "
    },
    {
        "bookchapter": "ירמיהו",
        "chapter": "יב",
        "versechapter": "י",
        "bookseder": "ירמיהו",
        "seder": "ו",
        "verseseder": "סא",
        "versenikud": "רֹעִ֤ים רַבִּים֙ שִֽׁחֲת֣וּ כַרְמִ֔י בֹּסְס֖וּ אֶת־ חֶלְקָתִ֑י נָֽתְנ֛וּ אֶת־ חֶלְקַ֥ת חֶמְדָּתִ֖י לְמִדְבַּ֥ר שְׁמָמָֽה׃ ",
        "versenonikud": "רעים רבים שחתו כרמי בססו את חלקתי נתנו את חלקת חמדתי למדבר שממה "
    },
    {
        "bookchapter": "ירמיהו",
        "chapter": "יב",
        "versechapter": "יא",
        "bookseder": "ירמיהו",
        "seder": "ו",
        "verseseder": "סב",
        "versenikud": "שָׂמָהּ֙ לִשְׁמָמָ֔ה אָבְלָ֥ה עָלַ֖י שְׁמֵמָ֑ה נָשַׁ֙מָּה֙ כָּל־ הָאָ֔רֶץ כִּ֛י אֵ֥ין אִ֖ישׁ שָׂ֥ם עַל־ לֵֽב׃ ",
        "versenonikud": "שמה לשממה אבלה עלי שממה נשמה כל הארץ כי אין איש שם על לב "
    },
    {
        "bookchapter": "ירמיהו",
        "chapter": "יב",
        "versechapter": "יב",
        "bookseder": "ירמיהו",
        "seder": "ו",
        "verseseder": "סג",
        "versenikud": "עַֽל־ כָּל־ שְׁפָיִ֣ם בַּמִּדְבָּ֗ר בָּ֚אוּ שֹֽׁדְדִ֔ים כִּ֣י חֶ֤רֶב לַֽיהוָה֙ אֹֽכְלָ֔ה מִקְצֵה־ אֶ֖רֶץ וְעַד־ קְצֵ֣ה הָאָ֑רֶץ אֵ֥ין שָׁל֖וֹם לְכָל־ בָּשָֽׂר׃ ",
        "versenonikud": "על כל שפים במדבר באו שדדים כי חרב ליהוה אכלה מקצה ארץ ועד קצה הארץ אין שלום לכל בשר "
    },
    {
        "bookchapter": "ירמיהו",
        "chapter": "יב",
        "versechapter": "יג",
        "bookseder": "ירמיהו",
        "seder": "ו",
        "verseseder": "סד",
        "versenikud": "זָרְע֤וּ חִטִּים֙ וְקֹצִ֣ים קָצָ֔רוּ נֶחְל֖וּ לֹ֣א יוֹעִ֑לוּ וּבֹ֙שׁוּ֙ מִתְּבוּאֹ֣תֵיכֶ֔ם מֵחֲר֖וֹן אַף־ יְהוָֽה׃ ",
        "versenonikud": "זרעו חטים וקצים קצרו נחלו לא יועלו ובשו מתבואתיכם מחרון אף יהוה "
    },
    {
        "bookchapter": "ירמיהו",
        "chapter": "יב",
        "versechapter": "יד",
        "bookseder": "ירמיהו",
        "seder": "ו",
        "verseseder": "סה",
        "versenikud": "כֹּ֣ה ׀ אָמַ֣ר יְהוָ֗ה עַל־ כָּל־ שְׁכֵנַי֙ הָֽרָעִ֔ים הַנֹּֽגְעִים֙ בַּֽנַּחֲלָ֔ה אֲשֶׁר־ הִנְחַ֥לְתִּי אֶת־ עַמִּ֖י אֶת־ יִשְׂרָאֵ֑ל הִנְנִ֤י נֹֽתְשָׁם֙ מֵעַ֣ל אַדְמָתָ֔ם וְאֶת־ בֵּ֥ית יְהוּדָ֖ה אֶתּ֥וֹשׁ מִתּוֹכָֽם׃ ",
        "versenonikud": "כה  אמר יהוה על כל שכני הרעים הנגעים בנחלה אשר הנחלתי את עמי את ישראל הנני נתשם מעל אדמתם ואת בית יהודה אתוש מתוכם "
    },
    {
        "bookchapter": "ירמיהו",
        "chapter": "יב",
        "versechapter": "טו",
        "bookseder": "ירמיהו",
        "seder": "ז",
        "verseseder": "א",
        "versenikud": "וְהָיָ֗ה אַֽחֲרֵי֙ נָתְשִׁ֣י אוֹתָ֔ם אָשׁ֖וּב וְרִֽחַמְתִּ֑ים וַהֲשִׁבֹתִ֛ים אִ֥ישׁ לְנַחֲלָת֖וֹ וְאִ֥ישׁ לְאַרְצֽוֹ׃ ",
        "versenonikud": "והיה אחרי נתשי אותם אשוב ורחמתים והשבתים איש לנחלתו ואיש לארצו "
    },
    {
        "bookchapter": "ירמיהו",
        "chapter": "יב",
        "versechapter": "טז",
        "bookseder": "ירמיהו",
        "seder": "ז",
        "verseseder": "ב",
        "versenikud": "וְהָיָ֡ה אִם־ לָמֹ֣ד יִלְמְדוּ֩ אֶת־ דַּֽרְכֵ֨י עַמִּ֜י לְהִשָּׁבֵ֤עַ בִּשְׁמִי֙ חַי־ יְהוָ֔ה כַּאֲשֶׁ֤ר לִמְּדוּ֙ אֶת־ עַמִּ֔י לְהִשָּׁבֵ֖עַ בַּבָּ֑עַל וְנִבְנ֖וּ בְּת֥וֹךְ עַמִּֽי׃ ",
        "versenonikud": "והיה אם למד ילמדו את דרכי עמי להשבע בשמי חי יהוה כאשר למדו את עמי להשבע בבעל ונבנו בתוך עמי "
    },
    {
        "bookchapter": "ירמיהו",
        "chapter": "יב",
        "versechapter": "יז",
        "bookseder": "ירמיהו",
        "seder": "ז",
        "verseseder": "ג",
        "versenikud": "וְאִ֖ם לֹ֣א יִשְׁמָ֑עוּ וְנָ֨תַשְׁתִּ֜י אֶת־ הַגּ֥וֹי הַה֛וּא נָת֥וֹשׁ וְאַבֵּ֖ד נְאֻם־ יְהוָֽה׃ ",
        "versenonikud": "ואם לא ישמעו ונתשתי את הגוי ההוא נתוש ואבד נאם יהוה "
    }
]