[
    {
        "bookchapter": "בראשית",
        "chapter": "כ",
        "versechapter": "א",
        "bookseder": "בראשית",
        "seder": "יז",
        "verseseder": "א",
        "parasha": "וירא",
        "versenikud": "וַיִּסַּ֨ע מִשָּׁ֤ם אַבְרָהָם֙ אַ֣רְצָה הַנֶּ֔גֶב וַיֵּ֥שֶׁב בֵּין־ קָדֵ֖שׁ וּבֵ֣ין שׁ֑וּר וַיָּ֖גָר בִּגְרָֽר׃ ",
        "versenonikud": "ויסע משם אברהם ארצה הנגב וישב בין קדש ובין שור ויגר בגרר "
    },
    {
        "bookchapter": "בראשית",
        "chapter": "כ",
        "versechapter": "ב",
        "bookseder": "בראשית",
        "seder": "יז",
        "verseseder": "ב",
        "parasha": "וירא",
        "versenikud": "וַיֹּ֧אמֶר אַבְרָהָ֛ם אֶל־ שָׂרָ֥ה אִשְׁתּ֖וֹ אֲחֹ֣תִי הִ֑וא וַיִּשְׁלַ֗ח אֲבִימֶ֙לֶךְ֙ מֶ֣לֶךְ גְּרָ֔ר וַיִּקַּ֖ח אֶת־ שָׂרָֽה׃ ",
        "versenonikud": "ויאמר אברהם אל שרה אשתו אחתי הוא וישלח אבימלך מלך גרר ויקח את שרה "
    },
    {
        "bookchapter": "בראשית",
        "chapter": "כ",
        "versechapter": "ג",
        "bookseder": "בראשית",
        "seder": "יז",
        "verseseder": "ג",
        "parasha": "וירא",
        "versenikud": "וַיָּבֹ֧א אֱלֹהִ֛ים אֶל־ אֲבִימֶ֖לֶךְ בַּחֲל֣וֹם הַלָּ֑יְלָה וַיֹּ֣אמֶר ל֗וֹ הִנְּךָ֥ מֵת֙ עַל־ הָאִשָּׁ֣ה אֲשֶׁר־ לָקַ֔חְתָּ וְהִ֖וא בְּעֻ֥לַת בָּֽעַל׃ ",
        "versenonikud": "ויבא אלהים אל אבימלך בחלום הלילה ויאמר לו הנך מת על האשה אשר לקחת והוא בעלת בעל "
    },
    {
        "bookchapter": "בראשית",
        "chapter": "כ",
        "versechapter": "ד",
        "bookseder": "בראשית",
        "seder": "יז",
        "verseseder": "ד",
        "parasha": "וירא",
        "versenikud": "וַאֲבִימֶ֕לֶךְ לֹ֥א קָרַ֖ב אֵלֶ֑יהָ וַיֹּאמַ֕ר אֲדֹנָ֕י הֲג֥וֹי גַּם־ צַדִּ֖יק תַּהֲרֹֽג׃ ",
        "versenonikud": "ואבימלך לא קרב אליה ויאמר אדני הגוי גם צדיק תהרג "
    },
    {
        "bookchapter": "בראשית",
        "chapter": "כ",
        "versechapter": "ה",
        "bookseder": "בראשית",
        "seder": "יז",
        "verseseder": "ה",
        "parasha": "וירא",
        "versenikud": "הֲלֹ֨א ה֤וּא אָֽמַר־ לִי֙ אֲחֹ֣תִי הִ֔וא וְהִֽיא־ גַם־ הִ֥וא אָֽמְרָ֖ה אָחִ֣י ה֑וּא בְּתָם־ לְבָבִ֛י וּבְנִקְיֹ֥ן כַּפַּ֖י עָשִׂ֥יתִי זֹֽאת׃ ",
        "versenonikud": "הלא הוא אמר לי אחתי הוא והיא גם הוא אמרה אחי הוא בתם לבבי ובנקין כפי עשיתי זאת "
    },
    {
        "bookchapter": "בראשית",
        "chapter": "כ",
        "versechapter": "ו",
        "bookseder": "בראשית",
        "seder": "יז",
        "verseseder": "ו",
        "parasha": "וירא",
        "versenikud": "וַיֹּאמֶר֩ אֵלָ֨יו הָֽאֱלֹהִ֜ים בַּחֲלֹ֗ם גַּ֣ם אָנֹכִ֤י יָדַ֙עְתִּי֙ כִּ֤י בְתָם־ לְבָבְךָ֙ עָשִׂ֣יתָ זֹּ֔את וָאֶחְשֹׂ֧ךְ גַּם־ אָנֹכִ֛י אֽוֹתְךָ֖ מֵחֲטוֹ־ לִ֑י עַל־ כֵּ֥ן לֹא־ נְתַתִּ֖יךָ לִנְגֹּ֥עַ אֵלֶֽיהָ׃ ",
        "versenonikud": "ויאמר אליו האלהים בחלם גם אנכי ידעתי כי בתם לבבך עשית זאת ואחשך גם אנכי אותך מחטו לי על כן לא נתתיך לנגע אליה "
    },
    {
        "bookchapter": "בראשית",
        "chapter": "כ",
        "versechapter": "ז",
        "bookseder": "בראשית",
        "seder": "יז",
        "verseseder": "ז",
        "parasha": "וירא",
        "versenikud": "וְעַתָּ֗ה הָשֵׁ֤ב אֵֽשֶׁת־ הָאִישׁ֙ כִּֽי־ נָבִ֣יא ה֔וּא וְיִתְפַּלֵּ֥ל בַּֽעַדְךָ֖ וֶֽחְיֵ֑ה וְאִם־ אֵֽינְךָ֣ מֵשִׁ֗יב דַּ֚ע כִּי־ מ֣וֹת תָּמ֔וּת אַתָּ֖ה וְכָל־ אֲשֶׁר־ לָֽךְ׃ ",
        "versenonikud": "ועתה השב אשת האיש כי נביא הוא ויתפלל בעדך וחיה ואם אינך משיב דע כי מות תמות אתה וכל אשר לך "
    },
    {
        "bookchapter": "בראשית",
        "chapter": "כ",
        "versechapter": "ח",
        "bookseder": "בראשית",
        "seder": "יז",
        "verseseder": "ח",
        "parasha": "וירא",
        "versenikud": "וַיַּשְׁכֵּ֨ם אֲבִימֶ֜לֶךְ בַּבֹּ֗קֶר וַיִּקְרָא֙ לְכָל־ עֲבָדָ֔יו וַיְדַבֵּ֛ר אֶת־ כָּל־ הַדְּבָרִ֥ים הָאֵ֖לֶּה בְּאָזְנֵיהֶ֑ם וַיִּֽירְא֥וּ הָאֲנָשִׁ֖ים מְאֹֽד׃ ",
        "versenonikud": "וישכם אבימלך בבקר ויקרא לכל עבדיו וידבר את כל הדברים האלה באזניהם וייראו האנשים מאד "
    },
    {
        "bookchapter": "בראשית",
        "chapter": "כ",
        "versechapter": "ט",
        "bookseder": "בראשית",
        "seder": "יז",
        "verseseder": "ט",
        "parasha": "וירא",
        "versenikud": "וַיִּקְרָ֨א אֲבִימֶ֜לֶךְ לְאַבְרָהָ֗ם וַיֹּ֨אמֶר ל֜וֹ מֶֽה־ עָשִׂ֤יתָ לָּ֙נוּ֙ וּמֶֽה־ חָטָ֣אתִי לָ֔ךְ כִּֽי־ הֵבֵ֧אתָ עָלַ֛י וְעַל־ מַמְלַכְתִּ֖י חֲטָאָ֣ה גְדֹלָ֑ה מַעֲשִׂים֙ אֲשֶׁ֣ר לֹא־ יֵֽעָשׂ֔וּ עָשִׂ֖יתָ עִמָּדִֽי׃ ",
        "versenonikud": "ויקרא אבימלך לאברהם ויאמר לו מה עשית לנו ומה חטאתי לך כי הבאת עלי ועל ממלכתי חטאה גדלה מעשים אשר לא יעשו עשית עמדי "
    },
    {
        "bookchapter": "בראשית",
        "chapter": "כ",
        "versechapter": "י",
        "bookseder": "בראשית",
        "seder": "יז",
        "verseseder": "י",
        "parasha": "וירא",
        "versenikud": "וַיֹּ֥אמֶר אֲבִימֶ֖לֶךְ אֶל־ אַבְרָהָ֑ם מָ֣ה רָאִ֔יתָ כִּ֥י עָשִׂ֖יתָ אֶת־ הַדָּבָ֥ר הַזֶּֽה׃ ",
        "versenonikud": "ויאמר אבימלך אל אברהם מה ראית כי עשית את הדבר הזה "
    },
    {
        "bookchapter": "בראשית",
        "chapter": "כ",
        "versechapter": "יא",
        "bookseder": "בראשית",
        "seder": "יז",
        "verseseder": "יא",
        "parasha": "וירא",
        "versenikud": "וַיֹּ֙אמֶר֙ אַבְרָהָ֔ם כִּ֣י אָמַ֗רְתִּי רַ֚ק אֵין־ יִרְאַ֣ת אֱלֹהִ֔ים בַּמָּק֖וֹם הַזֶּ֑ה וַהֲרָג֖וּנִי עַל־ דְּבַ֥ר אִשְׁתִּֽי׃ ",
        "versenonikud": "ויאמר אברהם כי אמרתי רק אין יראת אלהים במקום הזה והרגוני על דבר אשתי "
    },
    {
        "bookchapter": "בראשית",
        "chapter": "כ",
        "versechapter": "יב",
        "bookseder": "בראשית",
        "seder": "יז",
        "verseseder": "יב",
        "parasha": "וירא",
        "versenikud": "וְגַם־ אָמְנָ֗ה אֲחֹתִ֤י בַת־ אָבִי֙ הִ֔וא אַ֖ךְ לֹ֣א בַת־ אִמִּ֑י וַתְּהִי־ לִ֖י לְאִשָּֽׁה׃ ",
        "versenonikud": "וגם אמנה אחתי בת אבי הוא אך לא בת אמי ותהי לי לאשה "
    },
    {
        "bookchapter": "בראשית",
        "chapter": "כ",
        "versechapter": "יג",
        "bookseder": "בראשית",
        "seder": "יז",
        "verseseder": "יג",
        "parasha": "וירא",
        "versenikud": "וַיְהִ֞י כַּאֲשֶׁ֧ר הִתְע֣וּ אֹתִ֗י אֱלֹהִים֮ מִבֵּ֣ית אָבִי֒ וָאֹמַ֣ר לָ֔הּ זֶ֣ה חַסְדֵּ֔ךְ אֲשֶׁ֥ר תַּעֲשִׂ֖י עִמָּדִ֑י אֶ֤ל כָּל־ הַמָּקוֹם֙ אֲשֶׁ֣ר נָב֣וֹא שָׁ֔מָּה אִמְרִי־ לִ֖י אָחִ֥י הֽוּא׃ ",
        "versenonikud": "ויהי כאשר התעו אתי אלהים מבית אבי ואמר לה זה חסדך אשר תעשי עמדי אל כל המקום אשר נבוא שמה אמרי לי אחי הוא "
    },
    {
        "bookchapter": "בראשית",
        "chapter": "כ",
        "versechapter": "יד",
        "bookseder": "בראשית",
        "seder": "יז",
        "verseseder": "יד",
        "parasha": "וירא",
        "versenikud": "וַיִּקַּ֨ח אֲבִימֶ֜לֶךְ צֹ֣אן וּבָקָ֗ר וַעֲבָדִים֙ וּשְׁפָחֹ֔ת וַיִּתֵּ֖ן לְאַבְרָהָ֑ם וַיָּ֣שֶׁב ל֔וֹ אֵ֖ת שָׂרָ֥ה אִשְׁתּֽוֹ׃ ",
        "versenonikud": "ויקח אבימלך צאן ובקר ועבדים ושפחת ויתן לאברהם וישב לו את שרה אשתו "
    },
    {
        "bookchapter": "בראשית",
        "chapter": "כ",
        "versechapter": "טו",
        "bookseder": "בראשית",
        "seder": "יז",
        "verseseder": "טו",
        "parasha": "וירא",
        "versenikud": "וַיֹּ֣אמֶר אֲבִימֶ֔לֶךְ הִנֵּ֥ה אַרְצִ֖י לְפָנֶ֑יךָ בַּטּ֥וֹב בְּעֵינֶ֖יךָ שֵֽׁב׃ ",
        "versenonikud": "ויאמר אבימלך הנה ארצי לפניך בטוב בעיניך שב "
    },
    {
        "bookchapter": "בראשית",
        "chapter": "כ",
        "versechapter": "טז",
        "bookseder": "בראשית",
        "seder": "יז",
        "verseseder": "טז",
        "parasha": "וירא",
        "versenikud": "וּלְשָׂרָ֣ה אָמַ֗ר הִנֵּ֨ה נָתַ֜תִּי אֶ֤לֶף כֶּ֙סֶף֙ לְאָחִ֔יךְ הִנֵּ֤ה הוּא־ לָךְ֙ כְּס֣וּת עֵינַ֔יִם לְכֹ֖ל אֲשֶׁ֣ר אִתָּ֑ךְ וְאֵ֥ת כֹּ֖ל וְנֹכָֽחַת׃ ",
        "versenonikud": "ולשרה אמר הנה נתתי אלף כסף לאחיך הנה הוא לך כסות עינים לכל אשר אתך ואת כל ונכחת "
    },
    {
        "bookchapter": "בראשית",
        "chapter": "כ",
        "versechapter": "יז",
        "bookseder": "בראשית",
        "seder": "יז",
        "verseseder": "יז",
        "parasha": "וירא",
        "versenikud": "וַיִּתְפַּלֵּ֥ל אַבְרָהָ֖ם אֶל־ הָאֱלֹהִ֑ים וַיִּרְפָּ֨א אֱלֹהִ֜ים אֶת־ אֲבִימֶ֧לֶךְ וְאֶת־ אִשְׁתּ֛וֹ וְאַמְהֹתָ֖יו וַיֵּלֵֽדוּ׃ ",
        "versenonikud": "ויתפלל אברהם אל האלהים וירפא אלהים את אבימלך ואת אשתו ואמהתיו וילדו "
    },
    {
        "bookchapter": "בראשית",
        "chapter": "כ",
        "versechapter": "יח",
        "bookseder": "בראשית",
        "seder": "יז",
        "verseseder": "יח",
        "parasha": "וירא",
        "versenikud": "כִּֽי־ עָצֹ֤ר עָצַר֙ יְהוָ֔ה בְּעַ֥ד כָּל־ רֶ֖חֶם לְבֵ֣ית אֲבִימֶ֑לֶךְ עַל־ דְּבַ֥ר שָׂרָ֖ה אֵ֥שֶׁת אַבְרָהָֽם׃ {ס}",
        "versenonikud": "כי עצר עצר יהוה בעד כל רחם לבית אבימלך על דבר שרה אשת אברהם "
    }
]