[
    {
        "bookchapter": "יחזקאל",
        "chapter": "לו",
        "versechapter": "כה",
        "bookseder": "יחזקאל",
        "seder": "כב",
        "verseseder": "א",
        "versenikud": "וְזָרַקְתִּ֧י עֲלֵיכֶ֛ם מַ֥יִם טְהוֹרִ֖ים וּטְהַרְתֶּ֑ם מִכֹּ֧ל טֻמְאוֹתֵיכֶ֛ם וּמִכָּל־ גִּלּ֥וּלֵיכֶ֖ם אֲטַהֵ֥ר אֶתְכֶֽם׃ ",
        "versenonikud": "וזרקתי עליכם מים טהורים וטהרתם מכל טמאותיכם ומכל גלוליכם אטהר אתכם "
    },
    {
        "bookchapter": "יחזקאל",
        "chapter": "לו",
        "versechapter": "כו",
        "bookseder": "יחזקאל",
        "seder": "כב",
        "verseseder": "ב",
        "versenikud": "וְנָתַתִּ֤י לָכֶם֙ לֵ֣ב חָדָ֔שׁ וְר֥וּחַ חֲדָשָׁ֖ה אֶתֵּ֣ן בְּקִרְבְּכֶ֑ם וַהֲסִ֨רֹתִ֜י אֶת־ לֵ֤ב הָאֶ֙בֶן֙ מִבְּשַׂרְכֶ֔ם וְנָתַתִּ֥י לָכֶ֖ם לֵ֥ב בָּשָֽׂר׃ ",
        "versenonikud": "ונתתי לכם לב חדש ורוח חדשה אתן בקרבכם והסרתי את לב האבן מבשרכם ונתתי לכם לב בשר "
    },
    {
        "bookchapter": "יחזקאל",
        "chapter": "לו",
        "versechapter": "כז",
        "bookseder": "יחזקאל",
        "seder": "כב",
        "verseseder": "ג",
        "versenikud": "וְאֶת־ רוּחִ֖י אֶתֵּ֣ן בְּקִרְבְּכֶ֑ם וְעָשִׂ֗יתִי אֵ֤ת אֲשֶׁר־ בְּחֻקַּי֙ תֵּלֵ֔כוּ וּמִשְׁפָּטַ֥י תִּשְׁמְר֖וּ וַעֲשִׂיתֶֽם׃ ",
        "versenonikud": "ואת רוחי אתן בקרבכם ועשיתי את אשר בחקי תלכו ומשפטי תשמרו ועשיתם "
    },
    {
        "bookchapter": "יחזקאל",
        "chapter": "לו",
        "versechapter": "כח",
        "bookseder": "יחזקאל",
        "seder": "כב",
        "verseseder": "ד",
        "versenikud": "וִישַׁבְתֶּ֣ם בָּאָ֔רֶץ אֲשֶׁ֥ר נָתַ֖תִּי לַאֲבֹֽתֵיכֶ֑ם וִהְיִ֤יתֶם לִי֙ לְעָ֔ם וְאָ֣נֹכִ֔י אֶהְיֶ֥ה לָכֶ֖ם לֵאלֹהִֽים׃ ",
        "versenonikud": "וישבתם בארץ אשר נתתי לאבתיכם והייתם לי לעם ואנכי אהיה לכם לאלהים "
    },
    {
        "bookchapter": "יחזקאל",
        "chapter": "לו",
        "versechapter": "כט",
        "bookseder": "יחזקאל",
        "seder": "כב",
        "verseseder": "ה",
        "versenikud": "וְהוֹשַׁעְתִּ֣י אֶתְכֶ֔ם מִכֹּ֖ל טֻמְאֽוֹתֵיכֶ֑ם וְקָרָ֤אתִי אֶל־ הַדָּגָן֙ וְהִרְבֵּיתִ֣י אֹת֔וֹ וְלֹא־ אֶתֵּ֥ן עֲלֵיכֶ֖ם רָעָֽב׃ ",
        "versenonikud": "והושעתי אתכם מכל טמאותיכם וקראתי אל הדגן והרביתי אתו ולא אתן עליכם רעב "
    },
    {
        "bookchapter": "יחזקאל",
        "chapter": "לו",
        "versechapter": "ל",
        "bookseder": "יחזקאל",
        "seder": "כב",
        "verseseder": "ו",
        "versenikud": "וְהִרְבֵּיתִי֙ אֶת־ פְּרִ֣י הָעֵ֔ץ וּתְנוּבַ֖ת הַשָּׂדֶ֑ה לְמַ֗עַן אֲ֠שֶׁר לֹ֣א תִקְח֥וּ ע֛וֹד חֶרְפַּ֥ת רָעָ֖ב בַּגּוֹיִֽם׃ ",
        "versenonikud": "והרביתי את פרי העץ ותנובת השדה למען אשר לא תקחו עוד חרפת רעב בגוים "
    },
    {
        "bookchapter": "יחזקאל",
        "chapter": "לו",
        "versechapter": "לא",
        "bookseder": "יחזקאל",
        "seder": "כב",
        "verseseder": "ז",
        "versenikud": "וּזְכַרְתֶּם֙ אֶת־ דַּרְכֵיכֶ֣ם הָרָעִ֔ים וּמַעַלְלֵיכֶ֖ם אֲשֶׁ֣ר לֹֽא־ טוֹבִ֑ים וּנְקֹֽטֹתֶם֙ בִּפְנֵיכֶ֔ם עַ֚ל עֲוֺנֹ֣תֵיכֶ֔ם וְעַ֖ל תּוֹעֲבֽוֹתֵיכֶֽם׃ ",
        "versenonikud": "וזכרתם את דרכיכם הרעים ומעלליכם אשר לא טובים ונקטתם בפניכם על עונתיכם ועל תועבותיכם "
    },
    {
        "bookchapter": "יחזקאל",
        "chapter": "לו",
        "versechapter": "לב",
        "bookseder": "יחזקאל",
        "seder": "כב",
        "verseseder": "ח",
        "versenikud": "לֹ֧א לְמַעַנְכֶ֣ם אֲנִֽי־ עֹשֶׂ֗ה נְאֻם֙ אֲדֹנָ֣י יְהוִ֔ה יִוָּדַ֖ע לָכֶ֑ם בּ֧וֹשׁוּ וְהִכָּלְמ֛וּ מִדַּרְכֵיכֶ֖ם בֵּ֥ית יִשְׂרָאֵֽל׃ ",
        "versenonikud": "לא למענכם אני עשה נאם אדני יהוה יודע לכם בושו והכלמו מדרכיכם בית ישראל "
    },
    {
        "bookchapter": "יחזקאל",
        "chapter": "לו",
        "versechapter": "לג",
        "bookseder": "יחזקאל",
        "seder": "כב",
        "verseseder": "ט",
        "versenikud": "כֹּ֤ה אָמַר֙ אֲדֹנָ֣י יְהוִ֔ה בְּיוֹם֙ טַהֲרִ֣י אֶתְכֶ֔ם מִכֹּ֖ל עֲוֺנֽוֹתֵיכֶ֑ם וְהֽוֹשַׁבְתִּי֙ אֶת־ הֶ֣עָרִ֔ים וְנִבְנ֖וּ הֶחֳרָבֽוֹת׃ ",
        "versenonikud": "כה אמר אדני יהוה ביום טהרי אתכם מכל עונותיכם והושבתי את הערים ונבנו החרבות "
    },
    {
        "bookchapter": "יחזקאל",
        "chapter": "לו",
        "versechapter": "לד",
        "bookseder": "יחזקאל",
        "seder": "כב",
        "verseseder": "י",
        "versenikud": "וְהָאָ֥רֶץ הַנְּשַׁמָּ֖ה תֵּֽעָבֵ֑ד תַּ֚חַת אֲשֶׁ֣ר הָיְתָ֣ה שְׁמָמָ֔ה לְעֵינֵ֖י כָּל־ עוֹבֵֽר׃ ",
        "versenonikud": "והארץ הנשמה תעבד תחת אשר היתה שממה לעיני כל עובר "
    },
    {
        "bookchapter": "יחזקאל",
        "chapter": "לו",
        "versechapter": "לה",
        "bookseder": "יחזקאל",
        "seder": "כב",
        "verseseder": "יא",
        "versenikud": "וְאָמְר֗וּ הָאָ֤רֶץ הַלֵּ֙זוּ֙ הַנְּשַׁמָּ֔ה הָיְתָ֖ה כְּגַן־ עֵ֑דֶן וְהֶעָרִ֧ים הֶחֳרֵב֛וֹת וְהַֽנְשַׁמּ֥וֹת וְהַנֶּהֱרָס֖וֹת בְּצוּר֥וֹת יָשָֽׁבוּ׃ ",
        "versenonikud": "ואמרו הארץ הלזו הנשמה היתה כגן עדן והערים החרבות והנשמות והנהרסות בצורות ישבו "
    },
    {
        "bookchapter": "יחזקאל",
        "chapter": "לו",
        "versechapter": "לו",
        "bookseder": "יחזקאל",
        "seder": "כב",
        "verseseder": "יב",
        "versenikud": "וְיָדְע֣וּ הַגּוֹיִ֗ם אֲשֶׁ֣ר יִֽשָּׁאֲרוּ֮ סְבִיבוֹתֵיכֶם֒ כִּ֣י ׀ אֲנִ֣י יְהוָ֗ה בָּנִ֙יתִי֙ הַנֶּ֣הֱרָס֔וֹת נָטַ֖עְתִּי הַנְּשַׁמָּ֑ה אֲנִ֥י יְהוָ֖ה דִּבַּ֥רְתִּי וְעָשִֽׂיתִי׃ ",
        "versenonikud": "וידעו הגוים אשר ישארו סביבותיכם כי  אני יהוה בניתי הנהרסות נטעתי הנשמה אני יהוה דברתי ועשיתי "
    },
    {
        "bookchapter": "יחזקאל",
        "chapter": "לו",
        "versechapter": "לז",
        "bookseder": "יחזקאל",
        "seder": "כב",
        "verseseder": "יג",
        "versenikud": "כֹּ֤ה אָמַר֙ אֲדֹנָ֣י יְהוִ֔ה ע֗וֹד זֹ֛את אִדָּרֵ֥שׁ לְבֵֽית־ יִשְׂרָאֵ֖ל לַעֲשׂ֣וֹת לָהֶ֑ם אַרְבֶּ֥ה אֹתָ֛ם כַּצֹּ֖אן אָדָֽם׃ ",
        "versenonikud": "כה אמר אדני יהוה עוד זאת אדרש לבית ישראל לעשות להם ארבה אתם כצאן אדם "
    },
    {
        "bookchapter": "יחזקאל",
        "chapter": "לו",
        "versechapter": "לח",
        "bookseder": "יחזקאל",
        "seder": "כב",
        "verseseder": "יד",
        "versenikud": "כְּצֹ֣אן קָֽדָשִׁ֗ים כְּצֹ֤אן יְרוּשָׁלִַ֙ם֙ בְּמ֣וֹעֲדֶ֔יהָ כֵּ֤ן תִּהְיֶ֙ינָה֙ הֶעָרִ֣ים הֶחֳרֵב֔וֹת מְלֵא֖וֹת צֹ֣אן אָדָ֑ם וְיָדְע֖וּ כִּֽי־ אֲנִ֥י יְהוָֽה׃ ",
        "versenonikud": "כצאן קדשים כצאן ירושלם במועדיה כן תהיינה הערים החרבות מלאות צאן אדם וידעו כי אני יהוה "
    },
    {
        "bookchapter": "יחזקאל",
        "chapter": "לז",
        "versechapter": "א",
        "bookseder": "יחזקאל",
        "seder": "כב",
        "verseseder": "טו",
        "versenikud": "הָיְתָ֣ה עָלַי֮ יַד־ יְהוָה֒ וַיּוֹצִאֵ֤נִי בְר֙וּחַ֙ יְהוָ֔ה וַיְנִיחֵ֖נִי בְּת֣וֹךְ הַבִּקְעָ֑ה וְהִ֖יא מְלֵאָ֥ה עֲצָמֽוֹת׃ ",
        "versenonikud": "היתה עלי יד יהוה ויוצאני ברוח יהוה ויניחני בתוך הבקעה והיא מלאה עצמות "
    },
    {
        "bookchapter": "יחזקאל",
        "chapter": "לז",
        "versechapter": "ב",
        "bookseder": "יחזקאל",
        "seder": "כב",
        "verseseder": "טז",
        "versenikud": "וְהֶעֱבִירַ֥נִי עֲלֵיהֶ֖ם סָבִ֣יב ׀ סָבִ֑יב וְהִנֵּ֨ה רַבּ֤וֹת מְאֹד֙ עַל־ פְּנֵ֣י הַבִּקְעָ֔ה וְהִנֵּ֖ה יְבֵשׁ֥וֹת מְאֹֽד׃ ",
        "versenonikud": "והעבירני עליהם סביב  סביב והנה רבות מאד על פני הבקעה והנה יבשות מאד "
    },
    {
        "bookchapter": "יחזקאל",
        "chapter": "לז",
        "versechapter": "ג",
        "bookseder": "יחזקאל",
        "seder": "כב",
        "verseseder": "יז",
        "versenikud": "וַיֹּ֣אמֶר אֵלַ֔י בֶּן־ אָדָ֕ם הֲתִחְיֶ֖ינָה הָעֲצָמ֣וֹת הָאֵ֑לֶּה וָאֹמַ֕ר אֲדֹנָ֥י יְהוִ֖ה אַתָּ֥ה יָדָֽעְתָּ׃ ",
        "versenonikud": "ויאמר אלי בן אדם התחיינה העצמות האלה ואמר אדני יהוה אתה ידעת "
    },
    {
        "bookchapter": "יחזקאל",
        "chapter": "לז",
        "versechapter": "ד",
        "bookseder": "יחזקאל",
        "seder": "כב",
        "verseseder": "יח",
        "versenikud": "וַיֹּ֣אמֶר אֵלַ֔י הִנָּבֵ֖א עַל־ הָעֲצָמ֣וֹת הָאֵ֑לֶּה וְאָמַרְתָּ֣ אֲלֵיהֶ֔ם הָעֲצָמוֹת֙ הַיְבֵשׁ֔וֹת שִׁמְע֖וּ דְּבַר־ יְהוָֽה׃ ",
        "versenonikud": "ויאמר אלי הנבא על העצמות האלה ואמרת אליהם העצמות היבשות שמעו דבר יהוה "
    },
    {
        "bookchapter": "יחזקאל",
        "chapter": "לז",
        "versechapter": "ה",
        "bookseder": "יחזקאל",
        "seder": "כב",
        "verseseder": "יט",
        "versenikud": "כֹּ֤ה אָמַר֙ אֲדֹנָ֣י יְהוִ֔ה לָעֲצָמ֖וֹת הָאֵ֑לֶּה הִנֵּ֨ה אֲנִ֜י מֵבִ֥יא בָכֶ֛ם ר֖וּחַ וִחְיִיתֶֽם׃ ",
        "versenonikud": "כה אמר אדני יהוה לעצמות האלה הנה אני מביא בכם רוח וחייתם "
    },
    {
        "bookchapter": "יחזקאל",
        "chapter": "לז",
        "versechapter": "ו",
        "bookseder": "יחזקאל",
        "seder": "כב",
        "verseseder": "כ",
        "versenikud": "וְנָתַתִּי֩ עֲלֵיכֶ֨ם גִּדִ֜ים וְֽהַעֲלֵתִ֧י עֲלֵיכֶ֣ם בָּשָׂ֗ר וְקָרַמְתִּ֤י עֲלֵיכֶם֙ ע֔וֹר וְנָתַתִּ֥י בָכֶ֛ם ר֖וּחַ וִחְיִיתֶ֑ם וִידַעְתֶּ֖ם כִּֽי־ אֲנִ֥י יְהוָֽה׃ ",
        "versenonikud": "ונתתי עליכם גדים והעלתי עליכם בשר וקרמתי עליכם עור ונתתי בכם רוח וחייתם וידעתם כי אני יהוה "
    },
    {
        "bookchapter": "יחזקאל",
        "chapter": "לז",
        "versechapter": "ז",
        "bookseder": "יחזקאל",
        "seder": "כב",
        "verseseder": "כא",
        "versenikud": "וְנִבֵּ֖אתִי כַּאֲשֶׁ֣ר צֻוֵּ֑יתִי וַֽיְהִי־ ק֤וֹל כְּהִנָּֽבְאִי֙ וְהִנֵּה־ רַ֔עַשׁ וַתִּקְרְב֣וּ עֲצָמ֔וֹת עֶ֖צֶם אֶל־ עַצְמֽוֹ׃ ",
        "versenonikud": "ונבאתי כאשר צויתי ויהי קול כהנבאי והנה רעש ותקרבו עצמות עצם אל עצמו "
    },
    {
        "bookchapter": "יחזקאל",
        "chapter": "לז",
        "versechapter": "ח",
        "bookseder": "יחזקאל",
        "seder": "כב",
        "verseseder": "כב",
        "versenikud": "וְרָאִ֜יתִי וְהִנֵּֽה־ עֲלֵיהֶ֤ם גִּדִים֙ וּבָשָׂ֣ר עָלָ֔ה וַיִּקְרַ֧ם עֲלֵיהֶ֛ם ע֖וֹר מִלְמָ֑עְלָה וְר֖וּחַ אֵ֥ין בָּהֶֽם׃ ",
        "versenonikud": "וראיתי והנה עליהם גדים ובשר עלה ויקרם עליהם עור מלמעלה ורוח אין בהם "
    },
    {
        "bookchapter": "יחזקאל",
        "chapter": "לז",
        "versechapter": "ט",
        "bookseder": "יחזקאל",
        "seder": "כב",
        "verseseder": "כג",
        "versenikud": "וַיֹּ֣אמֶר אֵלַ֔י הִנָּבֵ֖א אֶל־ הָר֑וּחַ הִנָּבֵ֣א בֶן־ אָ֠דָם וְאָמַרְתָּ֨ אֶל־ הָר֜וּחַ כֹּֽה־ אָמַ֣ר ׀ אֲדֹנָ֣י יְהוִ֗ה מֵאַרְבַּ֤ע רוּחוֹת֙ בֹּ֣אִי הָר֔וּחַ וּפְחִ֛י בַּהֲרוּגִ֥ים הָאֵ֖לֶּה וְיִֽחְיֽוּ׃ ",
        "versenonikud": "ויאמר אלי הנבא אל הרוח הנבא בן אדם ואמרת אל הרוח כה אמר  אדני יהוה מארבע רוחות באי הרוח ופחי בהרוגים האלה ויחיו "
    },
    {
        "bookchapter": "יחזקאל",
        "chapter": "לז",
        "versechapter": "י",
        "bookseder": "יחזקאל",
        "seder": "כב",
        "verseseder": "כד",
        "versenikud": "וְהִנַּבֵּ֖אתִי כַּאֲשֶׁ֣ר צִוָּ֑נִי וַתָּבוֹא֩ בָהֶ֨ם הָר֜וּחַ וַיִּֽחְי֗וּ וַיַּֽעַמְדוּ֙ עַל־ רַגְלֵיהֶ֔ם חַ֖יִל גָּד֥וֹל מְאֹד־ מְאֹֽד׃ ",
        "versenonikud": "והנבאתי כאשר צוני ותבוא בהם הרוח ויחיו ויעמדו על רגליהם חיל גדול מאד מאד "
    },
    {
        "bookchapter": "יחזקאל",
        "chapter": "לז",
        "versechapter": "יא",
        "bookseder": "יחזקאל",
        "seder": "כב",
        "verseseder": "כה",
        "versenikud": "וַיֹּאמֶר֮ אֵלַי֒ בֶּן־ אָדָ֕ם הָעֲצָמ֣וֹת הָאֵ֔לֶּה כָּל־ בֵּ֥ית יִשְׂרָאֵ֖ל הֵ֑מָּה הִנֵּ֣ה אֹמְרִ֗ים יָבְשׁ֧וּ עַצְמוֹתֵ֛ינוּ וְאָבְדָ֥ה תִקְוָתֵ֖נוּ נִגְזַ֥רְנוּ לָֽנוּ׃ ",
        "versenonikud": "ויאמר אלי בן אדם העצמות האלה כל בית ישראל המה הנה אמרים יבשו עצמותינו ואבדה תקותנו נגזרנו לנו "
    },
    {
        "bookchapter": "יחזקאל",
        "chapter": "לז",
        "versechapter": "יב",
        "bookseder": "יחזקאל",
        "seder": "כב",
        "verseseder": "כו",
        "versenikud": "לָכֵן֩ הִנָּבֵ֨א וְאָמַרְתָּ֜ אֲלֵיהֶ֗ם כֹּֽה־ אָמַר֮ אֲדֹנָ֣י יְהוִה֒ הִנֵּה֩ אֲנִ֨י פֹתֵ֜חַ אֶת־ קִבְרֽוֹתֵיכֶ֗ם וְהַעֲלֵיתִ֥י אֶתְכֶ֛ם מִקִּבְרוֹתֵיכֶ֖ם עַמִּ֑י וְהֵבֵאתִ֥י אֶתְכֶ֖ם אֶל־ אַדְמַ֥ת יִשְׂרָאֵֽל׃ ",
        "versenonikud": "לכן הנבא ואמרת אליהם כה אמר אדני יהוה הנה אני פתח את קברותיכם והעליתי אתכם מקברותיכם עמי והבאתי אתכם אל אדמת ישראל "
    },
    {
        "bookchapter": "יחזקאל",
        "chapter": "לז",
        "versechapter": "יג",
        "bookseder": "יחזקאל",
        "seder": "כב",
        "verseseder": "כז",
        "versenikud": "וִֽידַעְתֶּ֖ם כִּֽי־ אֲנִ֣י יְהוָ֑ה בְּפִתְחִ֣י אֶת־ קִבְרֽוֹתֵיכֶ֗ם וּבְהַעֲלוֹתִ֥י אֶתְכֶ֛ם מִקִּבְרוֹתֵיכֶ֖ם עַמִּֽי׃ ",
        "versenonikud": "וידעתם כי אני יהוה בפתחי את קברותיכם ובהעלותי אתכם מקברותיכם עמי "
    },
    {
        "bookchapter": "יחזקאל",
        "chapter": "לז",
        "versechapter": "יד",
        "bookseder": "יחזקאל",
        "seder": "כב",
        "verseseder": "כח",
        "versenikud": "וְנָתַתִּ֨י רוּחִ֤י בָכֶם֙ וִחְיִיתֶ֔ם וְהִנַּחְתִּ֥י אֶתְכֶ֖ם עַל־ אַדְמַתְכֶ֑ם וִידַעְתֶּ֞ם כִּי־ אֲנִ֧י יְהוָ֛ה דִּבַּ֥רְתִּי וְעָשִׂ֖יתִי נְאֻם־ יְהוָֽה׃ ",
        "versenonikud": "ונתתי רוחי בכם וחייתם והנחתי אתכם על אדמתכם וידעתם כי אני יהוה דברתי ועשיתי נאם יהוה "
    },
    {
        "bookchapter": "יחזקאל",
        "chapter": "לז",
        "versechapter": "טו",
        "bookseder": "יחזקאל",
        "seder": "כב",
        "verseseder": "כט",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "לז",
        "versechapter": "טז",
        "bookseder": "יחזקאל",
        "seder": "כב",
        "verseseder": "ל",
        "versenikud": "וְאַתָּ֣ה בֶן־ אָדָ֗ם קַח־ לְךָ֙ עֵ֣ץ אֶחָ֔ד וּכְתֹ֤ב עָלָיו֙ לִֽיהוּדָ֔ה וְלִבְנֵ֥י יִשְׂרָאֵ֖ל חברו חֲבֵרָ֑יו וּלְקַח֙ עֵ֣ץ אֶחָ֔ד וּכְת֣וֹב עָלָ֗יו לְיוֹסֵף֙ עֵ֣ץ אֶפְרַ֔יִם וְכָל־ בֵּ֥ית יִשְׂרָאֵ֖ל חברו חֲבֵרָֽיו׃ ",
        "versenonikud": "ואתה בן אדם קח לך עץ אחד וכתב עליו ליהודה ולבני ישראל חברו חבריו ולקח עץ אחד וכתוב עליו ליוסף עץ אפרים וכל בית ישראל חברו חבריו "
    },
    {
        "bookchapter": "יחזקאל",
        "chapter": "לז",
        "versechapter": "יז",
        "bookseder": "יחזקאל",
        "seder": "כב",
        "verseseder": "לא",
        "versenikud": "וְקָרַ֨ב אֹתָ֜ם אֶחָ֧ד אֶל־ אֶחָ֛ד לְךָ֖ לְעֵ֣ץ אֶחָ֑ד וְהָי֥וּ לַאֲחָדִ֖ים בְּיָדֶֽךָ׃ ",
        "versenonikud": "וקרב אתם אחד אל אחד לך לעץ אחד והיו לאחדים בידך "
    },
    {
        "bookchapter": "יחזקאל",
        "chapter": "לז",
        "versechapter": "יח",
        "bookseder": "יחזקאל",
        "seder": "כב",
        "verseseder": "לב",
        "versenikud": "וְכַֽאֲשֶׁר֙ יֹאמְר֣וּ אֵלֶ֔יךָ בְּנֵ֥י עַמְּךָ֖ לֵאמֹ֑ר הֲלֽוֹא־ תַגִּ֥יד לָ֖נוּ מָה־ אֵ֥לֶּה לָּֽךְ׃ ",
        "versenonikud": "וכאשר יאמרו אליך בני עמך לאמר הלוא תגיד לנו מה אלה לך "
    },
    {
        "bookchapter": "יחזקאל",
        "chapter": "לז",
        "versechapter": "יט",
        "bookseder": "יחזקאל",
        "seder": "כב",
        "verseseder": "לג",
        "versenikud": "דַּבֵּ֣ר אֲלֵהֶ֗ם כֹּֽה־ אָמַר֮ אֲדֹנָ֣י יְהוִה֒ הִנֵּה֩ אֲנִ֨י לֹקֵ֜חַ אֶת־ עֵ֤ץ יוֹסֵף֙ אֲשֶׁ֣ר בְּיַד־ אֶפְרַ֔יִם וְשִׁבְטֵ֥י יִשְׂרָאֵ֖ל חברו חֲבֵרָ֑יו וְנָתַתִּי֩ אוֹתָ֨ם עָלָ֜יו אֶת־ עֵ֣ץ יְהוּדָ֗ה וַֽעֲשִׂיתִם֙ לְעֵ֣ץ אֶחָ֔ד וְהָי֥וּ אֶחָ֖ד בְּיָדִֽי׃ ",
        "versenonikud": "דבר אלהם כה אמר אדני יהוה הנה אני לקח את עץ יוסף אשר ביד אפרים ושבטי ישראל חברו חבריו ונתתי אותם עליו את עץ יהודה ועשיתם לעץ אחד והיו אחד בידי "
    },
    {
        "bookchapter": "יחזקאל",
        "chapter": "לז",
        "versechapter": "כ",
        "bookseder": "יחזקאל",
        "seder": "כב",
        "verseseder": "לד",
        "versenikud": "וְהָי֨וּ הָעֵצִ֜ים אֲ‍ֽשֶׁר־ תִּכְתֹּ֧ב עֲלֵיהֶ֛ם בְּיָדְךָ֖ לְעֵינֵיהֶֽם׃ ",
        "versenonikud": "והיו העצים אשר תכתב עליהם בידך לעיניהם "
    },
    {
        "bookchapter": "יחזקאל",
        "chapter": "לז",
        "versechapter": "כא",
        "bookseder": "יחזקאל",
        "seder": "כב",
        "verseseder": "לה",
        "versenikud": "וְדַבֵּ֣ר אֲלֵיהֶ֗ם כֹּֽה־ אָמַר֮ אֲדֹנָ֣י יְהוִה֒ הִנֵּ֨ה אֲנִ֤י לֹקֵ֙חַ֙ אֶת־ בְּנֵ֣י יִשְׂרָאֵ֔ל מִבֵּ֥ין הַגּוֹיִ֖ם אֲשֶׁ֣ר הָֽלְכוּ־ שָׁ֑ם וְקִבַּצְתִּ֤י אֹתָם֙ מִסָּבִ֔יב וְהֵבֵאתִ֥י אוֹתָ֖ם אֶל־ אַדְמָתָֽם׃ ",
        "versenonikud": "ודבר אליהם כה אמר אדני יהוה הנה אני לקח את בני ישראל מבין הגוים אשר הלכו שם וקבצתי אתם מסביב והבאתי אותם אל אדמתם "
    },
    {
        "bookchapter": "יחזקאל",
        "chapter": "לז",
        "versechapter": "כב",
        "bookseder": "יחזקאל",
        "seder": "כב",
        "verseseder": "לו",
        "versenikud": "וְעָשִׂ֣יתִי אֹ֠תָם לְג֨וֹי אֶחָ֤ד בָּאָ֙רֶץ֙ בְּהָרֵ֣י יִשְׂרָאֵ֔ל וּמֶ֧לֶךְ אֶחָ֛ד יִֽהְיֶ֥ה לְכֻלָּ֖ם לְמֶ֑לֶךְ וְלֹ֤א יהיה־ יִֽהְיוּ־ עוֹד֙ לִשְׁנֵ֣י גוֹיִ֔ם וְלֹ֨א יֵחָ֥צוּ ע֛וֹד לִשְׁתֵּ֥י מַמְלָכ֖וֹת עֽוֹד׃ ",
        "versenonikud": "ועשיתי אתם לגוי אחד בארץ בהרי ישראל ומלך אחד יהיה לכלם למלך ולא יהיה יהיו עוד לשני גוים ולא יחצו עוד לשתי ממלכות עוד "
    },
    {
        "bookchapter": "יחזקאל",
        "chapter": "לז",
        "versechapter": "כג",
        "bookseder": "יחזקאל",
        "seder": "כב",
        "verseseder": "לז",
        "versenikud": "וְלֹ֧א יִֽטַמְּא֣וּ ע֗וֹד בְּגִלּֽוּלֵיהֶם֙ וּבְשִׁקּ֣וּצֵיהֶ֔ם וּבְכֹ֖ל פִּשְׁעֵיהֶ֑ם וְהוֹשַׁעְתִּ֣י אֹתָ֗ם מִכֹּ֤ל מוֹשְׁבֹֽתֵיהֶם֙ אֲשֶׁ֣ר חָטְא֣וּ בָהֶ֔ם וְטִהַרְתִּ֤י אוֹתָם֙ וְהָיוּ־ לִ֣י לְעָ֔ם וַאֲנִ֕י אֶהְיֶ֥ה לָהֶ֖ם לֵאלֹהִֽים׃ ",
        "versenonikud": "ולא יטמאו עוד בגלוליהם ובשקוציהם ובכל פשעיהם והושעתי אתם מכל מושבתיהם אשר חטאו בהם וטהרתי אותם והיו לי לעם ואני אהיה להם לאלהים "
    },
    {
        "bookchapter": "יחזקאל",
        "chapter": "לז",
        "versechapter": "כד",
        "bookseder": "יחזקאל",
        "seder": "כב",
        "verseseder": "לח",
        "versenikud": "וְעַבְדִּ֤י דָוִד֙ מֶ֣לֶךְ עֲלֵיהֶ֔ם וְרוֹעֶ֥ה אֶחָ֖ד יִהְיֶ֣ה לְכֻלָּ֑ם וּבְמִשְׁפָּטַ֣י יֵלֵ֔כוּ וְחֻקֹּתַ֥י יִשְׁמְר֖וּ וְעָשׂ֥וּ אוֹתָֽם׃ ",
        "versenonikud": "ועבדי דוד מלך עליהם ורועה אחד יהיה לכלם ובמשפטי ילכו וחקתי ישמרו ועשו אותם "
    },
    {
        "bookchapter": "יחזקאל",
        "chapter": "לז",
        "versechapter": "כה",
        "bookseder": "יחזקאל",
        "seder": "כב",
        "verseseder": "לט",
        "versenikud": "וְיָשְׁב֣וּ עַל־ הָאָ֗רֶץ אֲשֶׁ֤ר נָתַ֙תִּי֙ לְעַבְדִּ֣י לְיַֽעֲקֹ֔ב אֲשֶׁ֥ר יָֽשְׁבוּ־ בָ֖הּ אֲבֽוֹתֵיכֶ֑ם וְיָשְׁב֣וּ עָלֶ֡יהָ הֵ֠מָּה וּבְנֵיהֶ֞ם וּבְנֵ֤י בְנֵיהֶם֙ עַד־ עוֹלָ֔ם וְדָוִ֣ד עַבְדִּ֔י נָשִׂ֥יא לָהֶ֖ם לְעוֹלָֽם׃ ",
        "versenonikud": "וישבו על הארץ אשר נתתי לעבדי ליעקב אשר ישבו בה אבותיכם וישבו עליה המה ובניהם ובני בניהם עד עולם ודוד עבדי נשיא להם לעולם "
    },
    {
        "bookchapter": "יחזקאל",
        "chapter": "לז",
        "versechapter": "כו",
        "bookseder": "יחזקאל",
        "seder": "כב",
        "verseseder": "מ",
        "versenikud": "וְכָרַתִּ֤י לָהֶם֙ בְּרִ֣ית שָׁל֔וֹם בְּרִ֥ית עוֹלָ֖ם יִהְיֶ֣ה אוֹתָ֑ם וּנְתַתִּים֙ וְהִרְבֵּיתִ֣י אוֹתָ֔ם וְנָתַתִּ֧י אֶת־ מִקְדָּשִׁ֛י בְּתוֹכָ֖ם לְעוֹלָֽם׃ ",
        "versenonikud": "וכרתי להם ברית שלום ברית עולם יהיה אותם ונתתים והרביתי אותם ונתתי את מקדשי בתוכם לעולם "
    },
    {
        "bookchapter": "יחזקאל",
        "chapter": "לז",
        "versechapter": "כז",
        "bookseder": "יחזקאל",
        "seder": "כב",
        "verseseder": "מא",
        "versenikud": "וְהָיָ֤ה מִשְׁכָּנִי֙ עֲלֵיהֶ֔ם וְהָיִ֥יתִי לָהֶ֖ם לֵֽאלֹהִ֑ים וְהֵ֖מָּה יִֽהְיוּ־ לִ֥י לְעָֽם׃ ",
        "versenonikud": "והיה משכני עליהם והייתי להם לאלהים והמה יהיו לי לעם "
    }
]