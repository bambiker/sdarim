[
    {
        "bookchapter": "בראשית",
        "chapter": "י",
        "versechapter": "א",
        "bookseder": "בראשית",
        "seder": "ח",
        "verseseder": "יג",
        "parasha": "נח",
        "versenikud": "וְאֵ֙לֶּה֙ תּוֹלְדֹ֣ת בְּנֵי־ נֹ֔חַ שֵׁ֖ם חָ֣ם וָיָ֑פֶת וַיִּוָּלְד֥וּ לָהֶ֛ם בָּנִ֖ים אַחַ֥ר הַמַּבּֽוּל׃ ",
        "versenonikud": "ואלה תולדת בני נח שם חם ויפת ויולדו להם בנים אחר המבול "
    },
    {
        "bookchapter": "בראשית",
        "chapter": "י",
        "versechapter": "ב",
        "bookseder": "בראשית",
        "seder": "ח",
        "verseseder": "יד",
        "parasha": "נח",
        "versenikud": "בְּנֵ֣י יֶ֔פֶת גֹּ֣מֶר וּמָג֔וֹג וּמָדַ֖י וְיָוָ֣ן וְתֻבָ֑ל וּמֶ֖שֶׁךְ וְתִירָֽס׃ ",
        "versenonikud": "בני יפת גמר ומגוג ומדי ויון ותבל ומשך ותירס "
    },
    {
        "bookchapter": "בראשית",
        "chapter": "י",
        "versechapter": "ג",
        "bookseder": "בראשית",
        "seder": "ח",
        "verseseder": "טו",
        "parasha": "נח",
        "versenikud": "וּבְנֵ֖י גֹּ֑מֶר אַשְׁכֲּנַ֥ז וְרִיפַ֖ת וְתֹגַרְמָֽה׃ ",
        "versenonikud": "ובני גמר אשכנז וריפת ותגרמה "
    },
    {
        "bookchapter": "בראשית",
        "chapter": "י",
        "versechapter": "ד",
        "bookseder": "בראשית",
        "seder": "ח",
        "verseseder": "טז",
        "parasha": "נח",
        "versenikud": "וּבְנֵ֥י יָוָ֖ן אֱלִישָׁ֣ה וְתַרְשִׁ֑ישׁ כִּתִּ֖ים וְדֹדָנִֽים׃ ",
        "versenonikud": "ובני יון אלישה ותרשיש כתים ודדנים "
    },
    {
        "bookchapter": "בראשית",
        "chapter": "י",
        "versechapter": "ה",
        "bookseder": "בראשית",
        "seder": "ח",
        "verseseder": "יז",
        "parasha": "נח",
        "versenikud": "מֵ֠אֵלֶּה נִפְרְד֞וּ אִיֵּ֤י הַגּוֹיִם֙ בְּאַרְצֹתָ֔ם אִ֖ישׁ לִלְשֹׁנ֑וֹ לְמִשְׁפְּחֹתָ֖ם בְּגוֹיֵהֶֽם׃ ",
        "versenonikud": "מאלה נפרדו איי הגוים בארצתם איש ללשנו למשפחתם בגויהם "
    },
    {
        "bookchapter": "בראשית",
        "chapter": "י",
        "versechapter": "ו",
        "bookseder": "בראשית",
        "seder": "ח",
        "verseseder": "יח",
        "parasha": "נח",
        "versenikud": "וּבְנֵ֖י חָ֑ם כּ֥וּשׁ וּמִצְרַ֖יִם וּפ֥וּט וּכְנָֽעַן׃ ",
        "versenonikud": "ובני חם כוש ומצרים ופוט וכנען "
    },
    {
        "bookchapter": "בראשית",
        "chapter": "י",
        "versechapter": "ז",
        "bookseder": "בראשית",
        "seder": "ח",
        "verseseder": "יט",
        "parasha": "נח",
        "versenikud": "וּבְנֵ֣י כ֔וּשׁ סְבָא֙ וַֽחֲוִילָ֔ה וְסַבְתָּ֥ה וְרַעְמָ֖ה וְסַבְתְּכָ֑א וּבְנֵ֥י רַעְמָ֖ה שְׁבָ֥א וּדְדָֽן׃ ",
        "versenonikud": "ובני כוש סבא וחוילה וסבתה ורעמה וסבתכא ובני רעמה שבא ודדן "
    },
    {
        "bookchapter": "בראשית",
        "chapter": "י",
        "versechapter": "ח",
        "bookseder": "בראשית",
        "seder": "ח",
        "verseseder": "כ",
        "parasha": "נח",
        "versenikud": "וְכ֖וּשׁ יָלַ֣ד אֶת־ נִמְרֹ֑ד ה֣וּא הֵחֵ֔ל לִֽהְי֥וֹת גִּבֹּ֖ר בָּאָֽרֶץ׃ ",
        "versenonikud": "וכוש ילד את נמרד הוא החל להיות גבר בארץ "
    },
    {
        "bookchapter": "בראשית",
        "chapter": "י",
        "versechapter": "ט",
        "bookseder": "בראשית",
        "seder": "ח",
        "verseseder": "כא",
        "parasha": "נח",
        "versenikud": "הֽוּא־ הָיָ֥ה גִבֹּֽר־ צַ֖יִד לִפְנֵ֣י יְהוָ֑ה עַל־ כֵּן֙ יֵֽאָמַ֔ר כְּנִמְרֹ֛ד גִּבּ֥וֹר צַ֖יִד לִפְנֵ֥י יְהוָֽה׃ ",
        "versenonikud": "הוא היה גבר ציד לפני יהוה על כן יאמר כנמרד גבור ציד לפני יהוה "
    },
    {
        "bookchapter": "בראשית",
        "chapter": "י",
        "versechapter": "י",
        "bookseder": "בראשית",
        "seder": "ח",
        "verseseder": "כב",
        "parasha": "נח",
        "versenikud": "וַתְּהִ֨י רֵאשִׁ֤ית מַמְלַכְתּוֹ֙ בָּבֶ֔ל וְאֶ֖רֶךְ וְאַכַּ֣ד וְכַלְנֵ֑ה בְּאֶ֖רֶץ שִׁנְעָֽר׃ ",
        "versenonikud": "ותהי ראשית ממלכתו בבל וארך ואכד וכלנה בארץ שנער "
    },
    {
        "bookchapter": "בראשית",
        "chapter": "י",
        "versechapter": "יא",
        "bookseder": "בראשית",
        "seder": "ח",
        "verseseder": "כג",
        "parasha": "נח",
        "versenikud": "מִן־ הָאָ֥רֶץ הַהִ֖וא יָצָ֣א אַשּׁ֑וּר וַיִּ֙בֶן֙ אֶת־ נִ֣ינְוֵ֔ה וְאֶת־ רְחֹבֹ֥ת עִ֖יר וְאֶת־ כָּֽלַח׃ ",
        "versenonikud": "מן הארץ ההוא יצא אשור ויבן את נינוה ואת רחבת עיר ואת כלח "
    },
    {
        "bookchapter": "בראשית",
        "chapter": "י",
        "versechapter": "יב",
        "bookseder": "בראשית",
        "seder": "ח",
        "verseseder": "כד",
        "parasha": "נח",
        "versenikud": "וְֽאֶת־ רֶ֔סֶן בֵּ֥ין נִֽינְוֵ֖ה וּבֵ֣ין כָּ֑לַח הִ֖וא הָעִ֥יר הַגְּדֹלָֽה׃ ",
        "versenonikud": "ואת רסן בין נינוה ובין כלח הוא העיר הגדלה "
    },
    {
        "bookchapter": "בראשית",
        "chapter": "י",
        "versechapter": "יג",
        "bookseder": "בראשית",
        "seder": "ח",
        "verseseder": "כה",
        "parasha": "נח",
        "versenikud": "וּמִצְרַ֡יִם יָלַ֞ד אֶת־ לוּדִ֧ים וְאֶת־ עֲנָמִ֛ים וְאֶת־ לְהָבִ֖ים וְאֶת־ נַפְתֻּחִֽים׃ ",
        "versenonikud": "ומצרים ילד את לודים ואת ענמים ואת להבים ואת נפתחים "
    },
    {
        "bookchapter": "בראשית",
        "chapter": "י",
        "versechapter": "יד",
        "bookseder": "בראשית",
        "seder": "ח",
        "verseseder": "כו",
        "parasha": "נח",
        "versenikud": "וְֽאֶת־ פַּתְרֻסִ֞ים וְאֶת־ כַּסְלֻחִ֗ים אֲשֶׁ֨ר יָצְא֥וּ מִשָּׁ֛ם פְּלִשְׁתִּ֖ים וְאֶת־ כַּפְתֹּרִֽים׃ {ס}",
        "versenonikud": "ואת פתרסים ואת כסלחים אשר יצאו משם פלשתים ואת כפתרים "
    },
    {
        "bookchapter": "בראשית",
        "chapter": "י",
        "versechapter": "טו",
        "bookseder": "בראשית",
        "seder": "ח",
        "verseseder": "כז",
        "parasha": "נח",
        "versenikud": "וּכְנַ֗עַן יָלַ֛ד אֶת־ צִידֹ֥ן בְּכֹר֖וֹ וְאֶת־ חֵֽת׃ ",
        "versenonikud": "וכנען ילד את צידן בכרו ואת חת "
    },
    {
        "bookchapter": "בראשית",
        "chapter": "י",
        "versechapter": "טז",
        "bookseder": "בראשית",
        "seder": "ח",
        "verseseder": "כח",
        "parasha": "נח",
        "versenikud": "וְאֶת־ הַיְבוּסִי֙ וְאֶת־ הָ֣אֱמֹרִ֔י וְאֵ֖ת הַגִּרְגָּשִֽׁי׃ ",
        "versenonikud": "ואת היבוסי ואת האמרי ואת הגרגשי "
    },
    {
        "bookchapter": "בראשית",
        "chapter": "י",
        "versechapter": "יז",
        "bookseder": "בראשית",
        "seder": "ח",
        "verseseder": "כט",
        "parasha": "נח",
        "versenikud": "וְאֶת־ הַֽחִוִּ֥י וְאֶת־ הַֽעַרְקִ֖י וְאֶת־ הַסִּינִֽי׃ ",
        "versenonikud": "ואת החוי ואת הערקי ואת הסיני "
    },
    {
        "bookchapter": "בראשית",
        "chapter": "י",
        "versechapter": "יח",
        "bookseder": "בראשית",
        "seder": "ח",
        "verseseder": "ל",
        "parasha": "נח",
        "versenikud": "וְאֶת־ הָֽאַרְוָדִ֥י וְאֶת־ הַצְּמָרִ֖י וְאֶת־ הַֽחֲמָתִ֑י וְאַחַ֣ר נָפֹ֔צוּ מִשְׁפְּח֖וֹת הַֽכְּנַעֲנִֽי׃ ",
        "versenonikud": "ואת הארודי ואת הצמרי ואת החמתי ואחר נפצו משפחות הכנעני "
    },
    {
        "bookchapter": "בראשית",
        "chapter": "י",
        "versechapter": "יט",
        "bookseder": "בראשית",
        "seder": "ח",
        "verseseder": "לא",
        "parasha": "נח",
        "versenikud": "וַֽיְהִ֞י גְּב֤וּל הַֽכְּנַעֲנִי֙ מִצִּידֹ֔ן בֹּאֲכָ֥ה גְרָ֖רָה עַד־ עַזָּ֑ה בֹּאֲכָ֞ה סְדֹ֧מָה וַעֲמֹרָ֛ה וְאַדְמָ֥ה וּצְבֹיִ֖ם עַד־ לָֽשַׁע׃ ",
        "versenonikud": "ויהי גבול הכנעני מצידן באכה גררה עד עזה באכה סדמה ועמרה ואדמה וצבים עד לשע "
    },
    {
        "bookchapter": "בראשית",
        "chapter": "י",
        "versechapter": "כ",
        "bookseder": "בראשית",
        "seder": "ח",
        "verseseder": "לב",
        "parasha": "נח",
        "versenikud": "אֵ֣לֶּה בְנֵי־ חָ֔ם לְמִשְׁפְּחֹתָ֖ם לִלְשֹֽׁנֹתָ֑ם בְּאַרְצֹתָ֖ם בְּגוֹיֵהֶֽם׃ {ס}",
        "versenonikud": "אלה בני חם למשפחתם ללשנתם בארצתם בגויהם "
    },
    {
        "bookchapter": "בראשית",
        "chapter": "י",
        "versechapter": "כא",
        "bookseder": "בראשית",
        "seder": "ח",
        "verseseder": "לג",
        "parasha": "נח",
        "versenikud": "וּלְשֵׁ֥ם יֻלַּ֖ד גַּם־ ה֑וּא אֲבִי֙ כָּל־ בְּנֵי־ עֵ֔בֶר אֲחִ֖י יֶ֥פֶת הַגָּדֽוֹל׃ ",
        "versenonikud": "ולשם ילד גם הוא אבי כל בני עבר אחי יפת הגדול "
    },
    {
        "bookchapter": "בראשית",
        "chapter": "י",
        "versechapter": "כב",
        "bookseder": "בראשית",
        "seder": "ח",
        "verseseder": "לד",
        "parasha": "נח",
        "versenikud": "בְּנֵ֥י שֵׁ֖ם עֵילָ֣ם וְאַשּׁ֑וּר וְאַרְפַּכְשַׁ֖ד וְל֥וּד וַֽאֲרָֽם׃ ",
        "versenonikud": "בני שם עילם ואשור וארפכשד ולוד וארם "
    },
    {
        "bookchapter": "בראשית",
        "chapter": "י",
        "versechapter": "כג",
        "bookseder": "בראשית",
        "seder": "ח",
        "verseseder": "לה",
        "parasha": "נח",
        "versenikud": "וּבְנֵ֖י אֲרָ֑ם ע֥וּץ וְח֖וּל וְגֶ֥תֶר וָמַֽשׁ׃ ",
        "versenonikud": "ובני ארם עוץ וחול וגתר ומש "
    },
    {
        "bookchapter": "בראשית",
        "chapter": "י",
        "versechapter": "כד",
        "bookseder": "בראשית",
        "seder": "ח",
        "verseseder": "לו",
        "parasha": "נח",
        "versenikud": "וְאַרְפַּכְשַׁ֖ד יָלַ֣ד אֶת־ שָׁ֑לַח וְשֶׁ֖לַח יָלַ֥ד אֶת־ עֵֽבֶר׃ ",
        "versenonikud": "וארפכשד ילד את שלח ושלח ילד את עבר "
    },
    {
        "bookchapter": "בראשית",
        "chapter": "י",
        "versechapter": "כה",
        "bookseder": "בראשית",
        "seder": "ח",
        "verseseder": "לז",
        "parasha": "נח",
        "versenikud": "וּלְעֵ֥בֶר יֻלַּ֖ד שְׁנֵ֣י בָנִ֑ים שֵׁ֣ם הָֽאֶחָ֞ד פֶּ֗לֶג כִּ֤י בְיָמָיו֙ נִפְלְגָ֣ה הָאָ֔רֶץ וְשֵׁ֥ם אָחִ֖יו יָקְטָֽן׃ ",
        "versenonikud": "ולעבר ילד שני בנים שם האחד פלג כי בימיו נפלגה הארץ ושם אחיו יקטן "
    },
    {
        "bookchapter": "בראשית",
        "chapter": "י",
        "versechapter": "כו",
        "bookseder": "בראשית",
        "seder": "ח",
        "verseseder": "לח",
        "parasha": "נח",
        "versenikud": "וְיָקְטָ֣ן יָלַ֔ד אֶת־ אַלְמוֹדָ֖ד וְאֶת־ שָׁ֑לֶף וְאֶת־ חֲצַרְמָ֖וֶת וְאֶת־ יָֽרַח׃ ",
        "versenonikud": "ויקטן ילד את אלמודד ואת שלף ואת חצרמות ואת ירח "
    },
    {
        "bookchapter": "בראשית",
        "chapter": "י",
        "versechapter": "כז",
        "bookseder": "בראשית",
        "seder": "ח",
        "verseseder": "לט",
        "parasha": "נח",
        "versenikud": "וְאֶת־ הֲדוֹרָ֥ם וְאֶת־ אוּזָ֖ל וְאֶת־ דִּקְלָֽה׃ ",
        "versenonikud": "ואת הדורם ואת אוזל ואת דקלה "
    },
    {
        "bookchapter": "בראשית",
        "chapter": "י",
        "versechapter": "כח",
        "bookseder": "בראשית",
        "seder": "ח",
        "verseseder": "מ",
        "parasha": "נח",
        "versenikud": "וְאֶת־ עוֹבָ֥ל וְאֶת־ אֲבִֽימָאֵ֖ל וְאֶת־ שְׁבָֽא׃ ",
        "versenonikud": "ואת עובל ואת אבימאל ואת שבא "
    },
    {
        "bookchapter": "בראשית",
        "chapter": "י",
        "versechapter": "כט",
        "bookseder": "בראשית",
        "seder": "ח",
        "verseseder": "מא",
        "parasha": "נח",
        "versenikud": "וְאֶת־ אוֹפִ֥ר וְאֶת־ חֲוִילָ֖ה וְאֶת־ יוֹבָ֑ב כָּל־ אֵ֖לֶּה בְּנֵ֥י יָקְטָֽן׃ ",
        "versenonikud": "ואת אופר ואת חוילה ואת יובב כל אלה בני יקטן "
    },
    {
        "bookchapter": "בראשית",
        "chapter": "י",
        "versechapter": "ל",
        "bookseder": "בראשית",
        "seder": "ח",
        "verseseder": "מב",
        "parasha": "נח",
        "versenikud": "וַֽיְהִ֥י מוֹשָׁבָ֖ם מִמֵּשָׁ֑א בֹּאֲכָ֥ה סְפָ֖רָה הַ֥ר הַקֶּֽדֶם׃ ",
        "versenonikud": "ויהי מושבם ממשא באכה ספרה הר הקדם "
    },
    {
        "bookchapter": "בראשית",
        "chapter": "י",
        "versechapter": "לא",
        "bookseder": "בראשית",
        "seder": "ח",
        "verseseder": "מג",
        "parasha": "נח",
        "versenikud": "אֵ֣לֶּה בְנֵי־ שֵׁ֔ם לְמִשְׁפְּחֹתָ֖ם לִלְשֹׁנֹתָ֑ם בְּאַרְצֹתָ֖ם לְגוֹיֵהֶֽם׃ ",
        "versenonikud": "אלה בני שם למשפחתם ללשנתם בארצתם לגויהם "
    },
    {
        "bookchapter": "בראשית",
        "chapter": "י",
        "versechapter": "לב",
        "bookseder": "בראשית",
        "seder": "ח",
        "verseseder": "מד",
        "parasha": "נח",
        "versenikud": "אֵ֣לֶּה מִשְׁפְּחֹ֧ת בְּנֵי־ נֹ֛חַ לְתוֹלְדֹתָ֖ם בְּגוֹיֵהֶ֑ם וּמֵאֵ֜לֶּה נִפְרְד֧וּ הַגּוֹיִ֛ם בָּאָ֖רֶץ אַחַ֥ר הַמַּבּֽוּל׃ {פ}",
        "versenonikud": "אלה משפחת בני נח לתולדתם בגויהם ומאלה נפרדו הגוים בארץ אחר המבול "
    }
]