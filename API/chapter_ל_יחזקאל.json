[
    {
        "bookchapter": "יחזקאל",
        "chapter": "ל",
        "versechapter": "א",
        "bookseder": "יחזקאל",
        "seder": "יח",
        "verseseder": "ב",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "ל",
        "versechapter": "ב",
        "bookseder": "יחזקאל",
        "seder": "יח",
        "verseseder": "ג",
        "versenikud": "בֶּן־ אָדָ֕ם הִנָּבֵא֙ וְאָ֣מַרְתָּ֔ כֹּ֥ה אָמַ֖ר אֲדֹנָ֣י יְהוִ֑ה הֵילִ֖ילוּ הָ֥הּ לַיּֽוֹם׃ ",
        "versenonikud": "בן אדם הנבא ואמרת כה אמר אדני יהוה הילילו הה ליום "
    },
    {
        "bookchapter": "יחזקאל",
        "chapter": "ל",
        "versechapter": "ג",
        "bookseder": "יחזקאל",
        "seder": "יח",
        "verseseder": "ד",
        "versenikud": "כִּֽי־ קָר֣וֹב י֔וֹם וְקָר֥וֹב י֖וֹם לַֽיהוָ֑ה י֣וֹם עָנָ֔ן עֵ֥ת גּוֹיִ֖ם יִֽהְיֶֽה׃ ",
        "versenonikud": "כי קרוב יום וקרוב יום ליהוה יום ענן עת גוים יהיה "
    },
    {
        "bookchapter": "יחזקאל",
        "chapter": "ל",
        "versechapter": "ד",
        "bookseder": "יחזקאל",
        "seder": "יח",
        "verseseder": "ה",
        "versenikud": "וּבָאָ֥ה חֶ֙רֶב֙ בְּמִצְרַ֔יִם וְהָיְתָ֤ה חַלְחָלָה֙ בְּכ֔וּשׁ בִּנְפֹ֥ל חָלָ֖ל בְּמִצְרָ֑יִם וְלָקְח֣וּ הֲמוֹנָ֔הּ וְנֶהֶרְס֖וּ יְסוֹדֹתֶֽיהָ׃ ",
        "versenonikud": "ובאה חרב במצרים והיתה חלחלה בכוש בנפל חלל במצרים ולקחו המונה ונהרסו יסודתיה "
    },
    {
        "bookchapter": "יחזקאל",
        "chapter": "ל",
        "versechapter": "ה",
        "bookseder": "יחזקאל",
        "seder": "יח",
        "verseseder": "ו",
        "versenikud": "כּ֣וּשׁ וּפ֤וּט וְלוּד֙ וְכָל־ הָעֶ֣רֶב וְכ֔וּב וּבְנֵ֖י אֶ֣רֶץ הַבְּרִ֑ית אִתָּ֖ם בַּחֶ֥רֶב יִפֹּֽלוּ׃ ",
        "versenonikud": "כוש ופוט ולוד וכל הערב וכוב ובני ארץ הברית אתם בחרב יפלו "
    },
    {
        "bookchapter": "יחזקאל",
        "chapter": "ל",
        "versechapter": "ו",
        "bookseder": "יחזקאל",
        "seder": "יח",
        "verseseder": "ז",
        "versenikud": "כֹּ֚ה אָמַ֣ר יְהוָ֔ה וְנָֽפְלוּ֙ סֹמְכֵ֣י מִצְרַ֔יִם וְיָרַ֖ד גְּא֣וֹן עֻזָּ֑הּ מִמִּגְדֹּ֣ל סְוֵנֵ֗ה בַּחֶ֙רֶב֙ יִפְּלוּ־ בָ֔הּ נְאֻ֖ם אֲדֹנָ֥י יְהוִֽה׃ ",
        "versenonikud": "כה אמר יהוה ונפלו סמכי מצרים וירד גאון עזה ממגדל סונה בחרב יפלו בה נאם אדני יהוה "
    },
    {
        "bookchapter": "יחזקאל",
        "chapter": "ל",
        "versechapter": "ז",
        "bookseder": "יחזקאל",
        "seder": "יח",
        "verseseder": "ח",
        "versenikud": "וְנָשַׁ֕מּוּ בְּת֖וֹךְ אֲרָצ֣וֹת נְשַׁמּ֑וֹת וְעָרָ֕יו בְּתוֹךְ־ עָרִ֥ים נַחֲרָב֖וֹת תִּֽהְיֶֽינָה׃ ",
        "versenonikud": "ונשמו בתוך ארצות נשמות ועריו בתוך ערים נחרבות תהיינה "
    },
    {
        "bookchapter": "יחזקאל",
        "chapter": "ל",
        "versechapter": "ח",
        "bookseder": "יחזקאל",
        "seder": "יח",
        "verseseder": "ט",
        "versenikud": "וְיָדְע֖וּ כִּֽי־ אֲנִ֣י יְהוָ֑ה בְּתִתִּי־ אֵ֣שׁ בְּמִצְרַ֔יִם וְנִשְׁבְּר֖וּ כָּל־ עֹזְרֶֽיהָ׃ ",
        "versenonikud": "וידעו כי אני יהוה בתתי אש במצרים ונשברו כל עזריה "
    },
    {
        "bookchapter": "יחזקאל",
        "chapter": "ל",
        "versechapter": "ט",
        "bookseder": "יחזקאל",
        "seder": "יח",
        "verseseder": "י",
        "versenikud": "בַּיּ֣וֹם הַה֗וּא יֵצְא֨וּ מַלְאָכִ֤ים מִלְּפָנַי֙ בַּצִּ֔ים לְהַחֲרִ֖יד אֶת־ כּ֣וּשׁ בֶּ֑טַח וְהָיְתָ֨ה חַלְחָלָ֤ה בָהֶם֙ בְּי֣וֹם מִצְרַ֔יִם כִּ֥י הִנֵּ֖ה בָּאָֽה׃ ",
        "versenonikud": "ביום ההוא יצאו מלאכים מלפני בצים להחריד את כוש בטח והיתה חלחלה בהם ביום מצרים כי הנה באה "
    },
    {
        "bookchapter": "יחזקאל",
        "chapter": "ל",
        "versechapter": "י",
        "bookseder": "יחזקאל",
        "seder": "יח",
        "verseseder": "יא",
        "versenikud": "כֹּ֥ה אָמַ֖ר אֲדֹנָ֣י יְהוִ֑ה וְהִשְׁבַּתִּי֙ אֶת־ הֲמ֣וֹן מִצְרַ֔יִם בְּיַ֖ד נְבוּכַדְרֶאצַּ֥ר מֶלֶךְ־ בָּבֶֽל׃ ",
        "versenonikud": "כה אמר אדני יהוה והשבתי את המון מצרים ביד נבוכדראצר מלך בבל "
    },
    {
        "bookchapter": "יחזקאל",
        "chapter": "ל",
        "versechapter": "יא",
        "bookseder": "יחזקאל",
        "seder": "יח",
        "verseseder": "יב",
        "versenikud": "ה֠וּא וְעַמּ֤וֹ אִתּוֹ֙ עָרִיצֵ֣י גוֹיִ֔ם מֽוּבָאִ֖ים לְשַׁחֵ֣ת הָאָ֑רֶץ וְהֵרִ֤יקוּ חַרְבוֹתָם֙ עַל־ מִצְרַ֔יִם וּמָלְא֥וּ אֶת־ הָאָ֖רֶץ חָלָֽל׃ ",
        "versenonikud": "הוא ועמו אתו עריצי גוים מובאים לשחת הארץ והריקו חרבותם על מצרים ומלאו את הארץ חלל "
    },
    {
        "bookchapter": "יחזקאל",
        "chapter": "ל",
        "versechapter": "יב",
        "bookseder": "יחזקאל",
        "seder": "יח",
        "verseseder": "יג",
        "versenikud": "וְנָתַתִּ֤י יְאֹרִים֙ חָֽרָבָ֔ה וּמָכַרְתִּ֥י אֶת־ הָאָ֖רֶץ בְּיַד־ רָעִ֑ים וַהֲשִׁמֹּתִ֞י אֶ֤רֶץ וּמְלֹאָהּ֙ בְּיַד־ זָרִ֔ים אֲנִ֥י יְהוָ֖ה דִּבַּֽרְתִּי׃ ",
        "versenonikud": "ונתתי יארים חרבה ומכרתי את הארץ ביד רעים והשמתי ארץ ומלאה ביד זרים אני יהוה דברתי "
    },
    {
        "bookchapter": "יחזקאל",
        "chapter": "ל",
        "versechapter": "יג",
        "bookseder": "יחזקאל",
        "seder": "יח",
        "verseseder": "יד",
        "versenikud": "כֹּֽה־ אָמַ֞ר אֲדֹנָ֣י יְהוִ֗ה וְהַאֲבַדְתִּ֨י גִלּוּלִ֜ים וְהִשְׁבַּתִּ֤י אֱלִילִים֙ מִנֹּ֔ף וְנָשִׂ֥יא מֵאֶֽרֶץ־ מִצְרַ֖יִם לֹ֣א יִֽהְיֶה־ ע֑וֹד וְנָתַתִּ֥י יִרְאָ֖ה בְּאֶ֥רֶץ מִצְרָֽיִם׃ ",
        "versenonikud": "כה אמר אדני יהוה והאבדתי גלולים והשבתי אלילים מנף ונשיא מארץ מצרים לא יהיה עוד ונתתי יראה בארץ מצרים "
    },
    {
        "bookchapter": "יחזקאל",
        "chapter": "ל",
        "versechapter": "יד",
        "bookseder": "יחזקאל",
        "seder": "יח",
        "verseseder": "טו",
        "versenikud": "וַהֲשִׁמֹּתִי֙ אֶת־ פַּתְר֔וֹס וְנָתַ֥תִּי אֵ֖שׁ בְּצֹ֑עַן וְעָשִׂ֥יתִי שְׁפָטִ֖ים בְּנֹֽא׃ ",
        "versenonikud": "והשמתי את פתרוס ונתתי אש בצען ועשיתי שפטים בנא "
    },
    {
        "bookchapter": "יחזקאל",
        "chapter": "ל",
        "versechapter": "טו",
        "bookseder": "יחזקאל",
        "seder": "יח",
        "verseseder": "טז",
        "versenikud": "וְשָׁפַכְתִּ֣י חֲמָתִ֔י עַל־ סִ֖ין מָע֣וֹז מִצְרָ֑יִם וְהִכְרַתִּ֖י אֶת־ הֲמ֥וֹן נֹֽא׃ ",
        "versenonikud": "ושפכתי חמתי על סין מעוז מצרים והכרתי את המון נא "
    },
    {
        "bookchapter": "יחזקאל",
        "chapter": "ל",
        "versechapter": "טז",
        "bookseder": "יחזקאל",
        "seder": "יח",
        "verseseder": "יז",
        "versenikud": "וְנָתַ֤תִּי אֵשׁ֙ בְּמִצְרַ֔יִם ח֤וּל תחיל תָּחוּל֙ סִ֔ין וְנֹ֖א תִּהְיֶ֣ה לְהִבָּקֵ֑עַ וְנֹ֖ף צָרֵ֥י יוֹמָֽם׃ ",
        "versenonikud": "ונתתי אש במצרים חול תחיל תחול סין ונא תהיה להבקע ונף צרי יומם "
    },
    {
        "bookchapter": "יחזקאל",
        "chapter": "ל",
        "versechapter": "יז",
        "bookseder": "יחזקאל",
        "seder": "יח",
        "verseseder": "יח",
        "versenikud": "בַּח֥וּרֵי אָ֛וֶן וּפִי־ בֶ֖סֶת בַּחֶ֣רֶב יִפֹּ֑לוּ וְהֵ֖נָּה בַּשְּׁבִ֥י תֵלַֽכְנָה׃ ",
        "versenonikud": "בחורי און ופי בסת בחרב יפלו והנה בשבי תלכנה "
    },
    {
        "bookchapter": "יחזקאל",
        "chapter": "ל",
        "versechapter": "יח",
        "bookseder": "יחזקאל",
        "seder": "יח",
        "verseseder": "יט",
        "versenikud": "וּבִֽתְחַפְנְחֵס֙ חָשַׂ֣ךְ הַיּ֔וֹם בְּשִׁבְרִי־ שָׁם֙ אֶת־ מֹט֣וֹת מִצְרַ֔יִם וְנִשְׁבַּת־ בָּ֖הּ גְּא֣וֹן עֻזָּ֑הּ הִ֚יא עָנָ֣ן יְכַסֶּ֔נָּה וּבְנוֹתֶ֖יהָ בַּשְּׁבִ֥י תֵלַֽכְנָה׃ ",
        "versenonikud": "ובתחפנחס חשך היום בשברי שם את מטות מצרים ונשבת בה גאון עזה היא ענן יכסנה ובנותיה בשבי תלכנה "
    },
    {
        "bookchapter": "יחזקאל",
        "chapter": "ל",
        "versechapter": "יט",
        "bookseder": "יחזקאל",
        "seder": "יח",
        "verseseder": "כ",
        "versenikud": "וְעָשִׂ֥יתִי שְׁפָטִ֖ים בְּמִצְרָ֑יִם וְיָדְע֖וּ כִּֽי־ אֲנִ֥י יְהוָֽה׃ ",
        "versenonikud": "ועשיתי שפטים במצרים וידעו כי אני יהוה "
    },
    {
        "bookchapter": "יחזקאל",
        "chapter": "ל",
        "versechapter": "כ",
        "bookseder": "יחזקאל",
        "seder": "יח",
        "verseseder": "כא",
        "versenikud": "וַיְהִ֗י בְּאַחַ֤ת עֶשְׂרֵה֙ שָׁנָ֔ה בָּֽרִאשׁ֖וֹן בְּשִׁבְעָ֣ה לַחֹ֑דֶשׁ הָיָ֥ה דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי באחת עשרה שנה בראשון בשבעה לחדש היה דבר יהוה אלי לאמר "
    },
    {
        "bookchapter": "יחזקאל",
        "chapter": "ל",
        "versechapter": "כא",
        "bookseder": "יחזקאל",
        "seder": "יח",
        "verseseder": "כב",
        "versenikud": "בֶּן־ אָדָ֕ם אֶת־ זְר֛וֹעַ פַּרְעֹ֥ה מֶֽלֶךְ־ מִצְרַ֖יִם שָׁבָ֑רְתִּי וְהִנֵּ֣ה לֹֽא־ חֻ֠בְּשָׁה לָתֵ֨ת רְפֻא֜וֹת לָשׂ֥וּם חִתּ֛וּל לְחָבְשָׁ֥הּ לְחָזְקָ֖הּ לִתְפֹּ֥שׂ בֶּחָֽרֶב׃ ",
        "versenonikud": "בן אדם את זרוע פרעה מלך מצרים שברתי והנה לא חבשה לתת רפאות לשום חתול לחבשה לחזקה לתפש בחרב "
    },
    {
        "bookchapter": "יחזקאל",
        "chapter": "ל",
        "versechapter": "כב",
        "bookseder": "יחזקאל",
        "seder": "יח",
        "verseseder": "כג",
        "versenikud": "לָכֵ֞ן כֹּה־ אָמַ֣ר ׀ אֲדֹנָ֣י יְהֹוִ֗ה הִנְנִי֙ אֶל־ פַּרְעֹ֣ה מֶֽלֶךְ־ מִצְרַ֔יִם וְשָֽׁבַרְתִּי֙ אֶת־ זְרֹ֣עֹתָ֔יו אֶת־ הַחֲזָקָ֖ה וְאֶת־ הַנִּשְׁבָּ֑רֶת וְהִפַּלְתִּ֥י אֶת־ הַחֶ֖רֶב מִיָּדֽוֹ׃ ",
        "versenonikud": "לכן כה אמר  אדני יהוה הנני אל פרעה מלך מצרים ושברתי את זרעתיו את החזקה ואת הנשברת והפלתי את החרב מידו "
    },
    {
        "bookchapter": "יחזקאל",
        "chapter": "ל",
        "versechapter": "כג",
        "bookseder": "יחזקאל",
        "seder": "יח",
        "verseseder": "כד",
        "versenikud": "וַהֲפִצוֹתִ֥י אֶת־ מִצְרַ֖יִם בַּגּוֹיִ֑ם וְזֵרִיתִ֖ם בָּאֲרָצֽוֹת׃ ",
        "versenonikud": "והפצותי את מצרים בגוים וזריתם בארצות "
    },
    {
        "bookchapter": "יחזקאל",
        "chapter": "ל",
        "versechapter": "כד",
        "bookseder": "יחזקאל",
        "seder": "יח",
        "verseseder": "כה",
        "versenikud": "וְחִזַּקְתִּ֗י אֶת־ זְרֹעוֹת֙ מֶ֣לֶךְ בָּבֶ֔ל וְנָתַתִּ֥י אֶת־ חַרְבִּ֖י בְּיָד֑וֹ וְשָׁבַרְתִּי֙ אֶת־ זְרֹע֣וֹת פַּרְעֹ֔ה וְנָאַ֛ק נַאֲק֥וֹת חָלָ֖ל לְפָנָֽיו׃ ",
        "versenonikud": "וחזקתי את זרעות מלך בבל ונתתי את חרבי בידו ושברתי את זרעות פרעה ונאק נאקות חלל לפניו "
    },
    {
        "bookchapter": "יחזקאל",
        "chapter": "ל",
        "versechapter": "כה",
        "bookseder": "יחזקאל",
        "seder": "יח",
        "verseseder": "כו",
        "versenikud": "וְהַחֲזַקְתִּ֗י אֶת־ זְרֹעוֹת֙ מֶ֣לֶךְ בָּבֶ֔ל וּזְרֹע֥וֹת פַּרְעֹ֖ה תִּפֹּ֑לְנָה וְֽיָדְע֞וּ כִּֽי־ אֲנִ֣י יְהוָ֗ה בְּתִתִּ֤י חַרְבִּי֙ בְּיַ֣ד מֶֽלֶךְ־ בָּבֶ֔ל וְנָטָ֥ה אוֹתָ֖הּ אֶל־ אֶ֥רֶץ מִצְרָֽיִם׃ ",
        "versenonikud": "והחזקתי את זרעות מלך בבל וזרעות פרעה תפלנה וידעו כי אני יהוה בתתי חרבי ביד מלך בבל ונטה אותה אל ארץ מצרים "
    },
    {
        "bookchapter": "יחזקאל",
        "chapter": "ל",
        "versechapter": "כו",
        "bookseder": "יחזקאל",
        "seder": "יח",
        "verseseder": "כז",
        "versenikud": "וַהֲפִצוֹתִ֤י אֶת־ מִצְרַ֙יִם֙ בַּגּוֹיִ֔ם וְזֵרִיתִ֥י אוֹתָ֖ם בָּאֲרָצ֑וֹת וְיָדְע֖וּ כִּֽי־ אֲנִ֥י יְהוָֽה׃ ",
        "versenonikud": "והפצותי את מצרים בגוים וזריתי אותם בארצות וידעו כי אני יהוה "
    }
]