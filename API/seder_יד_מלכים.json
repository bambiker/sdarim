[
    {
        "bookchapter": "מלכים א",
        "chapter": "טז",
        "versechapter": "טו",
        "bookseder": "מלכים",
        "seder": "יד",
        "verseseder": "א",
        "versenikud": "בִּשְׁנַת֩ עֶשְׂרִ֨ים וָשֶׁ֜בַע שָׁנָ֗ה לְאָסָא֙ מֶ֣לֶךְ יְהוּדָ֔ה מָלַ֥ךְ זִמְרִ֛י שִׁבְעַ֥ת יָמִ֖ים בְּתִרְצָ֑ה וְהָעָ֣ם חֹנִ֔ים עַֽל־ גִּבְּת֖וֹן אֲשֶׁ֥ר לַפְּלִשְׁתִּֽים׃ ",
        "versenonikud": "בשנת עשרים ושבע שנה לאסא מלך יהודה מלך זמרי שבעת ימים בתרצה והעם חנים על גבתון אשר לפלשתים "
    },
    {
        "bookchapter": "מלכים א",
        "chapter": "טז",
        "versechapter": "טז",
        "bookseder": "מלכים",
        "seder": "יד",
        "verseseder": "ב",
        "versenikud": "וַיִּשְׁמַ֤ע הָעָם֙ הַחֹנִ֣ים לֵאמֹ֔ר קָשַׁ֣ר זִמְרִ֔י וְגַ֖ם הִכָּ֣ה אֶת־ הַמֶּ֑לֶךְ וַיַּמְלִ֣כוּ כָֽל־ יִ֠שְׂרָאֵל אֶת־ עָמְרִ֨י שַׂר־ צָבָ֧א עַל־ יִשְׂרָאֵ֛ל בַּיּ֥וֹם הַה֖וּא בַּֽמַּחֲנֶֽה׃ ",
        "versenonikud": "וישמע העם החנים לאמר קשר זמרי וגם הכה את המלך וימלכו כל ישראל את עמרי שר צבא על ישראל ביום ההוא במחנה "
    },
    {
        "bookchapter": "מלכים א",
        "chapter": "טז",
        "versechapter": "יז",
        "bookseder": "מלכים",
        "seder": "יד",
        "verseseder": "ג",
        "versenikud": "וַיַּעֲלֶ֥ה עָמְרִ֛י וְכָל־ יִשְׂרָאֵ֥ל עִמּ֖וֹ מִֽגִּבְּת֑וֹן וַיָּצֻ֖רוּ עַל־ תִּרְצָֽה׃ ",
        "versenonikud": "ויעלה עמרי וכל ישראל עמו מגבתון ויצרו על תרצה "
    },
    {
        "bookchapter": "מלכים א",
        "chapter": "טז",
        "versechapter": "יח",
        "bookseder": "מלכים",
        "seder": "יד",
        "verseseder": "ד",
        "versenikud": "וַיְהִ֞י כִּרְא֤וֹת זִמְרִי֙ כִּֽי־ נִלְכְּדָ֣ה הָעִ֔יר וַיָּבֹ֖א אֶל־ אַרְמ֣וֹן בֵּית־ הַמֶּ֑לֶךְ וַיִּשְׂרֹ֨ף עָלָ֧יו אֶת־ בֵּֽית־ מֶ֛לֶךְ בָּאֵ֖שׁ וַיָּמֹֽת׃ ",
        "versenonikud": "ויהי כראות זמרי כי נלכדה העיר ויבא אל ארמון בית המלך וישרף עליו את בית מלך באש וימת "
    },
    {
        "bookchapter": "מלכים א",
        "chapter": "טז",
        "versechapter": "יט",
        "bookseder": "מלכים",
        "seder": "יד",
        "verseseder": "ה",
        "versenikud": "עַל־ חטאתו חַטֹּאתָיו֙ אֲשֶׁ֣ר חָטָ֔א לַעֲשׂ֥וֹת הָרַ֖ע בְּעֵינֵ֣י יְהוָ֑ה לָלֶ֙כֶת֙ בְּדֶ֣רֶךְ יָרָבְעָ֔ם וּבְחַטָּאתוֹ֙ אֲשֶׁ֣ר עָשָׂ֔ה לְהַחֲטִ֖יא אֶת־ יִשְׂרָאֵֽל׃ ",
        "versenonikud": "על חטאתו חטאתיו אשר חטא לעשות הרע בעיני יהוה ללכת בדרך ירבעם ובחטאתו אשר עשה להחטיא את ישראל "
    },
    {
        "bookchapter": "מלכים א",
        "chapter": "טז",
        "versechapter": "כ",
        "bookseder": "מלכים",
        "seder": "יד",
        "verseseder": "ו",
        "versenikud": "וְיֶ֙תֶר֙ דִּבְרֵ֣י זִמְרִ֔י וְקִשְׁר֖וֹ אֲשֶׁ֣ר קָשָׁ֑ר הֲלֹֽא־ הֵ֣ם כְּתוּבִ֗ים עַל־ סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃ ",
        "versenonikud": "ויתר דברי זמרי וקשרו אשר קשר הלא הם כתובים על ספר דברי הימים למלכי ישראל "
    },
    {
        "bookchapter": "מלכים א",
        "chapter": "טז",
        "versechapter": "כא",
        "bookseder": "מלכים",
        "seder": "יד",
        "verseseder": "ז",
        "versenikud": "אָ֧ז יֵחָלֵ֛ק הָעָ֥ם יִשְׂרָאֵ֖ל לַחֵ֑צִי חֲצִ֨י הָעָ֜ם הָ֠יָה אַחֲרֵ֨י תִבְנִ֤י בֶן־ גִּינַת֙ לְהַמְלִיכ֔וֹ וְהַחֲצִ֖י אַחֲרֵ֥י עָמְרִֽי׃ ",
        "versenonikud": "אז יחלק העם ישראל לחצי חצי העם היה אחרי תבני בן גינת להמליכו והחצי אחרי עמרי "
    },
    {
        "bookchapter": "מלכים א",
        "chapter": "טז",
        "versechapter": "כב",
        "bookseder": "מלכים",
        "seder": "יד",
        "verseseder": "ח",
        "versenikud": "וַיֶּחֱזַ֤ק הָעָם֙ אֲשֶׁ֣ר אַחֲרֵ֣י עָמְרִ֔י אֶת־ הָעָ֕ם אֲשֶׁ֥ר אַחֲרֵ֖י תִּבְנִ֣י בֶן־ גִּינַ֑ת וַיָּ֣מָת תִּבְנִ֔י וַיִּמְלֹ֖ךְ עָמְרִֽי׃ ",
        "versenonikud": "ויחזק העם אשר אחרי עמרי את העם אשר אחרי תבני בן גינת וימת תבני וימלך עמרי "
    },
    {
        "bookchapter": "מלכים א",
        "chapter": "טז",
        "versechapter": "כג",
        "bookseder": "מלכים",
        "seder": "יד",
        "verseseder": "ט",
        "versenikud": "בִּשְׁנַת֩ שְׁלֹשִׁ֨ים וְאַחַ֜ת שָׁנָ֗ה לְאָסָא֙ מֶ֣לֶךְ יְהוּדָ֔ה מָלַ֤ךְ עָמְרִי֙ עַל־ יִשְׂרָאֵ֔ל שְׁתֵּ֥ים עֶשְׂרֵ֖ה שָׁנָ֑ה בְּתִרְצָ֖ה מָלַ֥ךְ שֵׁשׁ־ שָׁנִֽים׃ ",
        "versenonikud": "בשנת שלשים ואחת שנה לאסא מלך יהודה מלך עמרי על ישראל שתים עשרה שנה בתרצה מלך שש שנים "
    },
    {
        "bookchapter": "מלכים א",
        "chapter": "טז",
        "versechapter": "כד",
        "bookseder": "מלכים",
        "seder": "יד",
        "verseseder": "י",
        "versenikud": "וַיִּ֜קֶן אֶת־ הָהָ֥ר שֹׁמְר֛וֹן מֵ֥אֶת שֶׁ֖מֶר בְּכִכְּרַ֣יִם כָּ֑סֶף וַיִּ֙בֶן֙ אֶת־ הָהָ֔ר וַיִּקְרָ֗א אֶת־ שֵׁ֤ם הָעִיר֙ אֲשֶׁ֣ר בָּנָ֔ה עַ֣ל שֶׁם־ שֶׁ֔מֶר אֲדֹנֵ֖י הָהָ֥ר שֹׁמְרֽוֹן׃ ",
        "versenonikud": "ויקן את ההר שמרון מאת שמר בככרים כסף ויבן את ההר ויקרא את שם העיר אשר בנה על שם שמר אדני ההר שמרון "
    },
    {
        "bookchapter": "מלכים א",
        "chapter": "טז",
        "versechapter": "כה",
        "bookseder": "מלכים",
        "seder": "יד",
        "verseseder": "יא",
        "versenikud": "וַיַּעֲשֶׂ֥ה עָמְרִ֛י הָרַ֖ע בְּעֵינֵ֣י יְהוָ֑ה וַיָּ֕רַע מִכֹּ֖ל אֲשֶׁ֥ר לְפָנָֽיו׃ ",
        "versenonikud": "ויעשה עמרי הרע בעיני יהוה וירע מכל אשר לפניו "
    },
    {
        "bookchapter": "מלכים א",
        "chapter": "טז",
        "versechapter": "כו",
        "bookseder": "מלכים",
        "seder": "יד",
        "verseseder": "יב",
        "versenikud": "וַיֵּ֗לֶךְ בְּכָל־ דֶּ֙רֶךְ֙ יָרָבְעָ֣ם בֶּן־ נְבָ֔ט ובחטאתיו וּבְחַטָּאת֔וֹ אֲשֶׁ֥ר הֶחֱטִ֖יא אֶת־ יִשְׂרָאֵ֑ל לְהַכְעִ֗יס אֶת־ יְהוָ֛ה אֱלֹהֵ֥י יִשְׂרָאֵ֖ל בְּהַבְלֵיהֶֽם׃ ",
        "versenonikud": "וילך בכל דרך ירבעם בן נבט ובחטאתיו ובחטאתו אשר החטיא את ישראל להכעיס את יהוה אלהי ישראל בהבליהם "
    },
    {
        "bookchapter": "מלכים א",
        "chapter": "טז",
        "versechapter": "כז",
        "bookseder": "מלכים",
        "seder": "יד",
        "verseseder": "יג",
        "versenikud": "וְיֶ֨תֶר דִּבְרֵ֤י עָמְרִי֙ אֲשֶׁ֣ר עָשָׂ֔ה וּגְבוּרָת֖וֹ אֲשֶׁ֣ר עָשָׂ֑ה הֲלֹֽא־ הֵ֣ם כְּתוּבִ֗ים עַל־ סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃ ",
        "versenonikud": "ויתר דברי עמרי אשר עשה וגבורתו אשר עשה הלא הם כתובים על ספר דברי הימים למלכי ישראל "
    },
    {
        "bookchapter": "מלכים א",
        "chapter": "טז",
        "versechapter": "כח",
        "bookseder": "מלכים",
        "seder": "יד",
        "verseseder": "יד",
        "versenikud": "וַיִּשְׁכַּ֤ב עָמְרִי֙ עִם־ אֲבֹתָ֔יו וַיִּקָּבֵ֖ר בְּשֹׁמְר֑וֹן וַיִּמְלֹ֛ךְ אַחְאָ֥ב בְּנ֖וֹ תַּחְתָּֽיו׃ ",
        "versenonikud": "וישכב עמרי עם אבתיו ויקבר בשמרון וימלך אחאב בנו תחתיו "
    },
    {
        "bookchapter": "מלכים א",
        "chapter": "טז",
        "versechapter": "כט",
        "bookseder": "מלכים",
        "seder": "יד",
        "verseseder": "טו",
        "versenikud": "וְאַחְאָ֣ב בֶּן־ עָמְרִ֗י מָלַךְ֙ עַל־ יִשְׂרָאֵ֔ל בִּשְׁנַ֨ת שְׁלֹשִׁ֤ים וּשְׁמֹנֶה֙ שָׁנָ֔ה לְאָסָ֖א מֶ֣לֶךְ יְהוּדָ֑ה וַ֠יִּמְלֹךְ אַחְאָ֨ב בֶּן־ עָמְרִ֤י עַל־ יִשְׂרָאֵל֙ בְּשֹׁ֣מְר֔וֹן עֶשְׂרִ֥ים וּשְׁתַּ֖יִם שָׁנָֽה׃ ",
        "versenonikud": "ואחאב בן עמרי מלך על ישראל בשנת שלשים ושמנה שנה לאסא מלך יהודה וימלך אחאב בן עמרי על ישראל בשמרון עשרים ושתים שנה "
    },
    {
        "bookchapter": "מלכים א",
        "chapter": "טז",
        "versechapter": "ל",
        "bookseder": "מלכים",
        "seder": "יד",
        "verseseder": "טז",
        "versenikud": "וַיַּ֨עַשׂ אַחְאָ֧ב בֶּן־ עָמְרִ֛י הָרַ֖ע בְּעֵינֵ֣י יְהוָ֑ה מִכֹּ֖ל אֲשֶׁ֥ר לְפָנָֽיו׃ ",
        "versenonikud": "ויעש אחאב בן עמרי הרע בעיני יהוה מכל אשר לפניו "
    },
    {
        "bookchapter": "מלכים א",
        "chapter": "טז",
        "versechapter": "לא",
        "bookseder": "מלכים",
        "seder": "יד",
        "verseseder": "יז",
        "versenikud": "וַיְהִי֙ הֲנָקֵ֣ל לֶכְתּ֔וֹ בְּחַטֹּ֖אות יָרָבְעָ֣ם בֶּן־ נְבָ֑ט וַיִּקַּ֨ח אִשָּׁ֜ה אֶת־ אִיזֶ֗בֶל בַּת־ אֶתְבַּ֙עַל֙ מֶ֣לֶךְ צִידֹנִ֔ים וַיֵּ֙לֶךְ֙ וַֽיַּעֲבֹ֣ד אֶת־ הַבַּ֔עַל וַיִּשְׁתַּ֖חוּ לֽוֹ׃ ",
        "versenonikud": "ויהי הנקל לכתו בחטאות ירבעם בן נבט ויקח אשה את איזבל בת אתבעל מלך צידנים וילך ויעבד את הבעל וישתחו לו "
    },
    {
        "bookchapter": "מלכים א",
        "chapter": "טז",
        "versechapter": "לב",
        "bookseder": "מלכים",
        "seder": "יד",
        "verseseder": "יח",
        "versenikud": "וַיָּ֥קֶם מִזְבֵּ֖חַ לַבָּ֑עַל בֵּ֣ית הַבַּ֔עַל אֲשֶׁ֥ר בָּנָ֖ה בְּשֹׁמְרֽוֹן׃ ",
        "versenonikud": "ויקם מזבח לבעל בית הבעל אשר בנה בשמרון "
    },
    {
        "bookchapter": "מלכים א",
        "chapter": "טז",
        "versechapter": "לג",
        "bookseder": "מלכים",
        "seder": "יד",
        "verseseder": "יט",
        "versenikud": "וַיַּ֥עַשׂ אַחְאָ֖ב אֶת־ הָאֲשֵׁרָ֑ה וַיּ֨וֹסֶף אַחְאָ֜ב לַעֲשׂ֗וֹת לְהַכְעִיס֙ אֶת־ יְהֹוָה֙ אֱלֹהֵ֣י יִשְׂרָאֵ֔ל מִכֹּ֨ל מַלְכֵ֣י יִשְׂרָאֵ֔ל אֲשֶׁ֥ר הָי֖וּ לְפָנָֽיו׃ ",
        "versenonikud": "ויעש אחאב את האשרה ויוסף אחאב לעשות להכעיס את יהוה אלהי ישראל מכל מלכי ישראל אשר היו לפניו "
    },
    {
        "bookchapter": "מלכים א",
        "chapter": "טז",
        "versechapter": "לד",
        "bookseder": "מלכים",
        "seder": "יד",
        "verseseder": "כ",
        "versenikud": "בְּיָמָ֞יו בָּנָ֥ה חִיאֵ֛ל בֵּ֥ית הָאֱלִ֖י אֶת־ יְרִיחֹ֑ה בַּאֲבִירָ֨ם בְּכֹר֜וֹ יִסְּדָ֗הּ ובשגיב וּבִשְׂג֤וּב צְעִירוֹ֙ הִצִּ֣יב דְּלָתֶ֔יהָ כִּדְבַ֣ר יְהוָ֔ה אֲשֶׁ֣ר דִּבֶּ֔ר בְּיַ֖ד יְהוֹשֻׁ֥עַ בִּן־ נֽוּן׃ ",
        "versenonikud": "בימיו בנה חיאל בית האלי את יריחה באבירם בכרו יסדה ובשגיב ובשגוב צעירו הציב דלתיה כדבר יהוה אשר דבר ביד יהושע בן נון "
    },
    {
        "bookchapter": "מלכים א",
        "chapter": "יז",
        "versechapter": "א",
        "bookseder": "מלכים",
        "seder": "יד",
        "verseseder": "כא",
        "versenikud": "וַיֹּאמֶר֩ אֵלִיָּ֨הוּ הַתִּשְׁבִּ֜י מִתֹּשָׁבֵ֣י גִלְעָד֮ אֶל־ אַחְאָב֒ חַי־ יְהוָ֞ה אֱלֹהֵ֤י יִשְׂרָאֵל֙ אֲשֶׁ֣ר עָמַ֣דְתִּי לְפָנָ֔יו אִם־ יִהְיֶ֛ה הַשָּׁנִ֥ים הָאֵ֖לֶּה טַ֣ל וּמָטָ֑ר כִּ֖י אִם־ לְפִ֥י דְבָרִֽי׃ ",
        "versenonikud": "ויאמר אליהו התשבי מתשבי גלעד אל אחאב חי יהוה אלהי ישראל אשר עמדתי לפניו אם יהיה השנים האלה טל ומטר כי אם לפי דברי "
    },
    {
        "bookchapter": "מלכים א",
        "chapter": "יז",
        "versechapter": "ב",
        "bookseder": "מלכים",
        "seder": "יד",
        "verseseder": "כב",
        "versenikud": "וַיְהִ֥י דְבַר־ יְהוָ֖ה אֵלָ֥יו לֵאמֹֽר׃ ",
        "versenonikud": "ויהי דבר יהוה אליו לאמר "
    },
    {
        "bookchapter": "מלכים א",
        "chapter": "יז",
        "versechapter": "ג",
        "bookseder": "מלכים",
        "seder": "יד",
        "verseseder": "כג",
        "versenikud": "לֵ֣ךְ מִזֶּ֔ה וּפָנִ֥יתָ לְּךָ֖ קֵ֑דְמָה וְנִסְתַּרְתָּ֙ בְּנַ֣חַל כְּרִ֔ית אֲשֶׁ֖ר עַל־ פְּנֵ֥י הַיַּרְדֵּֽן׃ ",
        "versenonikud": "לך מזה ופנית לך קדמה ונסתרת בנחל כרית אשר על פני הירדן "
    },
    {
        "bookchapter": "מלכים א",
        "chapter": "יז",
        "versechapter": "ד",
        "bookseder": "מלכים",
        "seder": "יד",
        "verseseder": "כד",
        "versenikud": "וְהָיָ֖ה מֵהַנַּ֣חַל תִּשְׁתֶּ֑ה וְאֶת־ הָעֹרְבִ֣ים צִוִּ֔יתִי לְכַלְכֶּלְךָ֖ שָֽׁם׃ ",
        "versenonikud": "והיה מהנחל תשתה ואת הערבים צויתי לכלכלך שם "
    },
    {
        "bookchapter": "מלכים א",
        "chapter": "יז",
        "versechapter": "ה",
        "bookseder": "מלכים",
        "seder": "יד",
        "verseseder": "כה",
        "versenikud": "וַיֵּ֥לֶךְ וַיַּ֖עַשׂ כִּדְבַ֣ר יְהוָ֑ה וַיֵּ֗לֶךְ וַיֵּ֙שֶׁב֙ בְּנַ֣חַל כְּרִ֔ית אֲשֶׁ֖ר עַל־ פְּנֵ֥י הַיַּרְדֵּֽן׃ ",
        "versenonikud": "וילך ויעש כדבר יהוה וילך וישב בנחל כרית אשר על פני הירדן "
    },
    {
        "bookchapter": "מלכים א",
        "chapter": "יז",
        "versechapter": "ו",
        "bookseder": "מלכים",
        "seder": "יד",
        "verseseder": "כו",
        "versenikud": "וְהָעֹרְבִ֗ים מְבִיאִ֨ים ל֜וֹ לֶ֤חֶם וּבָשָׂר֙ בַּבֹּ֔קֶר וְלֶ֥חֶם וּבָשָׂ֖ר בָּעָ֑רֶב וּמִן־ הַנַּ֖חַל יִשְׁתֶּֽה׃ ",
        "versenonikud": "והערבים מביאים לו לחם ובשר בבקר ולחם ובשר בערב ומן הנחל ישתה "
    },
    {
        "bookchapter": "מלכים א",
        "chapter": "יז",
        "versechapter": "ז",
        "bookseder": "מלכים",
        "seder": "יד",
        "verseseder": "כז",
        "versenikud": "וַיְהִ֛י מִקֵּ֥ץ יָמִ֖ים וַיִּיבַ֣שׁ הַנָּ֑חַל כִּ֛י לֹֽא־ הָיָ֥ה גֶ֖שֶׁם בָּאָֽרֶץ׃ ",
        "versenonikud": "ויהי מקץ ימים וייבש הנחל כי לא היה גשם בארץ "
    },
    {
        "bookchapter": "מלכים א",
        "chapter": "יז",
        "versechapter": "ח",
        "bookseder": "מלכים",
        "seder": "יד",
        "verseseder": "כח",
        "versenikud": "וַיְהִ֥י דְבַר־ יְהוָ֖ה אֵלָ֥יו לֵאמֹֽר׃ ",
        "versenonikud": "ויהי דבר יהוה אליו לאמר "
    },
    {
        "bookchapter": "מלכים א",
        "chapter": "יז",
        "versechapter": "ט",
        "bookseder": "מלכים",
        "seder": "יד",
        "verseseder": "כט",
        "versenikud": "ק֣וּם לֵ֤ךְ צָרְפַ֙תָה֙ אֲשֶׁ֣ר לְצִיד֔וֹן וְיָשַׁבְתָּ֖ שָׁ֑ם הִנֵּ֨ה צִוִּ֥יתִי שָׁ֛ם אִשָּׁ֥ה אַלְמָנָ֖ה לְכַלְכְּלֶֽךָ׃ ",
        "versenonikud": "קום לך צרפתה אשר לצידון וישבת שם הנה צויתי שם אשה אלמנה לכלכלך "
    },
    {
        "bookchapter": "מלכים א",
        "chapter": "יז",
        "versechapter": "י",
        "bookseder": "מלכים",
        "seder": "יד",
        "verseseder": "ל",
        "versenikud": "וַיָּ֣קָם ׀ וַיֵּ֣לֶךְ צָרְפַ֗תָה וַיָּבֹא֙ אֶל־ פֶּ֣תַח הָעִ֔יר וְהִנֵּֽה־ שָׁ֛ם אִשָּׁ֥ה אַלְמָנָ֖ה מְקֹשֶׁ֣שֶׁת עֵצִ֑ים וַיִּקְרָ֤א אֵלֶ֙יהָ֙ וַיֹּאמַ֔ר קְחִי־ נָ֨א לִ֧י מְעַט־ מַ֛יִם בַּכְּלִ֖י וְאֶשְׁתֶּֽה׃ ",
        "versenonikud": "ויקם  וילך צרפתה ויבא אל פתח העיר והנה שם אשה אלמנה מקששת עצים ויקרא אליה ויאמר קחי נא לי מעט מים בכלי ואשתה "
    },
    {
        "bookchapter": "מלכים א",
        "chapter": "יז",
        "versechapter": "יא",
        "bookseder": "מלכים",
        "seder": "יד",
        "verseseder": "לא",
        "versenikud": "וַתֵּ֖לֶךְ לָקַ֑חַת וַיִּקְרָ֤א אֵלֶ֙יהָ֙ וַיֹּאמַ֔ר לִֽקְחִי־ נָ֥א לִ֛י פַּת־ לֶ֖חֶם בְּיָדֵֽךְ׃ ",
        "versenonikud": "ותלך לקחת ויקרא אליה ויאמר לקחי נא לי פת לחם בידך "
    },
    {
        "bookchapter": "מלכים א",
        "chapter": "יז",
        "versechapter": "יב",
        "bookseder": "מלכים",
        "seder": "יד",
        "verseseder": "לב",
        "versenikud": "וַתֹּ֗אמֶר חַי־ יְהוָ֤ה אֱלֹהֶ֙יךָ֙ אִם־ יֶשׁ־ לִ֣י מָע֔וֹג כִּ֣י אִם־ מְלֹ֤א כַף־ קֶ֙מַח֙ בַּכַּ֔ד וּמְעַט־ שֶׁ֖מֶן בַּצַּפָּ֑חַת וְהִנְנִ֨י מְקֹשֶׁ֜שֶׁת שְׁנַ֣יִם עֵצִ֗ים וּבָ֙אתִי֙ וַעֲשִׂיתִ֙יהוּ֙ לִ֣י וְלִבְנִ֔י וַאֲכַלְנֻ֖הוּ וָמָֽתְנוּ׃ ",
        "versenonikud": "ותאמר חי יהוה אלהיך אם יש לי מעוג כי אם מלא כף קמח בכד ומעט שמן בצפחת והנני מקששת שנים עצים ובאתי ועשיתיהו לי ולבני ואכלנהו ומתנו "
    },
    {
        "bookchapter": "מלכים א",
        "chapter": "יז",
        "versechapter": "יג",
        "bookseder": "מלכים",
        "seder": "יד",
        "verseseder": "לג",
        "versenikud": "וַיֹּ֨אמֶר אֵלֶ֤יהָ אֵלִיָּ֙הוּ֙ אַל־ תִּ֣ירְאִ֔י בֹּ֖אִי עֲשִׂ֣י כִדְבָרֵ֑ךְ אַ֣ךְ עֲשִׂי־ לִ֣י מִ֠שָּׁם עֻגָ֨ה קְטַנָּ֤ה בָרִאשֹׁנָה֙ וְהוֹצֵ֣אתְ לִ֔י וְלָ֣ךְ וְלִבְנֵ֔ךְ תַּעֲשִׂ֖י בָּאַחֲרֹנָֽה׃ ",
        "versenonikud": "ויאמר אליה אליהו אל תיראי באי עשי כדברך אך עשי לי משם עגה קטנה בראשנה והוצאת לי ולך ולבנך תעשי באחרנה "
    },
    {
        "bookchapter": "מלכים א",
        "chapter": "יז",
        "versechapter": "יד",
        "bookseder": "מלכים",
        "seder": "יד",
        "verseseder": "לד",
        "versenikud": "כִּ֣י כֹה֩ אָמַ֨ר יְהוָ֜ה אֱלֹהֵ֣י יִשְׂרָאֵ֗ל כַּ֤ד הַקֶּ֙מַח֙ לֹ֣א תִכְלָ֔ה וְצַפַּ֥חַת הַשֶּׁ֖מֶן לֹ֣א תֶחְסָ֑ר עַ֠ד י֧וֹם תתן־ תֵּת־ יְהוָ֛ה גֶּ֖שֶׁם עַל־ פְּנֵ֥י הָאֲדָמָֽה׃ ",
        "versenonikud": "כי כה אמר יהוה אלהי ישראל כד הקמח לא תכלה וצפחת השמן לא תחסר עד יום תתן תת יהוה גשם על פני האדמה "
    },
    {
        "bookchapter": "מלכים א",
        "chapter": "יז",
        "versechapter": "טו",
        "bookseder": "מלכים",
        "seder": "יד",
        "verseseder": "לה",
        "versenikud": "וַתֵּ֥לֶךְ וַתַּעֲשֶׂ֖ה כִּדְבַ֣ר אֵלִיָּ֑הוּ וַתֹּ֧אכַל הוא־ והיא הִֽיא־ וָה֛וּא וּבֵיתָ֖הּ יָמִֽים׃ ",
        "versenonikud": "ותלך ותעשה כדבר אליהו ותאכל הוא והיא היא והוא וביתה ימים "
    },
    {
        "bookchapter": "מלכים א",
        "chapter": "יז",
        "versechapter": "טז",
        "bookseder": "מלכים",
        "seder": "יד",
        "verseseder": "לו",
        "versenikud": "כַּ֤ד הַקֶּ֙מַח֙ לֹ֣א כָלָ֔תָה וְצַפַּ֥חַת הַשֶּׁ֖מֶן לֹ֣א חָסֵ֑ר כִּדְבַ֣ר יְהוָ֔ה אֲשֶׁ֥ר דִּבֶּ֖ר בְּיַ֥ד אֵלִיָּֽהוּ׃ ",
        "versenonikud": "כד הקמח לא כלתה וצפחת השמן לא חסר כדבר יהוה אשר דבר ביד אליהו "
    },
    {
        "bookchapter": "מלכים א",
        "chapter": "יז",
        "versechapter": "יז",
        "bookseder": "מלכים",
        "seder": "יד",
        "verseseder": "לז",
        "versenikud": "וַיְהִ֗י אַחַר֙ הַדְּבָרִ֣ים הָאֵ֔לֶּה חָלָ֕ה בֶּן־ הָאִשָּׁ֖ה בַּעֲלַ֣ת הַבָּ֑יִת וַיְהִ֤י חָלְיוֹ֙ חָזָ֣ק מְאֹ֔ד עַ֛ד אֲשֶׁ֥ר לֹא־ נֽוֹתְרָה־ בּ֖וֹ נְשָׁמָֽה׃ ",
        "versenonikud": "ויהי אחר הדברים האלה חלה בן האשה בעלת הבית ויהי חליו חזק מאד עד אשר לא נותרה בו נשמה "
    },
    {
        "bookchapter": "מלכים א",
        "chapter": "יז",
        "versechapter": "יח",
        "bookseder": "מלכים",
        "seder": "יד",
        "verseseder": "לח",
        "versenikud": "וַתֹּ֙אמֶר֙ אֶל־ אֵ֣לִיָּ֔הוּ מַה־ לִּ֥י וָלָ֖ךְ אִ֣ישׁ הָאֱלֹהִ֑ים בָּ֧אתָ אֵלַ֛י לְהַזְכִּ֥יר אֶת־ עֲוֺנִ֖י וּלְהָמִ֥ית אֶת־ בְּנִֽי׃ ",
        "versenonikud": "ותאמר אל אליהו מה לי ולך איש האלהים באת אלי להזכיר את עוני ולהמית את בני "
    },
    {
        "bookchapter": "מלכים א",
        "chapter": "יז",
        "versechapter": "יט",
        "bookseder": "מלכים",
        "seder": "יד",
        "verseseder": "לט",
        "versenikud": "וַיֹּ֥אמֶר אֵלֶ֖יהָ תְּנִֽי־ לִ֣י אֶת־ בְּנֵ֑ךְ וַיִּקָּחֵ֣הוּ מֵחֵיקָ֗הּ וַֽיַּעֲלֵ֙הוּ֙ אֶל־ הָעֲלִיָּ֗ה אֲשֶׁר־ הוּא֙ יֹשֵׁ֣ב שָׁ֔ם וַיַּשְׁכִּבֵ֖הוּ עַל־ מִטָּתֽוֹ׃ ",
        "versenonikud": "ויאמר אליה תני לי את בנך ויקחהו מחיקה ויעלהו אל העליה אשר הוא ישב שם וישכבהו על מטתו "
    },
    {
        "bookchapter": "מלכים א",
        "chapter": "יז",
        "versechapter": "כ",
        "bookseder": "מלכים",
        "seder": "יד",
        "verseseder": "מ",
        "versenikud": "וַיִּקְרָ֥א אֶל־ יְהוָ֖ה וַיֹּאמַ֑ר יְהוָ֣ה אֱלֹהָ֔י הֲ֠גַם עַל־ הָאַלְמָנָ֞ה אֲשֶׁר־ אֲנִ֨י מִתְגּוֹרֵ֥ר עִמָּ֛הּ הֲרֵע֖וֹתָ לְהָמִ֥ית אֶת־ בְּנָֽהּ׃ ",
        "versenonikud": "ויקרא אל יהוה ויאמר יהוה אלהי הגם על האלמנה אשר אני מתגורר עמה הרעות להמית את בנה "
    },
    {
        "bookchapter": "מלכים א",
        "chapter": "יז",
        "versechapter": "כא",
        "bookseder": "מלכים",
        "seder": "יד",
        "verseseder": "מא",
        "versenikud": "וַיִּתְמֹדֵ֤ד עַל־ הַיֶּ֙לֶד֙ שָׁלֹ֣שׁ פְּעָמִ֔ים וַיִּקְרָ֥א אֶל־ יְהוָ֖ה וַיֹּאמַ֑ר יְהוָ֣ה אֱלֹהָ֔י תָּ֥שָׁב נָ֛א נֶֽפֶשׁ־ הַיֶּ֥לֶד הַזֶּ֖ה עַל־ קִרְבּֽוֹ׃ ",
        "versenonikud": "ויתמדד על הילד שלש פעמים ויקרא אל יהוה ויאמר יהוה אלהי תשב נא נפש הילד הזה על קרבו "
    },
    {
        "bookchapter": "מלכים א",
        "chapter": "יז",
        "versechapter": "כב",
        "bookseder": "מלכים",
        "seder": "יד",
        "verseseder": "מב",
        "versenikud": "וַיִּשְׁמַ֥ע יְהוָ֖ה בְּק֣וֹל אֵלִיָּ֑הוּ וַתָּ֧שָׁב נֶֽפֶשׁ־ הַיֶּ֛לֶד עַל־ קִרְבּ֖וֹ וַיֶּֽחִי׃ ",
        "versenonikud": "וישמע יהוה בקול אליהו ותשב נפש הילד על קרבו ויחי "
    },
    {
        "bookchapter": "מלכים א",
        "chapter": "יז",
        "versechapter": "כג",
        "bookseder": "מלכים",
        "seder": "יד",
        "verseseder": "מג",
        "versenikud": "וַיִּקַּ֨ח אֵלִיָּ֜הוּ אֶת־ הַיֶּ֗לֶד וַיֹּרִדֵ֤הוּ מִן־ הָעֲלִיָּה֙ הַבַּ֔יְתָה וַֽיִּתְּנֵ֖הוּ לְאִמּ֑וֹ וַיֹּ֙אמֶר֙ אֵ֣לִיָּ֔הוּ רְאִ֖י חַ֥י בְּנֵֽךְ׃ ",
        "versenonikud": "ויקח אליהו את הילד וירדהו מן העליה הביתה ויתנהו לאמו ויאמר אליהו ראי חי בנך "
    }
]