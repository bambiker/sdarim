[
    {
        "bookchapter": "דברים",
        "chapter": "ו",
        "versechapter": "א",
        "bookseder": "דברים",
        "seder": "ה",
        "verseseder": "לט",
        "parasha": "ואתחנן",
        "versenikud": "וְזֹ֣את הַמִּצְוָ֗ה הַֽחֻקִּים֙ וְהַמִּשְׁפָּטִ֔ים אֲשֶׁ֥ר צִוָּ֛ה יְהוָ֥ה אֱלֹהֵיכֶ֖ם לְלַמֵּ֣ד אֶתְכֶ֑ם לַעֲשׂ֣וֹת בָּאָ֔רֶץ אֲשֶׁ֥ר אַתֶּ֛ם עֹבְרִ֥ים שָׁ֖מָּה לְרִשְׁתָּֽהּ׃ ",
        "versenonikud": "וזאת המצוה החקים והמשפטים אשר צוה יהוה אלהיכם ללמד אתכם לעשות בארץ אשר אתם עברים שמה לרשתה "
    },
    {
        "bookchapter": "דברים",
        "chapter": "ו",
        "versechapter": "ב",
        "bookseder": "דברים",
        "seder": "ה",
        "verseseder": "מ",
        "parasha": "ואתחנן",
        "versenikud": "לְמַ֨עַן תִּירָ֜א אֶת־ יְהוָ֣ה אֱלֹהֶ֗יךָ לִ֠שְׁמֹר אֶת־ כָּל־ חֻקֹּתָ֣יו וּמִצְוֺתָיו֮ אֲשֶׁ֣ר אָנֹכִ֣י מְצַוֶּךָ֒ אַתָּה֙ וּבִנְךָ֣ וּבֶן־ בִּנְךָ֔ כֹּ֖ל יְמֵ֣י חַיֶּ֑יךָ וּלְמַ֖עַן יַאֲרִכֻ֥ן יָמֶֽיךָ׃ ",
        "versenonikud": "למען תירא את יהוה אלהיך לשמר את כל חקתיו ומצותיו אשר אנכי מצוך אתה ובנך ובן בנך כל ימי חייך ולמען יארכן ימיך "
    },
    {
        "bookchapter": "דברים",
        "chapter": "ו",
        "versechapter": "ג",
        "bookseder": "דברים",
        "seder": "ה",
        "verseseder": "מא",
        "parasha": "ואתחנן",
        "versenikud": "וְשָׁמַעְתָּ֤ יִשְׂרָאֵל֙ וְשָׁמַרְתָּ֣ לַעֲשׂ֔וֹת אֲשֶׁר֙ יִיטַ֣ב לְךָ֔ וַאֲשֶׁ֥ר תִּרְבּ֖וּן מְאֹ֑ד כַּאֲשֶׁר֩ דִּבֶּ֨ר יְהוָ֜ה אֱלֹהֵ֤י אֲבֹתֶ֙יךָ֙ לָ֔ךְ אֶ֛רֶץ זָבַ֥ת חָלָ֖ב וּדְבָֽשׁ׃ ",
        "versenonikud": "ושמעת ישראל ושמרת לעשות אשר ייטב לך ואשר תרבון מאד כאשר דבר יהוה אלהי אבתיך לך ארץ זבת חלב ודבש "
    },
    {
        "bookchapter": "דברים",
        "chapter": "ו",
        "versechapter": "ד",
        "bookseder": "דברים",
        "seder": "ו",
        "verseseder": "א",
        "parasha": "ואתחנן",
        "versenikud": "שְׁמַ֖ יִשְׂרָאֵ֑ל יְהוָ֥ה אֱלֹהֵ֖ינוּ יְהוָ֥ה ׀ אֶחָֽ ",
        "versenonikud": "שמ ישראל יהוה אלהינו יהוה  אח "
    },
    {
        "bookchapter": "דברים",
        "chapter": "ו",
        "versechapter": "ה",
        "bookseder": "דברים",
        "seder": "ו",
        "verseseder": "ב",
        "parasha": "ואתחנן",
        "versenikud": "וְאָ֣הַבְתָּ֔ אֵ֖ת יְהוָ֣ה אֱלֹהֶ֑יךָ בְּכָל־ לְבָבְךָ֥ וּבְכָל־ נַפְשְׁךָ֖ וּבְכָל־ מְאֹדֶֽךָ׃ ",
        "versenonikud": "ואהבת את יהוה אלהיך בכל לבבך ובכל נפשך ובכל מאדך "
    },
    {
        "bookchapter": "דברים",
        "chapter": "ו",
        "versechapter": "ו",
        "bookseder": "דברים",
        "seder": "ו",
        "verseseder": "ג",
        "parasha": "ואתחנן",
        "versenikud": "וְהָי֞וּ הַדְּבָרִ֣ים הָאֵ֗לֶּה אֲשֶׁ֨ר אָנֹכִ֧י מְצַוְּךָ֛ הַיּ֖וֹם עַל־ לְבָבֶֽךָ׃ ",
        "versenonikud": "והיו הדברים האלה אשר אנכי מצוך היום על לבבך "
    },
    {
        "bookchapter": "דברים",
        "chapter": "ו",
        "versechapter": "ז",
        "bookseder": "דברים",
        "seder": "ו",
        "verseseder": "ד",
        "parasha": "ואתחנן",
        "versenikud": "וְשִׁנַּנְתָּ֣ם לְבָנֶ֔יךָ וְדִבַּרְתָּ֖ בָּ֑ם בְּשִׁבְתְּךָ֤ בְּבֵיתֶ֙ךָ֙ וּבְלֶכְתְּךָ֣ בַדֶּ֔רֶךְ וּֽבְשָׁכְבְּךָ֖ וּבְקוּמֶֽךָ׃ ",
        "versenonikud": "ושננתם לבניך ודברת בם בשבתך בביתך ובלכתך בדרך ובשכבך ובקומך "
    },
    {
        "bookchapter": "דברים",
        "chapter": "ו",
        "versechapter": "ח",
        "bookseder": "דברים",
        "seder": "ו",
        "verseseder": "ה",
        "parasha": "ואתחנן",
        "versenikud": "וּקְשַׁרְתָּ֥ם לְא֖וֹת עַל־ יָדֶ֑ךָ וְהָי֥וּ לְטֹטָפֹ֖ת בֵּ֥ין עֵינֶֽיךָ׃ ",
        "versenonikud": "וקשרתם לאות על ידך והיו לטטפת בין עיניך "
    },
    {
        "bookchapter": "דברים",
        "chapter": "ו",
        "versechapter": "ט",
        "bookseder": "דברים",
        "seder": "ו",
        "verseseder": "ו",
        "parasha": "ואתחנן",
        "versenikud": "וּכְתַבְתָּ֛ם עַל־ מְזוּזֹ֥ת בֵּיתֶ֖ךָ וּבִשְׁעָרֶֽיךָ׃ ",
        "versenonikud": "וכתבתם על מזוזת ביתך ובשעריך "
    },
    {
        "bookchapter": "דברים",
        "chapter": "ו",
        "versechapter": "י",
        "bookseder": "דברים",
        "seder": "ו",
        "verseseder": "ז",
        "parasha": "ואתחנן",
        "versenikud": "וְהָיָ֞ה כִּ֥י יְבִיאֲךָ֣ ׀ יְהוָ֣ה אֱלֹהֶ֗יךָ אֶל־ הָאָ֜רֶץ אֲשֶׁ֨ר נִשְׁבַּ֧ע לַאֲבֹתֶ֛יךָ לְאַבְרָהָ֛ם לְיִצְחָ֥ק וּֽלְיַעֲקֹ֖ב לָ֣תֶת לָ֑ךְ עָרִ֛ים גְּדֹלֹ֥ת וְטֹבֹ֖ת אֲשֶׁ֥ר לֹא־ בָנִֽיתָ׃ ",
        "versenonikud": "והיה כי יביאך  יהוה אלהיך אל הארץ אשר נשבע לאבתיך לאברהם ליצחק וליעקב לתת לך ערים גדלת וטבת אשר לא בנית "
    },
    {
        "bookchapter": "דברים",
        "chapter": "ו",
        "versechapter": "יא",
        "bookseder": "דברים",
        "seder": "ו",
        "verseseder": "ח",
        "parasha": "ואתחנן",
        "versenikud": "וּבָ֨תִּ֜ים מְלֵאִ֣ים כָּל־ טוּב֮ אֲשֶׁ֣ר לֹא־ מִלֵּאתָ֒ וּבֹרֹ֤ת חֲצוּבִים֙ אֲשֶׁ֣ר לֹא־ חָצַ֔בְתָּ כְּרָמִ֥ים וְזֵיתִ֖ים אֲשֶׁ֣ר לֹא־ נָטָ֑עְתָּ וְאָכַלְתָּ֖ וְשָׂבָֽעְתָּ׃ ",
        "versenonikud": "ובתים מלאים כל טוב אשר לא מלאת וברת חצובים אשר לא חצבת כרמים וזיתים אשר לא נטעת ואכלת ושבעת "
    },
    {
        "bookchapter": "דברים",
        "chapter": "ו",
        "versechapter": "יב",
        "bookseder": "דברים",
        "seder": "ו",
        "verseseder": "ט",
        "parasha": "ואתחנן",
        "versenikud": "הִשָּׁ֣מֶר לְךָ֔ פֶּן־ תִּשְׁכַּ֖ח אֶת־ יְהוָ֑ה אֲשֶׁ֧ר הוֹצִֽיאֲךָ֛ מֵאֶ֥רֶץ מִצְרַ֖יִם מִבֵּ֥ית עֲבָדִֽים׃ ",
        "versenonikud": "השמר לך פן תשכח את יהוה אשר הוציאך מארץ מצרים מבית עבדים "
    },
    {
        "bookchapter": "דברים",
        "chapter": "ו",
        "versechapter": "יג",
        "bookseder": "דברים",
        "seder": "ו",
        "verseseder": "י",
        "parasha": "ואתחנן",
        "versenikud": "אֶת־ יְהוָ֧ה אֱלֹהֶ֛יךָ תִּירָ֖א וְאֹת֣וֹ תַעֲבֹ֑ד וּבִשְׁמ֖וֹ תִּשָּׁבֵֽעַ׃ ",
        "versenonikud": "את יהוה אלהיך תירא ואתו תעבד ובשמו תשבע "
    },
    {
        "bookchapter": "דברים",
        "chapter": "ו",
        "versechapter": "יד",
        "bookseder": "דברים",
        "seder": "ו",
        "verseseder": "יא",
        "parasha": "ואתחנן",
        "versenikud": "לֹ֣א תֵֽלְכ֔וּן אַחֲרֵ֖י אֱלֹהִ֣ים אֲחֵרִ֑ים מֵאֱלֹהֵי֙ הָֽעַמִּ֔ים אֲשֶׁ֖ר סְבִיבוֹתֵיכֶֽם׃ ",
        "versenonikud": "לא תלכון אחרי אלהים אחרים מאלהי העמים אשר סביבותיכם "
    },
    {
        "bookchapter": "דברים",
        "chapter": "ו",
        "versechapter": "טו",
        "bookseder": "דברים",
        "seder": "ו",
        "verseseder": "יב",
        "parasha": "ואתחנן",
        "versenikud": "כִּ֣י אֵ֥ל קַנָּ֛א יְהוָ֥ה אֱלֹהֶ֖יךָ בְּקִרְבֶּ֑ךָ פֶּן־ יֶ֠חֱרֶה אַף־ יְהוָ֤ה אֱלֹהֶ֙יךָ֙ בָּ֔ךְ וְהִשְׁמִ֣ידְךָ֔ מֵעַ֖ל פְּנֵ֥י הָאֲדָמָֽה׃ ",
        "versenonikud": "כי אל קנא יהוה אלהיך בקרבך פן יחרה אף יהוה אלהיך בך והשמידך מעל פני האדמה "
    },
    {
        "bookchapter": "דברים",
        "chapter": "ו",
        "versechapter": "טז",
        "bookseder": "דברים",
        "seder": "ו",
        "verseseder": "יג",
        "parasha": "ואתחנן",
        "versenikud": "לֹ֣א תְנַסּ֔וּ אֶת־ יְהוָ֖ה אֱלֹהֵיכֶ֑ם כַּאֲשֶׁ֥ר נִסִּיתֶ֖ם בַּמַּסָּֽה׃ ",
        "versenonikud": "לא תנסו את יהוה אלהיכם כאשר נסיתם במסה "
    },
    {
        "bookchapter": "דברים",
        "chapter": "ו",
        "versechapter": "יז",
        "bookseder": "דברים",
        "seder": "ו",
        "verseseder": "יד",
        "parasha": "ואתחנן",
        "versenikud": "שָׁמ֣וֹר תִּשְׁמְר֔וּן אֶת־ מִצְוֺ֖ת יְהוָ֣ה אֱלֹהֵיכֶ֑ם וְעֵדֹתָ֥יו וְחֻקָּ֖יו אֲשֶׁ֥ר צִוָּֽךְ׃ ",
        "versenonikud": "שמור תשמרון את מצות יהוה אלהיכם ועדתיו וחקיו אשר צוך "
    },
    {
        "bookchapter": "דברים",
        "chapter": "ו",
        "versechapter": "יח",
        "bookseder": "דברים",
        "seder": "ו",
        "verseseder": "טו",
        "parasha": "ואתחנן",
        "versenikud": "וְעָשִׂ֛יתָ הַיָּשָׁ֥ר וְהַטּ֖וֹב בְּעֵינֵ֣י יְהוָ֑ה לְמַ֙עַן֙ יִ֣יטַב לָ֔ךְ וּבָ֗אתָ וְיָֽרַשְׁתָּ֙ אֶת־ הָאָ֣רֶץ הַטֹּבָ֔ה אֲשֶׁר־ נִשְׁבַּ֥ע יְהוָ֖ה לַאֲבֹתֶֽיךָ׃ ",
        "versenonikud": "ועשית הישר והטוב בעיני יהוה למען ייטב לך ובאת וירשת את הארץ הטבה אשר נשבע יהוה לאבתיך "
    },
    {
        "bookchapter": "דברים",
        "chapter": "ו",
        "versechapter": "יט",
        "bookseder": "דברים",
        "seder": "ו",
        "verseseder": "טז",
        "parasha": "ואתחנן",
        "versenikud": "לַהֲדֹ֥ף אֶת־ כָּל־ אֹיְבֶ֖יךָ מִפָּנֶ֑יךָ כַּאֲשֶׁ֖ר דִּבֶּ֥ר יְהוָֽה׃ ",
        "versenonikud": "להדף את כל איביך מפניך כאשר דבר יהוה "
    },
    {
        "bookchapter": "דברים",
        "chapter": "ו",
        "versechapter": "כ",
        "bookseder": "דברים",
        "seder": "ו",
        "verseseder": "יז",
        "parasha": "ואתחנן",
        "versenikud": "כִּֽי־ יִשְׁאָלְךָ֥ בִנְךָ֛ מָחָ֖ר לֵאמֹ֑ר מָ֣ה הָעֵדֹ֗ת וְהַֽחֻקִּים֙ וְהַמִּשְׁפָּטִ֔ים אֲשֶׁ֥ר צִוָּ֛ה יְהוָ֥ה אֱלֹהֵ֖ינוּ אֶתְכֶֽם׃ ",
        "versenonikud": "כי ישאלך בנך מחר לאמר מה העדת והחקים והמשפטים אשר צוה יהוה אלהינו אתכם "
    },
    {
        "bookchapter": "דברים",
        "chapter": "ו",
        "versechapter": "כא",
        "bookseder": "דברים",
        "seder": "ו",
        "verseseder": "יח",
        "parasha": "ואתחנן",
        "versenikud": "וְאָמַרְתָּ֣ לְבִנְךָ֔ עֲבָדִ֛ים הָיִ֥ינוּ לְפַרְעֹ֖ה בְּמִצְרָ֑יִם וַיּוֹצִיאֵ֧נוּ יְהוָ֛ה מִמִּצְרַ֖יִם בְּיָ֥ד חֲזָקָֽה׃ ",
        "versenonikud": "ואמרת לבנך עבדים היינו לפרעה במצרים ויוציאנו יהוה ממצרים ביד חזקה "
    },
    {
        "bookchapter": "דברים",
        "chapter": "ו",
        "versechapter": "כב",
        "bookseder": "דברים",
        "seder": "ו",
        "verseseder": "יט",
        "parasha": "ואתחנן",
        "versenikud": "וַיִּתֵּ֣ן יְהוָ֡ה אוֹתֹ֣ת וּ֠מֹפְתִים גְּדֹלִ֨ים וְרָעִ֧ים ׀ בְּמִצְרַ֛יִם בְּפַרְעֹ֥ה וּבְכָל־ בֵּית֖וֹ לְעֵינֵֽינוּ׃ ",
        "versenonikud": "ויתן יהוה אותת ומפתים גדלים ורעים  במצרים בפרעה ובכל ביתו לעינינו "
    },
    {
        "bookchapter": "דברים",
        "chapter": "ו",
        "versechapter": "כג",
        "bookseder": "דברים",
        "seder": "ו",
        "verseseder": "כ",
        "parasha": "ואתחנן",
        "versenikud": "וְאוֹתָ֖נוּ הוֹצִ֣יא מִשָּׁ֑ם לְמַ֙עַן֙ הָבִ֣יא אֹתָ֔נוּ לָ֤תֶת לָ֙נוּ֙ אֶת־ הָאָ֔רֶץ אֲשֶׁ֥ר נִשְׁבַּ֖ע לַאֲבֹתֵֽינוּ׃ ",
        "versenonikud": "ואותנו הוציא משם למען הביא אתנו לתת לנו את הארץ אשר נשבע לאבתינו "
    },
    {
        "bookchapter": "דברים",
        "chapter": "ו",
        "versechapter": "כד",
        "bookseder": "דברים",
        "seder": "ו",
        "verseseder": "כא",
        "parasha": "ואתחנן",
        "versenikud": "וַיְצַוֵּ֣נוּ יְהוָ֗ה לַעֲשׂוֹת֙ אֶת־ כָּל־ הַחֻקִּ֣ים הָאֵ֔לֶּה לְיִרְאָ֖ה אֶת־ יְהוָ֣ה אֱלֹהֵ֑ינוּ לְט֥וֹב לָ֙נוּ֙ כָּל־ הַיָּמִ֔ים לְחַיֹּתֵ֖נוּ כְּהַיּ֥וֹם הַזֶּֽה׃ ",
        "versenonikud": "ויצונו יהוה לעשות את כל החקים האלה ליראה את יהוה אלהינו לטוב לנו כל הימים לחיתנו כהיום הזה "
    },
    {
        "bookchapter": "דברים",
        "chapter": "ו",
        "versechapter": "כה",
        "bookseder": "דברים",
        "seder": "ו",
        "verseseder": "כב",
        "parasha": "ואתחנן",
        "versenikud": "וּצְדָקָ֖ה תִּֽהְיֶה־ לָּ֑נוּ כִּֽי־ נִשְׁמֹ֨ר לַעֲשׂ֜וֹת אֶת־ כָּל־ הַמִּצְוָ֣ה הַזֹּ֗את לִפְנֵ֛י יְהוָ֥ה אֱלֹהֵ֖ינוּ כַּאֲשֶׁ֥ר צִוָּֽנוּ׃ ",
        "versenonikud": "וצדקה תהיה לנו כי נשמר לעשות את כל המצוה הזאת לפני יהוה אלהינו כאשר צונו "
    }
]