[
    {
        "bookchapter": "בראשית",
        "chapter": "לט",
        "versechapter": "א",
        "bookseder": "בראשית",
        "seder": "לה",
        "verseseder": "א",
        "parasha": "וישב",
        "versenikud": "וְיוֹסֵ֖ף הוּרַ֣ד מִצְרָ֑יְמָה וַיִּקְנֵ֡הוּ פּוֹטִיפַר֩ סְרִ֨יס פַּרְעֹ֜ה שַׂ֤ר הַטַּבָּחִים֙ אִ֣ישׁ מִצְרִ֔י מִיַּד֙ הַיִּשְׁמְעֵאלִ֔ים אֲשֶׁ֥ר הוֹרִדֻ֖הוּ שָֽׁמָּה׃ ",
        "versenonikud": "ויוסף הורד מצרימה ויקנהו פוטיפר סריס פרעה שר הטבחים איש מצרי מיד הישמעאלים אשר הורדהו שמה "
    },
    {
        "bookchapter": "בראשית",
        "chapter": "לט",
        "versechapter": "ב",
        "bookseder": "בראשית",
        "seder": "לה",
        "verseseder": "ב",
        "parasha": "וישב",
        "versenikud": "וַיְהִ֤י יְהוָה֙ אֶת־ יוֹסֵ֔ף וַיְהִ֖י אִ֣ישׁ מַצְלִ֑יחַ וַיְהִ֕י בְּבֵ֖ית אֲדֹנָ֥יו הַמִּצְרִֽי׃ ",
        "versenonikud": "ויהי יהוה את יוסף ויהי איש מצליח ויהי בבית אדניו המצרי "
    },
    {
        "bookchapter": "בראשית",
        "chapter": "לט",
        "versechapter": "ג",
        "bookseder": "בראשית",
        "seder": "לה",
        "verseseder": "ג",
        "parasha": "וישב",
        "versenikud": "וַיַּ֣רְא אֲדֹנָ֔יו כִּ֥י יְהוָ֖ה אִתּ֑וֹ וְכֹל֙ אֲשֶׁר־ ה֣וּא עֹשֶׂ֔ה יְהוָ֖ה מַצְלִ֥יחַ בְּיָדֽוֹ׃ ",
        "versenonikud": "וירא אדניו כי יהוה אתו וכל אשר הוא עשה יהוה מצליח בידו "
    },
    {
        "bookchapter": "בראשית",
        "chapter": "לט",
        "versechapter": "ד",
        "bookseder": "בראשית",
        "seder": "לה",
        "verseseder": "ד",
        "parasha": "וישב",
        "versenikud": "וַיִּמְצָ֨א יוֹסֵ֥ף חֵ֛ן בְּעֵינָ֖יו וַיְשָׁ֣רֶת אֹת֑וֹ וַיַּפְקִדֵ֙הוּ֙ עַל־ בֵּית֔וֹ וְכָל־ יֶשׁ־ ל֖וֹ נָתַ֥ן בְּיָדֽוֹ׃ ",
        "versenonikud": "וימצא יוסף חן בעיניו וישרת אתו ויפקדהו על ביתו וכל יש לו נתן בידו "
    },
    {
        "bookchapter": "בראשית",
        "chapter": "לט",
        "versechapter": "ה",
        "bookseder": "בראשית",
        "seder": "לה",
        "verseseder": "ה",
        "parasha": "וישב",
        "versenikud": "וַיְהִ֡י מֵאָז֩ הִפְקִ֨יד אֹת֜וֹ בְּבֵית֗וֹ וְעַל֙ כָּל־ אֲשֶׁ֣ר יֶשׁ־ ל֔וֹ וַיְבָ֧רֶךְ יְהוָ֛ה אֶת־ בֵּ֥ית הַמִּצְרִ֖י בִּגְלַ֣ל יוֹסֵ֑ף וַיְהִ֞י בִּרְכַּ֤ת יְהוָה֙ בְּכָל־ אֲשֶׁ֣ר יֶשׁ־ ל֔וֹ בַּבַּ֖יִת וּבַשָּׂדֶֽה׃ ",
        "versenonikud": "ויהי מאז הפקיד אתו בביתו ועל כל אשר יש לו ויברך יהוה את בית המצרי בגלל יוסף ויהי ברכת יהוה בכל אשר יש לו בבית ובשדה "
    },
    {
        "bookchapter": "בראשית",
        "chapter": "לט",
        "versechapter": "ו",
        "bookseder": "בראשית",
        "seder": "לה",
        "verseseder": "ו",
        "parasha": "וישב",
        "versenikud": "וַיַּעֲזֹ֣ב כָּל־ אֲשֶׁר־ לוֹ֮ בְּיַד־ יוֹסֵף֒ וְלֹא־ יָדַ֤ע אִתּוֹ֙ מְא֔וּמָה כִּ֥י אִם־ הַלֶּ֖חֶם אֲשֶׁר־ ה֣וּא אוֹכֵ֑ל וַיְהִ֣י יוֹסֵ֔ף יְפֵה־ תֹ֖אַר וִיפֵ֥ה מַרְאֶֽה׃ ",
        "versenonikud": "ויעזב כל אשר לו ביד יוסף ולא ידע אתו מאומה כי אם הלחם אשר הוא אוכל ויהי יוסף יפה תאר ויפה מראה "
    },
    {
        "bookchapter": "בראשית",
        "chapter": "לט",
        "versechapter": "ז",
        "bookseder": "בראשית",
        "seder": "לה",
        "verseseder": "ז",
        "parasha": "וישב",
        "versenikud": "וַיְהִ֗י אַחַר֙ הַדְּבָרִ֣ים הָאֵ֔לֶּה וַתִּשָּׂ֧א אֵֽשֶׁת־ אֲדֹנָ֛יו אֶת־ עֵינֶ֖יהָ אֶל־ יוֹסֵ֑ף וַתֹּ֖אמֶר שִׁכְבָ֥ה עִמִּֽי׃ ",
        "versenonikud": "ויהי אחר הדברים האלה ותשא אשת אדניו את עיניה אל יוסף ותאמר שכבה עמי "
    },
    {
        "bookchapter": "בראשית",
        "chapter": "לט",
        "versechapter": "ח",
        "bookseder": "בראשית",
        "seder": "לה",
        "verseseder": "ח",
        "parasha": "וישב",
        "versenikud": "וַיְמָאֵ֓ן ׀ וַיֹּ֙אמֶר֙ אֶל־ אֵ֣שֶׁת אֲדֹנָ֔יו הֵ֣ן אֲדֹנִ֔י לֹא־ יָדַ֥ע אִתִּ֖י מַה־ בַּבָּ֑יִת וְכֹ֥ל אֲשֶׁר־ יֶשׁ־ ל֖וֹ נָתַ֥ן בְּיָדִֽי׃ ",
        "versenonikud": "וימאן  ויאמר אל אשת אדניו הן אדני לא ידע אתי מה בבית וכל אשר יש לו נתן בידי "
    },
    {
        "bookchapter": "בראשית",
        "chapter": "לט",
        "versechapter": "ט",
        "bookseder": "בראשית",
        "seder": "לה",
        "verseseder": "ט",
        "parasha": "וישב",
        "versenikud": "אֵינֶ֨נּוּ גָד֜וֹל בַּבַּ֣יִת הַזֶּה֮ מִמֶּנִּי֒ וְלֹֽא־ חָשַׂ֤ךְ מִמֶּ֙נִּי֙ מְא֔וּמָה כִּ֥י אִם־ אוֹתָ֖ךְ בַּאֲשֶׁ֣ר אַתְּ־ אִשְׁתּ֑וֹ וְאֵ֨יךְ אֶֽעֱשֶׂ֜ה הָרָעָ֤ה הַגְּדֹלָה֙ הַזֹּ֔את וְחָטָ֖אתִי לֵֽאלֹהִֽים׃ ",
        "versenonikud": "איננו גדול בבית הזה ממני ולא חשך ממני מאומה כי אם אותך באשר את אשתו ואיך אעשה הרעה הגדלה הזאת וחטאתי לאלהים "
    },
    {
        "bookchapter": "בראשית",
        "chapter": "לט",
        "versechapter": "י",
        "bookseder": "בראשית",
        "seder": "לה",
        "verseseder": "י",
        "parasha": "וישב",
        "versenikud": "וַיְהִ֕י כְּדַבְּרָ֥הּ אֶל־ יוֹסֵ֖ף י֣וֹם ׀ י֑וֹם וְלֹא־ שָׁמַ֥ע אֵלֶ֛יהָ לִשְׁכַּ֥ב אֶצְלָ֖הּ לִהְי֥וֹת עִמָּֽהּ׃ ",
        "versenonikud": "ויהי כדברה אל יוסף יום  יום ולא שמע אליה לשכב אצלה להיות עמה "
    },
    {
        "bookchapter": "בראשית",
        "chapter": "לט",
        "versechapter": "יא",
        "bookseder": "בראשית",
        "seder": "לה",
        "verseseder": "יא",
        "parasha": "וישב",
        "versenikud": "וַיְהִי֙ כְּהַיּ֣וֹם הַזֶּ֔ה וַיָּבֹ֥א הַבַּ֖יְתָה לַעֲשׂ֣וֹת מְלַאכְתּ֑וֹ וְאֵ֨ין אִ֜ישׁ מֵאַנְשֵׁ֥י הַבַּ֛יִת שָׁ֖ם בַּבָּֽיִת׃ ",
        "versenonikud": "ויהי כהיום הזה ויבא הביתה לעשות מלאכתו ואין איש מאנשי הבית שם בבית "
    },
    {
        "bookchapter": "בראשית",
        "chapter": "לט",
        "versechapter": "יב",
        "bookseder": "בראשית",
        "seder": "לה",
        "verseseder": "יב",
        "parasha": "וישב",
        "versenikud": "וַתִּתְפְּשֵׂ֧הוּ בְּבִגְד֛וֹ לֵאמֹ֖ר שִׁכְבָ֣ה עִמִּ֑י וַיַּעֲזֹ֤ב בִּגְדוֹ֙ בְּיָדָ֔הּ וַיָּ֖נָס וַיֵּצֵ֥א הַחֽוּצָה׃ ",
        "versenonikud": "ותתפשהו בבגדו לאמר שכבה עמי ויעזב בגדו בידה וינס ויצא החוצה "
    },
    {
        "bookchapter": "בראשית",
        "chapter": "לט",
        "versechapter": "יג",
        "bookseder": "בראשית",
        "seder": "לה",
        "verseseder": "יג",
        "parasha": "וישב",
        "versenikud": "וַיְהִי֙ כִּרְאוֹתָ֔הּ כִּֽי־ עָזַ֥ב בִּגְד֖וֹ בְּיָדָ֑הּ וַיָּ֖נָס הַחֽוּצָה׃ ",
        "versenonikud": "ויהי כראותה כי עזב בגדו בידה וינס החוצה "
    },
    {
        "bookchapter": "בראשית",
        "chapter": "לט",
        "versechapter": "יד",
        "bookseder": "בראשית",
        "seder": "לה",
        "verseseder": "יד",
        "parasha": "וישב",
        "versenikud": "וַתִּקְרָ֞א לְאַנְשֵׁ֣י בֵיתָ֗הּ וַתֹּ֤אמֶר לָהֶם֙ לֵאמֹ֔ר רְא֗וּ הֵ֥בִיא לָ֛נוּ אִ֥ישׁ עִבְרִ֖י לְצַ֣חֶק בָּ֑נוּ בָּ֤א אֵלַי֙ לִשְׁכַּ֣ב עִמִּ֔י וָאֶקְרָ֖א בְּק֥וֹל גָּדֽוֹל׃ ",
        "versenonikud": "ותקרא לאנשי ביתה ותאמר להם לאמר ראו הביא לנו איש עברי לצחק בנו בא אלי לשכב עמי ואקרא בקול גדול "
    },
    {
        "bookchapter": "בראשית",
        "chapter": "לט",
        "versechapter": "טו",
        "bookseder": "בראשית",
        "seder": "לה",
        "verseseder": "טו",
        "parasha": "וישב",
        "versenikud": "וַיְהִ֣י כְשָׁמְע֔וֹ כִּֽי־ הֲרִימֹ֥תִי קוֹלִ֖י וָאֶקְרָ֑א וַיַּעֲזֹ֤ב בִּגְדוֹ֙ אֶצְלִ֔י וַיָּ֖נָס וַיֵּצֵ֥א הַחֽוּצָה׃ ",
        "versenonikud": "ויהי כשמעו כי הרימתי קולי ואקרא ויעזב בגדו אצלי וינס ויצא החוצה "
    },
    {
        "bookchapter": "בראשית",
        "chapter": "לט",
        "versechapter": "טז",
        "bookseder": "בראשית",
        "seder": "לה",
        "verseseder": "טז",
        "parasha": "וישב",
        "versenikud": "וַתַּנַּ֥ח בִּגְד֖וֹ אֶצְלָ֑הּ עַד־ בּ֥וֹא אֲדֹנָ֖יו אֶל־ בֵּיתֽוֹ׃ ",
        "versenonikud": "ותנח בגדו אצלה עד בוא אדניו אל ביתו "
    },
    {
        "bookchapter": "בראשית",
        "chapter": "לט",
        "versechapter": "יז",
        "bookseder": "בראשית",
        "seder": "לה",
        "verseseder": "יז",
        "parasha": "וישב",
        "versenikud": "וַתְּדַבֵּ֣ר אֵלָ֔יו כַּדְּבָרִ֥ים הָאֵ֖לֶּה לֵאמֹ֑ר בָּֽא־ אֵלַ֞י הָעֶ֧בֶד הָֽעִבְרִ֛י אֲשֶׁר־ הֵבֵ֥אתָ לָּ֖נוּ לְצַ֥חֶק בִּֽי׃ ",
        "versenonikud": "ותדבר אליו כדברים האלה לאמר בא אלי העבד העברי אשר הבאת לנו לצחק בי "
    },
    {
        "bookchapter": "בראשית",
        "chapter": "לט",
        "versechapter": "יח",
        "bookseder": "בראשית",
        "seder": "לה",
        "verseseder": "יח",
        "parasha": "וישב",
        "versenikud": "וַיְהִ֕י כַּהֲרִימִ֥י קוֹלִ֖י וָאֶקְרָ֑א וַיַּעֲזֹ֥ב בִּגְד֛וֹ אֶצְלִ֖י וַיָּ֥נָס הַחֽוּצָה׃ ",
        "versenonikud": "ויהי כהרימי קולי ואקרא ויעזב בגדו אצלי וינס החוצה "
    },
    {
        "bookchapter": "בראשית",
        "chapter": "לט",
        "versechapter": "יט",
        "bookseder": "בראשית",
        "seder": "לה",
        "verseseder": "יט",
        "parasha": "וישב",
        "versenikud": "וַיְהִי֩ כִשְׁמֹ֨עַ אֲדֹנָ֜יו אֶת־ דִּבְרֵ֣י אִשְׁתּ֗וֹ אֲשֶׁ֨ר דִּבְּרָ֤ה אֵלָיו֙ לֵאמֹ֔ר כַּדְּבָרִ֣ים הָאֵ֔לֶּה עָ֥שָׂהּ לִ֖י עַבְדֶּ֑ךָ וַיִּ֖חַר אַפּֽוֹ׃ ",
        "versenonikud": "ויהי כשמע אדניו את דברי אשתו אשר דברה אליו לאמר כדברים האלה עשה לי עבדך ויחר אפו "
    },
    {
        "bookchapter": "בראשית",
        "chapter": "לט",
        "versechapter": "כ",
        "bookseder": "בראשית",
        "seder": "לה",
        "verseseder": "כ",
        "parasha": "וישב",
        "versenikud": "וַיִּקַּח֩ אֲדֹנֵ֨י יוֹסֵ֜ף אֹת֗וֹ וַֽיִּתְּנֵ֙הוּ֙ אֶל־ בֵּ֣ית הַסֹּ֔הַר מְק֕וֹם אֲשֶׁר־ אסורי אֲסִירֵ֥י הַמֶּ֖לֶךְ אֲסוּרִ֑ים וַֽיְהִי־ שָׁ֖ם בְּבֵ֥ית הַסֹּֽהַר׃ ",
        "versenonikud": "ויקח אדני יוסף אתו ויתנהו אל בית הסהר מקום אשר אסורי אסירי המלך אסורים ויהי שם בבית הסהר "
    },
    {
        "bookchapter": "בראשית",
        "chapter": "לט",
        "versechapter": "כא",
        "bookseder": "בראשית",
        "seder": "לה",
        "verseseder": "כא",
        "parasha": "וישב",
        "versenikud": "וַיְהִ֤י יְהוָה֙ אֶת־ יוֹסֵ֔ף וַיֵּ֥ט אֵלָ֖יו חָ֑סֶד וַיִּתֵּ֣ן חִנּ֔וֹ בְּעֵינֵ֖י שַׂ֥ר בֵּית־ הַסֹּֽהַר׃ ",
        "versenonikud": "ויהי יהוה את יוסף ויט אליו חסד ויתן חנו בעיני שר בית הסהר "
    },
    {
        "bookchapter": "בראשית",
        "chapter": "לט",
        "versechapter": "כב",
        "bookseder": "בראשית",
        "seder": "לה",
        "verseseder": "כב",
        "parasha": "וישב",
        "versenikud": "וַיִּתֵּ֞ן שַׂ֤ר בֵּית־ הַסֹּ֙הַר֙ בְּיַד־ יוֹסֵ֔ף אֵ֚ת כָּל־ הָ֣אֲסִירִ֔ם אֲשֶׁ֖ר בְּבֵ֣ית הַסֹּ֑הַר וְאֵ֨ת כָּל־ אֲשֶׁ֤ר עֹשִׂים֙ שָׁ֔ם ה֖וּא הָיָ֥ה עֹשֶֽׂה׃ ",
        "versenonikud": "ויתן שר בית הסהר ביד יוסף את כל האסירם אשר בבית הסהר ואת כל אשר עשים שם הוא היה עשה "
    },
    {
        "bookchapter": "בראשית",
        "chapter": "לט",
        "versechapter": "כג",
        "bookseder": "בראשית",
        "seder": "לה",
        "verseseder": "כג",
        "parasha": "וישב",
        "versenikud": "אֵ֣ין ׀ שַׂ֣ר בֵּית־ הַסֹּ֗הַר רֹאֶ֤ה אֶֽת־ כָּל־ מְא֙וּמָה֙ בְּיָד֔וֹ בַּאֲשֶׁ֥ר יְהוָ֖ה אִתּ֑וֹ וַֽאֲשֶׁר־ ה֥וּא עֹשֶׂ֖ה יְהוָ֥ה מַצְלִֽיחַ׃ {פ}",
        "versenonikud": "אין  שר בית הסהר ראה את כל מאומה בידו באשר יהוה אתו ואשר הוא עשה יהוה מצליח "
    },
    {
        "bookchapter": "בראשית",
        "chapter": "מ",
        "versechapter": "א",
        "bookseder": "בראשית",
        "seder": "לה",
        "verseseder": "כד",
        "parasha": "וישב",
        "versenikud": "וַיְהִ֗י אַחַר֙ הַדְּבָרִ֣ים הָאֵ֔לֶּה חָֽטְא֛וּ מַשְׁקֵ֥ה מֶֽלֶךְ־ מִצְרַ֖יִם וְהָאֹפֶ֑ה לַאֲדֹנֵיהֶ֖ם לְמֶ֥לֶךְ מִצְרָֽיִם׃ ",
        "versenonikud": "ויהי אחר הדברים האלה חטאו משקה מלך מצרים והאפה לאדניהם למלך מצרים "
    },
    {
        "bookchapter": "בראשית",
        "chapter": "מ",
        "versechapter": "ב",
        "bookseder": "בראשית",
        "seder": "לה",
        "verseseder": "כה",
        "parasha": "וישב",
        "versenikud": "וַיִּקְצֹ֣ף פַּרְעֹ֔ה עַ֖ל שְׁנֵ֣י סָרִיסָ֑יו עַ֚ל שַׂ֣ר הַמַּשְׁקִ֔ים וְעַ֖ל שַׂ֥ר הָאוֹפִֽים׃ ",
        "versenonikud": "ויקצף פרעה על שני סריסיו על שר המשקים ועל שר האופים "
    },
    {
        "bookchapter": "בראשית",
        "chapter": "מ",
        "versechapter": "ג",
        "bookseder": "בראשית",
        "seder": "לה",
        "verseseder": "כו",
        "parasha": "וישב",
        "versenikud": "וַיִּתֵּ֨ן אֹתָ֜ם בְּמִשְׁמַ֗ר בֵּ֛ית שַׂ֥ר הַטַבָּחִ֖ים אֶל־ בֵּ֣ית הַסֹּ֑הַר מְק֕וֹם אֲשֶׁ֥ר יוֹסֵ֖ף אָס֥וּר שָֽׁם׃ ",
        "versenonikud": "ויתן אתם במשמר בית שר הטבחים אל בית הסהר מקום אשר יוסף אסור שם "
    },
    {
        "bookchapter": "בראשית",
        "chapter": "מ",
        "versechapter": "ד",
        "bookseder": "בראשית",
        "seder": "לה",
        "verseseder": "כז",
        "parasha": "וישב",
        "versenikud": "וַ֠יִּפְקֹד שַׂ֣ר הַטַּבָּחִ֧ים אֶת־ יוֹסֵ֛ף אִתָּ֖ם וַיְשָׁ֣רֶת אֹתָ֑ם וַיִּהְי֥וּ יָמִ֖ים בְּמִשְׁמָֽר׃ ",
        "versenonikud": "ויפקד שר הטבחים את יוסף אתם וישרת אתם ויהיו ימים במשמר "
    },
    {
        "bookchapter": "בראשית",
        "chapter": "מ",
        "versechapter": "ה",
        "bookseder": "בראשית",
        "seder": "לה",
        "verseseder": "כח",
        "parasha": "וישב",
        "versenikud": "וַיַּֽחַלְמוּ֩ חֲל֨וֹם שְׁנֵיהֶ֜ם אִ֤ישׁ חֲלֹמוֹ֙ בְּלַ֣יְלָה אֶחָ֔ד אִ֖ישׁ כְּפִתְר֣וֹן חֲלֹמ֑וֹ הַמַּשְׁקֶ֣ה וְהָאֹפֶ֗ה אֲשֶׁר֙ לְמֶ֣לֶךְ מִצְרַ֔יִם אֲשֶׁ֥ר אֲסוּרִ֖ים בְּבֵ֥ית הַסֹּֽהַר׃ ",
        "versenonikud": "ויחלמו חלום שניהם איש חלמו בלילה אחד איש כפתרון חלמו המשקה והאפה אשר למלך מצרים אשר אסורים בבית הסהר "
    },
    {
        "bookchapter": "בראשית",
        "chapter": "מ",
        "versechapter": "ו",
        "bookseder": "בראשית",
        "seder": "לה",
        "verseseder": "כט",
        "parasha": "וישב",
        "versenikud": "וַיָּבֹ֧א אֲלֵיהֶ֛ם יוֹסֵ֖ף בַּבֹּ֑קֶר וַיַּ֣רְא אֹתָ֔ם וְהִנָּ֖ם זֹעֲפִֽים׃ ",
        "versenonikud": "ויבא אליהם יוסף בבקר וירא אתם והנם זעפים "
    },
    {
        "bookchapter": "בראשית",
        "chapter": "מ",
        "versechapter": "ז",
        "bookseder": "בראשית",
        "seder": "לה",
        "verseseder": "ל",
        "parasha": "וישב",
        "versenikud": "וַיִּשְׁאַ֞ל אֶת־ סְרִיסֵ֣י פַרְעֹ֗ה אֲשֶׁ֨ר אִתּ֧וֹ בְמִשְׁמַ֛ר בֵּ֥ית אֲדֹנָ֖יו לֵאמֹ֑ר מַדּ֛וּעַ פְּנֵיכֶ֥ם רָעִ֖ים הַיּֽוֹם׃ ",
        "versenonikud": "וישאל את סריסי פרעה אשר אתו במשמר בית אדניו לאמר מדוע פניכם רעים היום "
    },
    {
        "bookchapter": "בראשית",
        "chapter": "מ",
        "versechapter": "ח",
        "bookseder": "בראשית",
        "seder": "לה",
        "verseseder": "לא",
        "parasha": "וישב",
        "versenikud": "וַיֹּאמְר֣וּ אֵלָ֔יו חֲל֣וֹם חָלַ֔מְנוּ וּפֹתֵ֖ר אֵ֣ין אֹת֑וֹ וַיֹּ֨אמֶר אֲלֵהֶ֜ם יוֹסֵ֗ף הֲל֤וֹא לֵֽאלֹהִים֙ פִּתְרֹנִ֔ים סַפְּרוּ־ נָ֖א לִֽי׃ ",
        "versenonikud": "ויאמרו אליו חלום חלמנו ופתר אין אתו ויאמר אלהם יוסף הלוא לאלהים פתרנים ספרו נא לי "
    },
    {
        "bookchapter": "בראשית",
        "chapter": "מ",
        "versechapter": "ט",
        "bookseder": "בראשית",
        "seder": "לה",
        "verseseder": "לב",
        "parasha": "וישב",
        "versenikud": "וַיְסַפֵּ֧ר שַֽׂר־ הַמַּשְׁקִ֛ים אֶת־ חֲלֹמ֖וֹ לְיוֹסֵ֑ף וַיֹּ֣אמֶר ל֔וֹ בַּחֲלוֹמִ֕י וְהִנֵּה־ גֶ֖פֶן לְפָנָֽי׃ ",
        "versenonikud": "ויספר שר המשקים את חלמו ליוסף ויאמר לו בחלומי והנה גפן לפני "
    },
    {
        "bookchapter": "בראשית",
        "chapter": "מ",
        "versechapter": "י",
        "bookseder": "בראשית",
        "seder": "לה",
        "verseseder": "לג",
        "parasha": "וישב",
        "versenikud": "וּבַגֶּ֖פֶן שְׁלֹשָׁ֣ה שָׂרִיגִ֑ם וְהִ֤יא כְפֹרַ֙חַת֙ עָלְתָ֣ה נִצָּ֔הּ הִבְשִׁ֥ילוּ אַשְׁכְּלֹתֶ֖יהָ עֲנָבִֽים׃ ",
        "versenonikud": "ובגפן שלשה שריגם והיא כפרחת עלתה נצה הבשילו אשכלתיה ענבים "
    },
    {
        "bookchapter": "בראשית",
        "chapter": "מ",
        "versechapter": "יא",
        "bookseder": "בראשית",
        "seder": "לה",
        "verseseder": "לד",
        "parasha": "וישב",
        "versenikud": "וְכ֥וֹס פַּרְעֹ֖ה בְּיָדִ֑י וָאֶקַּ֣ח אֶת־ הָֽעֲנָבִ֗ים וָֽאֶשְׂחַ֤ט אֹתָם֙ אֶל־ כּ֣וֹס פַּרְעֹ֔ה וָאֶתֵּ֥ן אֶת־ הַכּ֖וֹס עַל־ כַּ֥ף פַּרְעֹֽה׃ ",
        "versenonikud": "וכוס פרעה בידי ואקח את הענבים ואשחט אתם אל כוס פרעה ואתן את הכוס על כף פרעה "
    },
    {
        "bookchapter": "בראשית",
        "chapter": "מ",
        "versechapter": "יב",
        "bookseder": "בראשית",
        "seder": "לה",
        "verseseder": "לה",
        "parasha": "וישב",
        "versenikud": "וַיֹּ֤אמֶר לוֹ֙ יוֹסֵ֔ף זֶ֖ה פִּתְרֹנ֑וֹ שְׁלֹ֙שֶׁת֙ הַשָּׂ֣רִגִ֔ים שְׁלֹ֥שֶׁת יָמִ֖ים הֵֽם׃ ",
        "versenonikud": "ויאמר לו יוסף זה פתרנו שלשת השרגים שלשת ימים הם "
    },
    {
        "bookchapter": "בראשית",
        "chapter": "מ",
        "versechapter": "יג",
        "bookseder": "בראשית",
        "seder": "לה",
        "verseseder": "לו",
        "parasha": "וישב",
        "versenikud": "בְּע֣וֹד ׀ שְׁלֹ֣שֶׁת יָמִ֗ים יִשָּׂ֤א פַרְעֹה֙ אֶת־ רֹאשֶׁ֔ךָ וַהֲשִֽׁיבְךָ֖ עַל־ כַּנֶּ֑ךָ וְנָתַתָּ֤ כוֹס־ פַּרְעֹה֙ בְּיָד֔וֹ כַּמִּשְׁפָּט֙ הָֽרִאשׁ֔וֹן אֲשֶׁ֥ר הָיִ֖יתָ מַשְׁקֵֽהוּ׃ ",
        "versenonikud": "בעוד  שלשת ימים ישא פרעה את ראשך והשיבך על כנך ונתת כוס פרעה בידו כמשפט הראשון אשר היית משקהו "
    },
    {
        "bookchapter": "בראשית",
        "chapter": "מ",
        "versechapter": "יד",
        "bookseder": "בראשית",
        "seder": "לה",
        "verseseder": "לז",
        "parasha": "וישב",
        "versenikud": "כִּ֧י אִם־ זְכַרְתַּ֣נִי אִתְּךָ֗ כַּאֲשֶׁר֙ יִ֣יטַב לָ֔ךְ וְעָשִֽׂיתָ־ נָּ֥א עִמָּדִ֖י חָ֑סֶד וְהִזְכַּרְתַּ֙נִי֙ אֶל־ פַּרְעֹ֔ה וְהוֹצֵאתַ֖נִי מִן־ הַבַּ֥יִת הַזֶּֽה׃ ",
        "versenonikud": "כי אם זכרתני אתך כאשר ייטב לך ועשית נא עמדי חסד והזכרתני אל פרעה והוצאתני מן הבית הזה "
    },
    {
        "bookchapter": "בראשית",
        "chapter": "מ",
        "versechapter": "טו",
        "bookseder": "בראשית",
        "seder": "לה",
        "verseseder": "לח",
        "parasha": "וישב",
        "versenikud": "כִּֽי־ גֻנֹּ֣ב גֻּנַּ֔בְתִּי מֵאֶ֖רֶץ הָעִבְרִ֑ים וְגַם־ פֹּה֙ לֹא־ עָשִׂ֣יתִֽי מְא֔וּמָה כִּֽי־ שָׂמ֥וּ אֹתִ֖י בַּבּֽוֹר׃ ",
        "versenonikud": "כי גנב גנבתי מארץ העברים וגם פה לא עשיתי מאומה כי שמו אתי בבור "
    },
    {
        "bookchapter": "בראשית",
        "chapter": "מ",
        "versechapter": "טז",
        "bookseder": "בראשית",
        "seder": "לה",
        "verseseder": "לט",
        "parasha": "וישב",
        "versenikud": "וַיַּ֥רְא שַׂר־ הָאֹפִ֖ים כִּ֣י ט֣וֹב פָּתָ֑ר וַיֹּ֙אמֶר֙ אֶל־ יוֹסֵ֔ף אַף־ אֲנִי֙ בַּחֲלוֹמִ֔י וְהִנֵּ֗ה שְׁלֹשָׁ֛ה סַלֵּ֥י חֹרִ֖י עַל־ רֹאשִֽׁי׃ ",
        "versenonikud": "וירא שר האפים כי טוב פתר ויאמר אל יוסף אף אני בחלומי והנה שלשה סלי חרי על ראשי "
    },
    {
        "bookchapter": "בראשית",
        "chapter": "מ",
        "versechapter": "יז",
        "bookseder": "בראשית",
        "seder": "לה",
        "verseseder": "מ",
        "parasha": "וישב",
        "versenikud": "וּבַסַּ֣ל הָֽעֶלְי֔וֹן מִכֹּ֛ל מַאֲכַ֥ל פַּרְעֹ֖ה מַעֲשֵׂ֣ה אֹפֶ֑ה וְהָע֗וֹף אֹכֵ֥ל אֹתָ֛ם מִן־ הַסַּ֖ל מֵעַ֥ל רֹאשִֽׁי׃ ",
        "versenonikud": "ובסל העליון מכל מאכל פרעה מעשה אפה והעוף אכל אתם מן הסל מעל ראשי "
    },
    {
        "bookchapter": "בראשית",
        "chapter": "מ",
        "versechapter": "יח",
        "bookseder": "בראשית",
        "seder": "לה",
        "verseseder": "מא",
        "parasha": "וישב",
        "versenikud": "וַיַּ֤עַן יוֹסֵף֙ וַיֹּ֔אמֶר זֶ֖ה פִּתְרֹנ֑וֹ שְׁלֹ֙שֶׁת֙ הַסַּלִּ֔ים שְׁלֹ֥שֶׁת יָמִ֖ים הֵֽם׃ ",
        "versenonikud": "ויען יוסף ויאמר זה פתרנו שלשת הסלים שלשת ימים הם "
    },
    {
        "bookchapter": "בראשית",
        "chapter": "מ",
        "versechapter": "יט",
        "bookseder": "בראשית",
        "seder": "לה",
        "verseseder": "מב",
        "parasha": "וישב",
        "versenikud": "בְּע֣וֹד ׀ שְׁלֹ֣שֶׁת יָמִ֗ים יִשָּׂ֨א פַרְעֹ֤ה אֶת־ רֹֽאשְׁךָ֙ מֵֽעָלֶ֔יךָ וְתָלָ֥ה אוֹתְךָ֖ עַל־ עֵ֑ץ וְאָכַ֥ל הָע֛וֹף אֶת־ בְּשָׂרְךָ֖ מֵעָלֶֽיךָ׃ ",
        "versenonikud": "בעוד  שלשת ימים ישא פרעה את ראשך מעליך ותלה אותך על עץ ואכל העוף את בשרך מעליך "
    },
    {
        "bookchapter": "בראשית",
        "chapter": "מ",
        "versechapter": "כ",
        "bookseder": "בראשית",
        "seder": "לה",
        "verseseder": "מג",
        "parasha": "וישב",
        "versenikud": "וַיְהִ֣י ׀ בַּיּ֣וֹם הַשְּׁלִישִׁ֗י י֚וֹם הֻלֶּ֣דֶת אֶת־ פַּרְעֹ֔ה וַיַּ֥עַשׂ מִשְׁתֶּ֖ה לְכָל־ עֲבָדָ֑יו וַיִּשָּׂ֞א אֶת־ רֹ֣אשׁ ׀ שַׂ֣ר הַמַּשְׁקִ֗ים וְאֶת־ רֹ֛אשׁ שַׂ֥ר הָאֹפִ֖ים בְּת֥וֹךְ עֲבָדָֽיו׃ ",
        "versenonikud": "ויהי  ביום השלישי יום הלדת את פרעה ויעש משתה לכל עבדיו וישא את ראש  שר המשקים ואת ראש שר האפים בתוך עבדיו "
    },
    {
        "bookchapter": "בראשית",
        "chapter": "מ",
        "versechapter": "כא",
        "bookseder": "בראשית",
        "seder": "לה",
        "verseseder": "מד",
        "parasha": "וישב",
        "versenikud": "וַיָּ֛שֶׁב אֶת־ שַׂ֥ר הַמַּשְׁקִ֖ים עַל־ מַשְׁקֵ֑הוּ וַיִּתֵּ֥ן הַכּ֖וֹס עַל־ כַּ֥ף פַּרְעֹֽה׃ ",
        "versenonikud": "וישב את שר המשקים על משקהו ויתן הכוס על כף פרעה "
    },
    {
        "bookchapter": "בראשית",
        "chapter": "מ",
        "versechapter": "כב",
        "bookseder": "בראשית",
        "seder": "לה",
        "verseseder": "מה",
        "parasha": "וישב",
        "versenikud": "וְאֵ֛ת שַׂ֥ר הָאֹפִ֖ים תָּלָ֑ה כַּאֲשֶׁ֥ר פָּתַ֛ר לָהֶ֖ם יוֹסֵֽף׃ ",
        "versenonikud": "ואת שר האפים תלה כאשר פתר להם יוסף "
    },
    {
        "bookchapter": "בראשית",
        "chapter": "מ",
        "versechapter": "כג",
        "bookseder": "בראשית",
        "seder": "לה",
        "verseseder": "מו",
        "parasha": "וישב",
        "versenikud": "וְלֹֽא־ זָכַ֧ר שַֽׂר־ הַמַּשְׁקִ֛ים אֶת־ יוֹסֵ֖ף וַיִּשְׁכָּחֵֽהוּ׃ {פ}",
        "versenonikud": "ולא זכר שר המשקים את יוסף וישכחהו "
    }
]