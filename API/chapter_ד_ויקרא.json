[
    {
        "bookchapter": "ויקרא",
        "chapter": "ד",
        "versechapter": "א",
        "bookseder": "ויקרא",
        "seder": "ב",
        "verseseder": "א",
        "parasha": "ויקרא",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "ד",
        "versechapter": "ב",
        "bookseder": "ויקרא",
        "seder": "ב",
        "verseseder": "ב",
        "parasha": "ויקרא",
        "versenikud": "דַּבֵּ֞ר אֶל־ בְּנֵ֣י יִשְׂרָאֵ֘ל לֵאמֹר֒ נֶ֗פֶשׁ כִּֽי־ תֶחֱטָ֤א בִשְׁגָגָה֙ מִכֹּל֙ מִצְוֺ֣ת יְהוָ֔ה אֲשֶׁ֖ר לֹ֣א תֵעָשֶׂ֑ינָה וְעָשָׂ֕ה מֵאַחַ֖ת מֵהֵֽנָּה׃ ",
        "versenonikud": "דבר אל בני ישראל לאמר נפש כי תחטא בשגגה מכל מצות יהוה אשר לא תעשינה ועשה מאחת מהנה "
    },
    {
        "bookchapter": "ויקרא",
        "chapter": "ד",
        "versechapter": "ג",
        "bookseder": "ויקרא",
        "seder": "ב",
        "verseseder": "ג",
        "parasha": "ויקרא",
        "versenikud": "אִ֣ם הַכֹּהֵ֧ן הַמָּשִׁ֛יחַ יֶחֱטָ֖א לְאַשְׁמַ֣ת הָעָ֑ם וְהִקְרִ֡יב עַ֣ל חַטָּאתוֹ֩ אֲשֶׁ֨ר חָטָ֜א פַּ֣ר בֶּן־ בָּקָ֥ר תָּמִ֛ים לַיהוָ֖ה לְחַטָּֽאת׃ ",
        "versenonikud": "אם הכהן המשיח יחטא לאשמת העם והקריב על חטאתו אשר חטא פר בן בקר תמים ליהוה לחטאת "
    },
    {
        "bookchapter": "ויקרא",
        "chapter": "ד",
        "versechapter": "ד",
        "bookseder": "ויקרא",
        "seder": "ב",
        "verseseder": "ד",
        "parasha": "ויקרא",
        "versenikud": "וְהֵבִ֣יא אֶת־ הַפָּ֗ר אֶל־ פֶּ֛תַח אֹ֥הֶל מוֹעֵ֖ד לִפְנֵ֣י יְהוָ֑ה וְסָמַ֤ךְ אֶת־ יָדוֹ֙ עַל־ רֹ֣אשׁ הַפָּ֔ר וְשָׁחַ֥ט אֶת־ הַפָּ֖ר לִפְנֵ֥י יְהוָֽה׃ ",
        "versenonikud": "והביא את הפר אל פתח אהל מועד לפני יהוה וסמך את ידו על ראש הפר ושחט את הפר לפני יהוה "
    },
    {
        "bookchapter": "ויקרא",
        "chapter": "ד",
        "versechapter": "ה",
        "bookseder": "ויקרא",
        "seder": "ב",
        "verseseder": "ה",
        "parasha": "ויקרא",
        "versenikud": "וְלָקַ֛ח הַכֹּהֵ֥ן הַמָּשִׁ֖יחַ מִדַּ֣ם הַפָּ֑ר וְהֵבִ֥יא אֹת֖וֹ אֶל־ אֹ֥הֶל מוֹעֵֽד׃ ",
        "versenonikud": "ולקח הכהן המשיח מדם הפר והביא אתו אל אהל מועד "
    },
    {
        "bookchapter": "ויקרא",
        "chapter": "ד",
        "versechapter": "ו",
        "bookseder": "ויקרא",
        "seder": "ב",
        "verseseder": "ו",
        "parasha": "ויקרא",
        "versenikud": "וְטָבַ֧ל הַכֹּהֵ֛ן אֶת־ אֶצְבָּע֖וֹ בַּדָּ֑ם וְהִזָּ֨ה מִן־ הַדָּ֜ם שֶׁ֤בַע פְּעָמִים֙ לִפְנֵ֣י יְהוָ֔ה אֶת־ פְּנֵ֖י פָּרֹ֥כֶת הַקֹּֽדֶשׁ׃ ",
        "versenonikud": "וטבל הכהן את אצבעו בדם והזה מן הדם שבע פעמים לפני יהוה את פני פרכת הקדש "
    },
    {
        "bookchapter": "ויקרא",
        "chapter": "ד",
        "versechapter": "ז",
        "bookseder": "ויקרא",
        "seder": "ב",
        "verseseder": "ז",
        "parasha": "ויקרא",
        "versenikud": "וְנָתַן֩ הַכֹּהֵ֨ן מִן־ הַדָּ֜ם עַל־ קַ֠רְנוֹת מִזְבַּ֨ח קְטֹ֤רֶת הַסַּמִּים֙ לִפְנֵ֣י יְהוָ֔ה אֲשֶׁ֖ר בְּאֹ֣הֶל מוֹעֵ֑ד וְאֵ֣ת ׀ כָּל־ דַּ֣ם הַפָּ֗ר יִשְׁפֹּךְ֙ אֶל־ יְסוֹד֙ מִזְבַּ֣ח הָעֹלָ֔ה אֲשֶׁר־ פֶּ֖תַח אֹ֥הֶל מוֹעֵֽד׃ ",
        "versenonikud": "ונתן הכהן מן הדם על קרנות מזבח קטרת הסמים לפני יהוה אשר באהל מועד ואת  כל דם הפר ישפך אל יסוד מזבח העלה אשר פתח אהל מועד "
    },
    {
        "bookchapter": "ויקרא",
        "chapter": "ד",
        "versechapter": "ח",
        "bookseder": "ויקרא",
        "seder": "ב",
        "verseseder": "ח",
        "parasha": "ויקרא",
        "versenikud": "וְאֶת־ כָּל־ חֵ֛לֶב פַּ֥ר הַֽחַטָּ֖את יָרִ֣ים מִמֶּ֑נּוּ אֶת־ הַחֵ֙לֶב֙ הַֽמְכַסֶּ֣ה עַל־ הַקֶּ֔רֶב וְאֵת֙ כָּל־ הַחֵ֔לֶב אֲשֶׁ֖ר עַל־ הַקֶּֽרֶב׃ ",
        "versenonikud": "ואת כל חלב פר החטאת ירים ממנו את החלב המכסה על הקרב ואת כל החלב אשר על הקרב "
    },
    {
        "bookchapter": "ויקרא",
        "chapter": "ד",
        "versechapter": "ט",
        "bookseder": "ויקרא",
        "seder": "ב",
        "verseseder": "ט",
        "parasha": "ויקרא",
        "versenikud": "וְאֵת֙ שְׁתֵּ֣י הַכְּלָיֹ֔ת וְאֶת־ הַחֵ֙לֶב֙ אֲשֶׁ֣ר עֲלֵיהֶ֔ן אֲשֶׁ֖ר עַל־ הַכְּסָלִ֑ים וְאֶת־ הַיֹּתֶ֙רֶת֙ עַל־ הַכָּבֵ֔ד עַל־ הַכְּלָי֖וֹת יְסִירֶֽנָּה׃ ",
        "versenonikud": "ואת שתי הכלית ואת החלב אשר עליהן אשר על הכסלים ואת היתרת על הכבד על הכליות יסירנה "
    },
    {
        "bookchapter": "ויקרא",
        "chapter": "ד",
        "versechapter": "י",
        "bookseder": "ויקרא",
        "seder": "ב",
        "verseseder": "י",
        "parasha": "ויקרא",
        "versenikud": "כַּאֲשֶׁ֣ר יוּרַ֔ם מִשּׁ֖וֹר זֶ֣בַח הַשְּׁלָמִ֑ים וְהִקְטִירָם֙ הַכֹּהֵ֔ן עַ֖ל מִזְבַּ֥ח הָעֹלָֽה׃ ",
        "versenonikud": "כאשר יורם משור זבח השלמים והקטירם הכהן על מזבח העלה "
    },
    {
        "bookchapter": "ויקרא",
        "chapter": "ד",
        "versechapter": "יא",
        "bookseder": "ויקרא",
        "seder": "ב",
        "verseseder": "יא",
        "parasha": "ויקרא",
        "versenikud": "וְאֶת־ ע֤וֹר הַפָּר֙ וְאֶת־ כָּל־ בְּשָׂר֔וֹ עַל־ רֹאשׁ֖וֹ וְעַל־ כְּרָעָ֑יו וְקִרְבּ֖וֹ וּפִרְשֽׁוֹ׃ ",
        "versenonikud": "ואת עור הפר ואת כל בשרו על ראשו ועל כרעיו וקרבו ופרשו "
    },
    {
        "bookchapter": "ויקרא",
        "chapter": "ד",
        "versechapter": "יב",
        "bookseder": "ויקרא",
        "seder": "ב",
        "verseseder": "יב",
        "parasha": "ויקרא",
        "versenikud": "וְהוֹצִ֣יא אֶת־ כָּל־ הַ֠פָּר אֶל־ מִח֨וּץ לַֽמַּחֲנֶ֜ה אֶל־ מָק֤וֹם טָהוֹר֙ אֶל־ שֶׁ֣פֶךְ הַדֶּ֔שֶׁן וְשָׂרַ֥ף אֹת֛וֹ עַל־ עֵצִ֖ים בָּאֵ֑שׁ עַל־ שֶׁ֥פֶךְ הַדֶּ֖שֶׁן יִשָּׂרֵֽף׃ ",
        "versenonikud": "והוציא את כל הפר אל מחוץ למחנה אל מקום טהור אל שפך הדשן ושרף אתו על עצים באש על שפך הדשן ישרף "
    },
    {
        "bookchapter": "ויקרא",
        "chapter": "ד",
        "versechapter": "יג",
        "bookseder": "ויקרא",
        "seder": "ב",
        "verseseder": "יג",
        "parasha": "ויקרא",
        "versenikud": "וְאִ֨ם כָּל־ עֲדַ֤ת יִשְׂרָאֵל֙ יִשְׁגּ֔וּ וְנֶעְלַ֣ם דָּבָ֔ר מֵעֵינֵ֖י הַקָּהָ֑ל וְ֠עָשׂוּ אַחַ֨ת מִכָּל־ מִצְוֺ֧ת יְהוָ֛ה אֲשֶׁ֥ר לֹא־ תֵעָשֶׂ֖ינָה וְאָשֵֽׁמוּ׃ ",
        "versenonikud": "ואם כל עדת ישראל ישגו ונעלם דבר מעיני הקהל ועשו אחת מכל מצות יהוה אשר לא תעשינה ואשמו "
    },
    {
        "bookchapter": "ויקרא",
        "chapter": "ד",
        "versechapter": "יד",
        "bookseder": "ויקרא",
        "seder": "ב",
        "verseseder": "יד",
        "parasha": "ויקרא",
        "versenikud": "וְנֽוֹדְעָה֙ הַֽחַטָּ֔את אֲשֶׁ֥ר חָטְא֖וּ עָלֶ֑יהָ וְהִקְרִ֨יבוּ הַקָּהָ֜ל פַּ֤ר בֶּן־ בָּקָר֙ לְחַטָּ֔את וְהֵבִ֣יאוּ אֹת֔וֹ לִפְנֵ֖י אֹ֥הֶל מוֹעֵֽד׃ ",
        "versenonikud": "ונודעה החטאת אשר חטאו עליה והקריבו הקהל פר בן בקר לחטאת והביאו אתו לפני אהל מועד "
    },
    {
        "bookchapter": "ויקרא",
        "chapter": "ד",
        "versechapter": "טו",
        "bookseder": "ויקרא",
        "seder": "ב",
        "verseseder": "טו",
        "parasha": "ויקרא",
        "versenikud": "וְ֠סָמְכוּ זִקְנֵ֨י הָעֵדָ֧ה אֶת־ יְדֵיהֶ֛ם עַל־ רֹ֥אשׁ הַפָּ֖ר לִפְנֵ֣י יְהוָ֑ה וְשָׁחַ֥ט אֶת־ הַפָּ֖ר לִפְנֵ֥י יְהוָֽה׃ ",
        "versenonikud": "וסמכו זקני העדה את ידיהם על ראש הפר לפני יהוה ושחט את הפר לפני יהוה "
    },
    {
        "bookchapter": "ויקרא",
        "chapter": "ד",
        "versechapter": "טז",
        "bookseder": "ויקרא",
        "seder": "ב",
        "verseseder": "טז",
        "parasha": "ויקרא",
        "versenikud": "וְהֵבִ֛יא הַכֹּהֵ֥ן הַמָּשִׁ֖יחַ מִדַּ֣ם הַפָּ֑ר אֶל־ אֹ֖הֶל מוֹעֵֽד׃ ",
        "versenonikud": "והביא הכהן המשיח מדם הפר אל אהל מועד "
    },
    {
        "bookchapter": "ויקרא",
        "chapter": "ד",
        "versechapter": "יז",
        "bookseder": "ויקרא",
        "seder": "ב",
        "verseseder": "יז",
        "parasha": "ויקרא",
        "versenikud": "וְטָבַ֧ל הַכֹּהֵ֛ן אֶצְבָּע֖וֹ מִן־ הַדָּ֑ם וְהִזָּ֞ה שֶׁ֤בַע פְּעָמִים֙ לִפְנֵ֣י יְהוָ֔ה אֵ֖ת פְּנֵ֥י הַפָּרֹֽכֶת׃ ",
        "versenonikud": "וטבל הכהן אצבעו מן הדם והזה שבע פעמים לפני יהוה את פני הפרכת "
    },
    {
        "bookchapter": "ויקרא",
        "chapter": "ד",
        "versechapter": "יח",
        "bookseder": "ויקרא",
        "seder": "ב",
        "verseseder": "יח",
        "parasha": "ויקרא",
        "versenikud": "וּמִן־ הַדָּ֞ם יִתֵּ֣ן ׀ עַל־ קַרְנֹ֣ת הַמִּזְבֵּ֗חַ אֲשֶׁר֙ לִפְנֵ֣י יְהוָ֔ה אֲשֶׁ֖ר בְּאֹ֣הֶל מוֹעֵ֑ד וְאֵ֣ת כָּל־ הַדָּ֗ם יִשְׁפֹּךְ֙ אֶל־ יְסוֹד֙ מִזְבַּ֣ח הָעֹלָ֔ה אֲשֶׁר־ פֶּ֖תַח אֹ֥הֶל מוֹעֵֽד׃ ",
        "versenonikud": "ומן הדם יתן  על קרנת המזבח אשר לפני יהוה אשר באהל מועד ואת כל הדם ישפך אל יסוד מזבח העלה אשר פתח אהל מועד "
    },
    {
        "bookchapter": "ויקרא",
        "chapter": "ד",
        "versechapter": "יט",
        "bookseder": "ויקרא",
        "seder": "ב",
        "verseseder": "יט",
        "parasha": "ויקרא",
        "versenikud": "וְאֵ֥ת כָּל־ חֶלְבּ֖וֹ יָרִ֣ים מִמֶּ֑נּוּ וְהִקְטִ֖יר הַמִּזְבֵּֽחָה׃ ",
        "versenonikud": "ואת כל חלבו ירים ממנו והקטיר המזבחה "
    },
    {
        "bookchapter": "ויקרא",
        "chapter": "ד",
        "versechapter": "כ",
        "bookseder": "ויקרא",
        "seder": "ב",
        "verseseder": "כ",
        "parasha": "ויקרא",
        "versenikud": "וְעָשָׂ֣ה לַפָּ֔ר כַּאֲשֶׁ֤ר עָשָׂה֙ לְפַ֣ר הַֽחַטָּ֔את כֵּ֖ן יַעֲשֶׂה־ לּ֑וֹ וְכִפֶּ֧ר עֲלֵהֶ֛ם הַכֹּהֵ֖ן וְנִסְלַ֥ח לָהֶֽם׃ ",
        "versenonikud": "ועשה לפר כאשר עשה לפר החטאת כן יעשה לו וכפר עלהם הכהן ונסלח להם "
    },
    {
        "bookchapter": "ויקרא",
        "chapter": "ד",
        "versechapter": "כא",
        "bookseder": "ויקרא",
        "seder": "ב",
        "verseseder": "כא",
        "parasha": "ויקרא",
        "versenikud": "וְהוֹצִ֣יא אֶת־ הַפָּ֗ר אֶל־ מִחוּץ֙ לַֽמַּחֲנֶ֔ה וְשָׂרַ֣ף אֹת֔וֹ כַּאֲשֶׁ֣ר שָׂרַ֔ף אֵ֖ת הַפָּ֣ר הָרִאשׁ֑וֹן חַטַּ֥את הַקָּהָ֖ל הֽוּא׃ ",
        "versenonikud": "והוציא את הפר אל מחוץ למחנה ושרף אתו כאשר שרף את הפר הראשון חטאת הקהל הוא "
    },
    {
        "bookchapter": "ויקרא",
        "chapter": "ד",
        "versechapter": "כב",
        "bookseder": "ויקרא",
        "seder": "ב",
        "verseseder": "כב",
        "parasha": "ויקרא",
        "versenikud": "אֲשֶׁ֥ר נָשִׂ֖יא יֶֽחֱטָ֑א וְעָשָׂ֡ה אַחַ֣ת מִכָּל־ מִצְוֺת֩ יְהוָ֨ה אֱלֹהָ֜יו אֲשֶׁ֧ר לֹא־ תֵעָשֶׂ֛ינָה בִּשְׁגָגָ֖ה וְאָשֵֽׁם׃ ",
        "versenonikud": "אשר נשיא יחטא ועשה אחת מכל מצות יהוה אלהיו אשר לא תעשינה בשגגה ואשם "
    },
    {
        "bookchapter": "ויקרא",
        "chapter": "ד",
        "versechapter": "כג",
        "bookseder": "ויקרא",
        "seder": "ב",
        "verseseder": "כג",
        "parasha": "ויקרא",
        "versenikud": "אֽוֹ־ הוֹדַ֤ע אֵלָיו֙ חַטָּאת֔וֹ אֲשֶׁ֥ר חָטָ֖א בָּ֑הּ וְהֵבִ֧יא אֶת־ קָרְבָּנ֛וֹ שְׂעִ֥יר עִזִּ֖ים זָכָ֥ר תָּמִֽים׃ ",
        "versenonikud": "או הודע אליו חטאתו אשר חטא בה והביא את קרבנו שעיר עזים זכר תמים "
    },
    {
        "bookchapter": "ויקרא",
        "chapter": "ד",
        "versechapter": "כד",
        "bookseder": "ויקרא",
        "seder": "ב",
        "verseseder": "כד",
        "parasha": "ויקרא",
        "versenikud": "וְסָמַ֤ךְ יָדוֹ֙ עַל־ רֹ֣אשׁ הַשָּׂעִ֔יר וְשָׁחַ֣ט אֹת֔וֹ בִּמְק֛וֹם אֲשֶׁר־ יִשְׁחַ֥ט אֶת־ הָעֹלָ֖ה לִפְנֵ֣י יְהוָ֑ה חַטָּ֖את הֽוּא׃ ",
        "versenonikud": "וסמך ידו על ראש השעיר ושחט אתו במקום אשר ישחט את העלה לפני יהוה חטאת הוא "
    },
    {
        "bookchapter": "ויקרא",
        "chapter": "ד",
        "versechapter": "כה",
        "bookseder": "ויקרא",
        "seder": "ב",
        "verseseder": "כה",
        "parasha": "ויקרא",
        "versenikud": "וְלָקַ֨ח הַכֹּהֵ֜ן מִדַּ֤ם הַֽחַטָּאת֙ בְּאֶצְבָּע֔וֹ וְנָתַ֕ן עַל־ קַרְנֹ֖ת מִזְבַּ֣ח הָעֹלָ֑ה וְאֶת־ דָּמ֣וֹ יִשְׁפֹּ֔ךְ אֶל־ יְס֖וֹד מִזְבַּ֥ח הָעֹלָֽה׃ ",
        "versenonikud": "ולקח הכהן מדם החטאת באצבעו ונתן על קרנת מזבח העלה ואת דמו ישפך אל יסוד מזבח העלה "
    },
    {
        "bookchapter": "ויקרא",
        "chapter": "ד",
        "versechapter": "כו",
        "bookseder": "ויקרא",
        "seder": "ב",
        "verseseder": "כו",
        "parasha": "ויקרא",
        "versenikud": "וְאֶת־ כָּל־ חֶלְבּוֹ֙ יַקְטִ֣יר הַמִּזְבֵּ֔חָה כְּחֵ֖לֶב זֶ֣בַח הַשְּׁלָמִ֑ים וְכִפֶּ֨ר עָלָ֧יו הַכֹּהֵ֛ן מֵחַטָּאת֖וֹ וְנִסְלַ֥ח לֽוֹ׃ ",
        "versenonikud": "ואת כל חלבו יקטיר המזבחה כחלב זבח השלמים וכפר עליו הכהן מחטאתו ונסלח לו "
    },
    {
        "bookchapter": "ויקרא",
        "chapter": "ד",
        "versechapter": "כז",
        "bookseder": "ויקרא",
        "seder": "ב",
        "verseseder": "כז",
        "parasha": "ויקרא",
        "versenikud": "וְאִם־ נֶ֧פֶשׁ אַחַ֛ת תֶּחֱטָ֥א בִשְׁגָגָ֖ה מֵעַ֣ם הָאָ֑רֶץ בַּ֠עֲשֹׂתָהּ אַחַ֨ת מִמִּצְוֺ֧ת יְהוָ֛ה אֲשֶׁ֥ר לֹא־ תֵעָשֶׂ֖ינָה וְאָשֵֽׁם׃ ",
        "versenonikud": "ואם נפש אחת תחטא בשגגה מעם הארץ בעשתה אחת ממצות יהוה אשר לא תעשינה ואשם "
    },
    {
        "bookchapter": "ויקרא",
        "chapter": "ד",
        "versechapter": "כח",
        "bookseder": "ויקרא",
        "seder": "ב",
        "verseseder": "כח",
        "parasha": "ויקרא",
        "versenikud": "א֚וֹ הוֹדַ֣ע אֵלָ֔יו חַטָּאת֖וֹ אֲשֶׁ֣ר חָטָ֑א וְהֵבִ֨יא קָרְבָּנ֜וֹ שְׂעִירַ֤ת עִזִּים֙ תְּמִימָ֣ה נְקֵבָ֔ה עַל־ חַטָּאת֖וֹ אֲשֶׁ֥ר חָטָֽא׃ ",
        "versenonikud": "או הודע אליו חטאתו אשר חטא והביא קרבנו שעירת עזים תמימה נקבה על חטאתו אשר חטא "
    },
    {
        "bookchapter": "ויקרא",
        "chapter": "ד",
        "versechapter": "כט",
        "bookseder": "ויקרא",
        "seder": "ב",
        "verseseder": "כט",
        "parasha": "ויקרא",
        "versenikud": "וְסָמַךְ֙ אֶת־ יָד֔וֹ עַ֖ל רֹ֣אשׁ הַֽחַטָּ֑את וְשָׁחַט֙ אֶת־ הַ֣חַטָּ֔את בִּמְק֖וֹם הָעֹלָֽה׃ ",
        "versenonikud": "וסמך את ידו על ראש החטאת ושחט את החטאת במקום העלה "
    },
    {
        "bookchapter": "ויקרא",
        "chapter": "ד",
        "versechapter": "ל",
        "bookseder": "ויקרא",
        "seder": "ב",
        "verseseder": "ל",
        "parasha": "ויקרא",
        "versenikud": "וְלָקַ֨ח הַכֹּהֵ֤ן מִדָּמָהּ֙ בְּאֶצְבָּע֔וֹ וְנָתַ֕ן עַל־ קַרְנֹ֖ת מִזְבַּ֣ח הָעֹלָ֑ה וְאֶת־ כָּל־ דָּמָ֣הּ יִשְׁפֹּ֔ךְ אֶל־ יְס֖וֹד הַמִּזְבֵּֽחַ׃ ",
        "versenonikud": "ולקח הכהן מדמה באצבעו ונתן על קרנת מזבח העלה ואת כל דמה ישפך אל יסוד המזבח "
    },
    {
        "bookchapter": "ויקרא",
        "chapter": "ד",
        "versechapter": "לא",
        "bookseder": "ויקרא",
        "seder": "ב",
        "verseseder": "לא",
        "parasha": "ויקרא",
        "versenikud": "וְאֶת־ כָּל־ חֶלְבָּ֣הּ יָסִ֗יר כַּאֲשֶׁ֨ר הוּסַ֣ר חֵלֶב֮ מֵעַ֣ל זֶ֣בַח הַשְּׁלָמִים֒ וְהִקְטִ֤יר הַכֹּהֵן֙ הַמִּזְבֵּ֔חָה לְרֵ֥יחַ נִיחֹ֖חַ לַיהוָ֑ה וְכִפֶּ֥ר עָלָ֛יו הַכֹּהֵ֖ן וְנִסְלַ֥ח לֽוֹ׃ ",
        "versenonikud": "ואת כל חלבה יסיר כאשר הוסר חלב מעל זבח השלמים והקטיר הכהן המזבחה לריח ניחח ליהוה וכפר עליו הכהן ונסלח לו "
    },
    {
        "bookchapter": "ויקרא",
        "chapter": "ד",
        "versechapter": "לב",
        "bookseder": "ויקרא",
        "seder": "ב",
        "verseseder": "לב",
        "parasha": "ויקרא",
        "versenikud": "וְאִם־ כֶּ֛בֶשׂ יָבִ֥יא קָרְבָּנ֖וֹ לְחַטָּ֑את נְקֵבָ֥ה תְמִימָ֖ה יְבִיאֶֽנָּה׃ ",
        "versenonikud": "ואם כבש יביא קרבנו לחטאת נקבה תמימה יביאנה "
    },
    {
        "bookchapter": "ויקרא",
        "chapter": "ד",
        "versechapter": "לג",
        "bookseder": "ויקרא",
        "seder": "ב",
        "verseseder": "לג",
        "parasha": "ויקרא",
        "versenikud": "וְסָמַךְ֙ אֶת־ יָד֔וֹ עַ֖ל רֹ֣אשׁ הַֽחַטָּ֑את וְשָׁחַ֤ט אֹתָהּ֙ לְחַטָּ֔את בִּמְק֕וֹם אֲשֶׁ֥ר יִשְׁחַ֖ט אֶת־ הָעֹלָֽה׃ ",
        "versenonikud": "וסמך את ידו על ראש החטאת ושחט אתה לחטאת במקום אשר ישחט את העלה "
    },
    {
        "bookchapter": "ויקרא",
        "chapter": "ד",
        "versechapter": "לד",
        "bookseder": "ויקרא",
        "seder": "ב",
        "verseseder": "לד",
        "parasha": "ויקרא",
        "versenikud": "וְלָקַ֨ח הַכֹּהֵ֜ן מִדַּ֤ם הַֽחַטָּאת֙ בְּאֶצְבָּע֔וֹ וְנָתַ֕ן עַל־ קַרְנֹ֖ת מִזְבַּ֣ח הָעֹלָ֑ה וְאֶת־ כָּל־ דָּמָ֣הּ יִשְׁפֹּ֔ךְ אֶל־ יְס֖וֹד הַמִּזְבֵּֽחַ׃ ",
        "versenonikud": "ולקח הכהן מדם החטאת באצבעו ונתן על קרנת מזבח העלה ואת כל דמה ישפך אל יסוד המזבח "
    },
    {
        "bookchapter": "ויקרא",
        "chapter": "ד",
        "versechapter": "לה",
        "bookseder": "ויקרא",
        "seder": "ב",
        "verseseder": "לה",
        "parasha": "ויקרא",
        "versenikud": "וְאֶת־ כָּל־ חֶלְבָּ֣ה יָסִ֗יר כַּאֲשֶׁ֨ר יוּסַ֥ר חֵֽלֶב־ הַכֶּשֶׂב֮ מִזֶּ֣בַח הַשְּׁלָמִים֒ וְהִקְטִ֨יר הַכֹּהֵ֤ן אֹתָם֙ הַמִּזְבֵּ֔חָה עַ֖ל אִשֵּׁ֣י יְהוָ֑ה וְכִפֶּ֨ר עָלָ֧יו הַכֹּהֵ֛ן עַל־ חַטָּאת֥וֹ אֲשֶׁר־ חָטָ֖א וְנִסְלַ֥ח לֽוֹ׃ ",
        "versenonikud": "ואת כל חלבה יסיר כאשר יוסר חלב הכשב מזבח השלמים והקטיר הכהן אתם המזבחה על אשי יהוה וכפר עליו הכהן על חטאתו אשר חטא ונסלח לו "
    }
]