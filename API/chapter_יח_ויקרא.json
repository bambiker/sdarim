[
    {
        "bookchapter": "ויקרא",
        "chapter": "יח",
        "versechapter": "א",
        "bookseder": "ויקרא",
        "seder": "יד",
        "verseseder": "א",
        "parasha": "אחרי מות",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "ויקרא",
        "chapter": "יח",
        "versechapter": "ב",
        "bookseder": "ויקרא",
        "seder": "יד",
        "verseseder": "ב",
        "parasha": "אחרי מות",
        "versenikud": "דַּבֵּר֙ אֶל־ בְּנֵ֣י יִשְׂרָאֵ֔ל וְאָמַרְתָּ֖ אֲלֵהֶ֑ם אֲנִ֖י יְהוָ֥ה אֱלֹהֵיכֶֽם׃ ",
        "versenonikud": "דבר אל בני ישראל ואמרת אלהם אני יהוה אלהיכם "
    },
    {
        "bookchapter": "ויקרא",
        "chapter": "יח",
        "versechapter": "ג",
        "bookseder": "ויקרא",
        "seder": "יד",
        "verseseder": "ג",
        "parasha": "אחרי מות",
        "versenikud": "כְּמַעֲשֵׂ֧ה אֶֽרֶץ־ מִצְרַ֛יִם אֲשֶׁ֥ר יְשַׁבְתֶּם־ בָּ֖הּ לֹ֣א תַעֲשׂ֑וּ וּכְמַעֲשֵׂ֣ה אֶֽרֶץ־ כְּנַ֡עַן אֲשֶׁ֣ר אֲנִי֩ מֵבִ֨יא אֶתְכֶ֥ם שָׁ֙מָּה֙ לֹ֣א תַעֲשׂ֔וּ וּבְחֻקֹּתֵיהֶ֖ם לֹ֥א תֵלֵֽכוּ׃ ",
        "versenonikud": "כמעשה ארץ מצרים אשר ישבתם בה לא תעשו וכמעשה ארץ כנען אשר אני מביא אתכם שמה לא תעשו ובחקתיהם לא תלכו "
    },
    {
        "bookchapter": "ויקרא",
        "chapter": "יח",
        "versechapter": "ד",
        "bookseder": "ויקרא",
        "seder": "יד",
        "verseseder": "ד",
        "parasha": "אחרי מות",
        "versenikud": "אֶת־ מִשְׁפָּטַ֧י תַּעֲשׂ֛וּ וְאֶת־ חֻקֹּתַ֥י תִּשְׁמְר֖וּ לָלֶ֣כֶת בָּהֶ֑ם אֲנִ֖י יְהוָ֥ה אֱלֹהֵיכֶֽם׃ ",
        "versenonikud": "את משפטי תעשו ואת חקתי תשמרו ללכת בהם אני יהוה אלהיכם "
    },
    {
        "bookchapter": "ויקרא",
        "chapter": "יח",
        "versechapter": "ה",
        "bookseder": "ויקרא",
        "seder": "יד",
        "verseseder": "ה",
        "parasha": "אחרי מות",
        "versenikud": "וּשְׁמַרְתֶּ֤ם אֶת־ חֻקֹּתַי֙ וְאֶת־ מִשְׁפָּטַ֔י אֲשֶׁ֨ר יַעֲשֶׂ֥ה אֹתָ֛ם הָאָדָ֖ם וָחַ֣י בָּהֶ֑ם אֲנִ֖י יְהוָֽה׃ ",
        "versenonikud": "ושמרתם את חקתי ואת משפטי אשר יעשה אתם האדם וחי בהם אני יהוה "
    },
    {
        "bookchapter": "ויקרא",
        "chapter": "יח",
        "versechapter": "ו",
        "bookseder": "ויקרא",
        "seder": "יד",
        "verseseder": "ו",
        "parasha": "אחרי מות",
        "versenikud": "אִ֥ישׁ אִישׁ֙ אֶל־ כָּל־ שְׁאֵ֣ר בְּשָׂר֔וֹ לֹ֥א תִקְרְב֖וּ לְגַלּ֣וֹת עֶרְוָ֑ה אֲנִ֖י יְהוָֽה׃ ",
        "versenonikud": "איש איש אל כל שאר בשרו לא תקרבו לגלות ערוה אני יהוה "
    },
    {
        "bookchapter": "ויקרא",
        "chapter": "יח",
        "versechapter": "ז",
        "bookseder": "ויקרא",
        "seder": "יד",
        "verseseder": "ז",
        "parasha": "אחרי מות",
        "versenikud": "עֶרְוַ֥ת אָבִ֛יךָ וְעֶרְוַ֥ת אִמְּךָ֖ לֹ֣א תְגַלֵּ֑ה אִמְּךָ֣ הִ֔וא לֹ֥א תְגַלֶּ֖ה עֶרְוָתָֽהּ׃ ",
        "versenonikud": "ערות אביך וערות אמך לא תגלה אמך הוא לא תגלה ערותה "
    },
    {
        "bookchapter": "ויקרא",
        "chapter": "יח",
        "versechapter": "ח",
        "bookseder": "ויקרא",
        "seder": "יד",
        "verseseder": "ח",
        "parasha": "אחרי מות",
        "versenikud": "עֶרְוַ֥ת אֵֽשֶׁת־ אָבִ֖יךָ לֹ֣א תְגַלֵּ֑ה עֶרְוַ֥ת אָבִ֖יךָ הִֽוא׃ ",
        "versenonikud": "ערות אשת אביך לא תגלה ערות אביך הוא "
    },
    {
        "bookchapter": "ויקרא",
        "chapter": "יח",
        "versechapter": "ט",
        "bookseder": "ויקרא",
        "seder": "יד",
        "verseseder": "ט",
        "parasha": "אחרי מות",
        "versenikud": "עֶרְוַ֨ת אֲחֽוֹתְךָ֤ בַת־ אָבִ֙יךָ֙ א֣וֹ בַת־ אִמֶּ֔ךָ מוֹלֶ֣דֶת בַּ֔יִת א֖וֹ מוֹלֶ֣דֶת ח֑וּץ לֹ֥א תְגַלֶּ֖ה עֶרְוָתָֽן׃ ",
        "versenonikud": "ערות אחותך בת אביך או בת אמך מולדת בית או מולדת חוץ לא תגלה ערותן "
    },
    {
        "bookchapter": "ויקרא",
        "chapter": "יח",
        "versechapter": "י",
        "bookseder": "ויקרא",
        "seder": "יד",
        "verseseder": "י",
        "parasha": "אחרי מות",
        "versenikud": "עֶרְוַ֤ת בַּת־ בִּנְךָ֙ א֣וֹ בַֽת־ בִּתְּךָ֔ לֹ֥א תְגַלֶּ֖ה עֶרְוָתָ֑ן כִּ֥י עֶרְוָתְךָ֖ הֵֽנָּה׃ ",
        "versenonikud": "ערות בת בנך או בת בתך לא תגלה ערותן כי ערותך הנה "
    },
    {
        "bookchapter": "ויקרא",
        "chapter": "יח",
        "versechapter": "יא",
        "bookseder": "ויקרא",
        "seder": "יד",
        "verseseder": "יא",
        "parasha": "אחרי מות",
        "versenikud": "עֶרְוַ֨ת בַּת־ אֵ֤שֶׁת אָבִ֙יךָ֙ מוֹלֶ֣דֶת אָבִ֔יךָ אֲחוֹתְךָ֖ הִ֑וא לֹ֥א תְגַלֶּ֖ה עֶרְוָתָֽהּ׃ ",
        "versenonikud": "ערות בת אשת אביך מולדת אביך אחותך הוא לא תגלה ערותה "
    },
    {
        "bookchapter": "ויקרא",
        "chapter": "יח",
        "versechapter": "יב",
        "bookseder": "ויקרא",
        "seder": "יד",
        "verseseder": "יב",
        "parasha": "אחרי מות",
        "versenikud": "עֶרְוַ֥ת אֲחוֹת־ אָבִ֖יךָ לֹ֣א תְגַלֵּ֑ה שְׁאֵ֥ר אָבִ֖יךָ הִֽוא׃ ",
        "versenonikud": "ערות אחות אביך לא תגלה שאר אביך הוא "
    },
    {
        "bookchapter": "ויקרא",
        "chapter": "יח",
        "versechapter": "יג",
        "bookseder": "ויקרא",
        "seder": "יד",
        "verseseder": "יג",
        "parasha": "אחרי מות",
        "versenikud": "עֶרְוַ֥ת אֲחֽוֹת־ אִמְּךָ֖ לֹ֣א תְגַלֵּ֑ה כִּֽי־ שְׁאֵ֥ר אִמְּךָ֖ הִֽוא׃ ",
        "versenonikud": "ערות אחות אמך לא תגלה כי שאר אמך הוא "
    },
    {
        "bookchapter": "ויקרא",
        "chapter": "יח",
        "versechapter": "יד",
        "bookseder": "ויקרא",
        "seder": "יד",
        "verseseder": "יד",
        "parasha": "אחרי מות",
        "versenikud": "עֶרְוַ֥ת אֲחִֽי־ אָבִ֖יךָ לֹ֣א תְגַלֵּ֑ה אֶל־ אִשְׁתּוֹ֙ לֹ֣א תִקְרָ֔ב דֹּדָֽתְךָ֖ הִֽוא׃ ",
        "versenonikud": "ערות אחי אביך לא תגלה אל אשתו לא תקרב דדתך הוא "
    },
    {
        "bookchapter": "ויקרא",
        "chapter": "יח",
        "versechapter": "טו",
        "bookseder": "ויקרא",
        "seder": "יד",
        "verseseder": "טו",
        "parasha": "אחרי מות",
        "versenikud": "עֶרְוַ֥ת כַּלָּֽתְךָ֖ לֹ֣א תְגַלֵּ֑ה אֵ֤שֶׁת בִּנְךָ֙ הִ֔וא לֹ֥א תְגַלֶּ֖ה עֶרְוָתָֽהּ׃ ",
        "versenonikud": "ערות כלתך לא תגלה אשת בנך הוא לא תגלה ערותה "
    },
    {
        "bookchapter": "ויקרא",
        "chapter": "יח",
        "versechapter": "טז",
        "bookseder": "ויקרא",
        "seder": "יד",
        "verseseder": "טז",
        "parasha": "אחרי מות",
        "versenikud": "עֶרְוַ֥ת אֵֽשֶׁת־ אָחִ֖יךָ לֹ֣א תְגַלֵּ֑ה עֶרְוַ֥ת אָחִ֖יךָ הִֽוא׃ ",
        "versenonikud": "ערות אשת אחיך לא תגלה ערות אחיך הוא "
    },
    {
        "bookchapter": "ויקרא",
        "chapter": "יח",
        "versechapter": "יז",
        "bookseder": "ויקרא",
        "seder": "יד",
        "verseseder": "יז",
        "parasha": "אחרי מות",
        "versenikud": "עֶרְוַ֥ת אִשָּׁ֛ה וּבִתָּ֖הּ לֹ֣א תְגַלֵּ֑ה אֶֽת־ בַּת־ בְּנָ֞הּ וְאֶת־ בַּת־ בִּתָּ֗הּ לֹ֤א תִקַּח֙ לְגַלּ֣וֹת עֶרְוָתָ֔הּ שַׁאֲרָ֥ה הֵ֖נָּה זִמָּ֥ה הִֽוא ",
        "versenonikud": "ערות אשה ובתה לא תגלה את בת בנה ואת בת בתה לא תקח לגלות ערותה שארה הנה זמה הוא "
    },
    {
        "bookchapter": "ויקרא",
        "chapter": "יח",
        "versechapter": "יח",
        "bookseder": "ויקרא",
        "seder": "יד",
        "verseseder": "יח",
        "parasha": "אחרי מות",
        "versenikud": "וְאִשָּׁ֥ה אֶל־ אֲחֹתָ֖הּ לֹ֣א תִקָּ֑ח לִצְרֹ֗ר לְגַלּ֧וֹת עֶרְוָתָ֛הּ עָלֶ֖יהָ בְּחַיֶּֽיהָ׃ ",
        "versenonikud": "ואשה אל אחתה לא תקח לצרר לגלות ערותה עליה בחייה "
    },
    {
        "bookchapter": "ויקרא",
        "chapter": "יח",
        "versechapter": "יט",
        "bookseder": "ויקרא",
        "seder": "יד",
        "verseseder": "יט",
        "parasha": "אחרי מות",
        "versenikud": "וְאֶל־ אִשָּׁ֖ה בְּנִדַּ֣ת טֻמְאָתָ֑הּ לֹ֣א תִקְרַ֔ב לְגַלּ֖וֹת עֶרְוָתָֽהּ׃ ",
        "versenonikud": "ואל אשה בנדת טמאתה לא תקרב לגלות ערותה "
    },
    {
        "bookchapter": "ויקרא",
        "chapter": "יח",
        "versechapter": "כ",
        "bookseder": "ויקרא",
        "seder": "יד",
        "verseseder": "כ",
        "parasha": "אחרי מות",
        "versenikud": "וְאֶל־ אֵ֙שֶׁת֙ עֲמִֽיתְךָ֔ לֹא־ תִתֵּ֥ן שְׁכָבְתְּךָ֖ לְזָ֑רַע לְטָמְאָה־ בָֽהּ׃ ",
        "versenonikud": "ואל אשת עמיתך לא תתן שכבתך לזרע לטמאה בה "
    },
    {
        "bookchapter": "ויקרא",
        "chapter": "יח",
        "versechapter": "כא",
        "bookseder": "ויקרא",
        "seder": "יד",
        "verseseder": "כא",
        "parasha": "אחרי מות",
        "versenikud": "וּמִֽזַּרְעֲךָ֥ לֹא־ תִתֵּ֖ן לְהַעֲבִ֣יר לַמֹּ֑לֶךְ וְלֹ֧א תְחַלֵּ֛ל אֶת־ שֵׁ֥ם אֱלֹהֶ֖יךָ אֲנִ֥י יְהוָֽה׃ ",
        "versenonikud": "ומזרעך לא תתן להעביר למלך ולא תחלל את שם אלהיך אני יהוה "
    },
    {
        "bookchapter": "ויקרא",
        "chapter": "יח",
        "versechapter": "כב",
        "bookseder": "ויקרא",
        "seder": "יד",
        "verseseder": "כב",
        "parasha": "אחרי מות",
        "versenikud": "וְאֶ֨ת־ זָכָ֔ר לֹ֥א תִשְׁכַּ֖ב מִשְׁכְּבֵ֣י אִשָּׁ֑ה תּוֹעֵבָ֖ה הִֽוא׃ ",
        "versenonikud": "ואת זכר לא תשכב משכבי אשה תועבה הוא "
    },
    {
        "bookchapter": "ויקרא",
        "chapter": "יח",
        "versechapter": "כג",
        "bookseder": "ויקרא",
        "seder": "יד",
        "verseseder": "כג",
        "parasha": "אחרי מות",
        "versenikud": "וּבְכָל־ בְּהֵמָ֛ה לֹא־ תִתֵּ֥ן שְׁכָבְתְּךָ֖ לְטָמְאָה־ בָ֑הּ וְאִשָּׁ֗ה לֹֽא־ תַעֲמֹ֞ד לִפְנֵ֧י בְהֵמָ֛ה לְרִבְעָ֖הּ תֶּ֥בֶל הֽוּא׃ ",
        "versenonikud": "ובכל בהמה לא תתן שכבתך לטמאה בה ואשה לא תעמד לפני בהמה לרבעה תבל הוא "
    },
    {
        "bookchapter": "ויקרא",
        "chapter": "יח",
        "versechapter": "כד",
        "bookseder": "ויקרא",
        "seder": "יד",
        "verseseder": "כד",
        "parasha": "אחרי מות",
        "versenikud": "אַל־ תִּֽטַּמְּא֖וּ בְּכָל־ אֵ֑לֶּה כִּ֤י בְכָל־ אֵ֙לֶּה֙ נִטְמְא֣וּ הַגּוֹיִ֔ם אֲשֶׁר־ אֲנִ֥י מְשַׁלֵּ֖חַ מִפְּנֵיכֶֽם׃ ",
        "versenonikud": "אל תטמאו בכל אלה כי בכל אלה נטמאו הגוים אשר אני משלח מפניכם "
    },
    {
        "bookchapter": "ויקרא",
        "chapter": "יח",
        "versechapter": "כה",
        "bookseder": "ויקרא",
        "seder": "יד",
        "verseseder": "כה",
        "parasha": "אחרי מות",
        "versenikud": "וַתִּטְמָ֣א הָאָ֔רֶץ וָאֶפְקֹ֥ד עֲוֺנָ֖הּ עָלֶ֑יהָ וַתָּקִ֥א הָאָ֖רֶץ אֶת־ יֹשְׁבֶֽיהָ׃ ",
        "versenonikud": "ותטמא הארץ ואפקד עונה עליה ותקא הארץ את ישביה "
    },
    {
        "bookchapter": "ויקרא",
        "chapter": "יח",
        "versechapter": "כו",
        "bookseder": "ויקרא",
        "seder": "יד",
        "verseseder": "כו",
        "parasha": "אחרי מות",
        "versenikud": "וּשְׁמַרְתֶּ֣ם אַתֶּ֗ם אֶת־ חֻקֹּתַי֙ וְאֶת־ מִשְׁפָּטַ֔י וְלֹ֣א תַעֲשׂ֔וּ מִכֹּ֥ל הַתּוֹעֵבֹ֖ת הָאֵ֑לֶּה הָֽאֶזְרָ֔ח וְהַגֵּ֖ר הַגָּ֥ר בְּתוֹכְכֶֽם׃ ",
        "versenonikud": "ושמרתם אתם את חקתי ואת משפטי ולא תעשו מכל התועבת האלה האזרח והגר הגר בתוככם "
    },
    {
        "bookchapter": "ויקרא",
        "chapter": "יח",
        "versechapter": "כז",
        "bookseder": "ויקרא",
        "seder": "יד",
        "verseseder": "כז",
        "parasha": "אחרי מות",
        "versenikud": "כִּ֚י אֶת־ כָּל־ הַתּוֹעֵבֹ֣ת הָאֵ֔ל עָשׂ֥וּ אַנְשֵֽׁי־ הָאָ֖רֶץ אֲשֶׁ֣ר לִפְנֵיכֶ֑ם וַתִּטְמָ֖א הָאָֽרֶץ׃ ",
        "versenonikud": "כי את כל התועבת האל עשו אנשי הארץ אשר לפניכם ותטמא הארץ "
    },
    {
        "bookchapter": "ויקרא",
        "chapter": "יח",
        "versechapter": "כח",
        "bookseder": "ויקרא",
        "seder": "יד",
        "verseseder": "כח",
        "parasha": "אחרי מות",
        "versenikud": "וְלֹֽא־ תָקִ֤יא הָאָ֙רֶץ֙ אֶתְכֶ֔ם בְּטַֽמַּאֲכֶ֖ם אֹתָ֑הּ כַּאֲשֶׁ֥ר קָאָ֛ה אֶת־ הַגּ֖וֹי אֲשֶׁ֥ר לִפְנֵיכֶֽם׃ ",
        "versenonikud": "ולא תקיא הארץ אתכם בטמאכם אתה כאשר קאה את הגוי אשר לפניכם "
    },
    {
        "bookchapter": "ויקרא",
        "chapter": "יח",
        "versechapter": "כט",
        "bookseder": "ויקרא",
        "seder": "יד",
        "verseseder": "כט",
        "parasha": "אחרי מות",
        "versenikud": "כִּ֚י כָּל־ אֲשֶׁ֣ר יַעֲשֶׂ֔ה מִכֹּ֥ל הַתּוֹעֵב֖וֹת הָאֵ֑לֶּה וְנִכְרְת֛וּ הַנְּפָשׁ֥וֹת הָעֹשֹׂ֖ת מִקֶּ֥רֶב עַמָּֽם׃ ",
        "versenonikud": "כי כל אשר יעשה מכל התועבות האלה ונכרתו הנפשות העשת מקרב עמם "
    },
    {
        "bookchapter": "ויקרא",
        "chapter": "יח",
        "versechapter": "ל",
        "bookseder": "ויקרא",
        "seder": "יד",
        "verseseder": "ל",
        "parasha": "אחרי מות",
        "versenikud": "וּשְׁמַרְתֶּ֣ם אֶת־ מִשְׁמַרְתִּ֗י לְבִלְתִּ֨י עֲשׂ֜וֹת מֵחֻקּ֤וֹת הַתּֽוֹעֵבֹת֙ אֲשֶׁ֣ר נַעֲשׂ֣וּ לִפְנֵיכֶ֔ם וְלֹ֥א תִֽטַּמְּא֖וּ בָּהֶ֑ם אֲנִ֖י יְהוָ֥ה אֱלֹהֵיכֶֽם׃ ",
        "versenonikud": "ושמרתם את משמרתי לבלתי עשות מחקות התועבת אשר נעשו לפניכם ולא תטמאו בהם אני יהוה אלהיכם "
    }
]