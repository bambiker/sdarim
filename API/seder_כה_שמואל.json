[
    {
        "bookchapter": "שמואל ב",
        "chapter": "י",
        "versechapter": "יג",
        "bookseder": "שמואל",
        "seder": "כה",
        "verseseder": "א",
        "versenikud": "וַיִּגַּ֣שׁ יוֹאָ֗ב וְהָעָם֙ אֲשֶׁ֣ר עִמּ֔וֹ לַמִּלְחָמָ֖ה בַּֽאֲרָ֑ם וַיָּנֻ֖סוּ מִפָּנָֽיו׃ ",
        "versenonikud": "ויגש יואב והעם אשר עמו למלחמה בארם וינסו מפניו "
    },
    {
        "bookchapter": "שמואל ב",
        "chapter": "י",
        "versechapter": "יד",
        "bookseder": "שמואל",
        "seder": "כה",
        "verseseder": "ב",
        "versenikud": "וּבְנֵ֨י עַמּ֤וֹן רָאוּ֙ כִּי־ נָ֣ס אֲרָ֔ם וַיָּנֻ֙סוּ֙ מִפְּנֵ֣י אֲבִישַׁ֔י וַיָּבֹ֖אוּ הָעִ֑יר וַיָּ֣שָׁב יוֹאָ֗ב מֵעַל֙ בְּנֵ֣י עַמּ֔וֹן וַיָּבֹ֖א יְרוּשָׁלִָֽם׃ ",
        "versenonikud": "ובני עמון ראו כי נס ארם וינסו מפני אבישי ויבאו העיר וישב יואב מעל בני עמון ויבא ירושלם "
    },
    {
        "bookchapter": "שמואל ב",
        "chapter": "י",
        "versechapter": "טו",
        "bookseder": "שמואל",
        "seder": "כה",
        "verseseder": "ג",
        "versenikud": "וַיַּ֣רְא אֲרָ֔ם כִּ֥י נִגַּ֖ף לִפְנֵ֣י יִשְׂרָאֵ֑ל וַיֵּאָסְפ֖וּ יָֽחַד׃ ",
        "versenonikud": "וירא ארם כי נגף לפני ישראל ויאספו יחד "
    },
    {
        "bookchapter": "שמואל ב",
        "chapter": "י",
        "versechapter": "טז",
        "bookseder": "שמואל",
        "seder": "כה",
        "verseseder": "ד",
        "versenikud": "וַיִּשְׁלַ֣ח הֲדַדְעֶ֗זֶר וַיֹּצֵ֤א אֶת־ אֲרָם֙ אֲשֶׁר֙ מֵעֵ֣בֶר הַנָּהָ֔ר וַיָּבֹ֖אוּ חֵילָ֑ם וְשׁוֹבַ֛ךְ שַׂר־ צְבָ֥א הֲדַדְעֶ֖זֶר לִפְנֵיהֶֽם׃ ",
        "versenonikud": "וישלח הדדעזר ויצא את ארם אשר מעבר הנהר ויבאו חילם ושובך שר צבא הדדעזר לפניהם "
    },
    {
        "bookchapter": "שמואל ב",
        "chapter": "י",
        "versechapter": "יז",
        "bookseder": "שמואל",
        "seder": "כה",
        "verseseder": "ה",
        "versenikud": "וַיֻּגַּ֣ד לְדָוִ֗ד וַיֶּאֱסֹ֤ף אֶת־ כָּל־ יִשְׂרָאֵל֙ וַיַּעֲבֹ֣ר אֶת־ הַיַּרְדֵּ֔ן וַיָּבֹ֖א חֵלָ֑אמָה וַיַּעַרְכ֤וּ אֲרָם֙ לִקְרַ֣את דָּוִ֔ד וַיִּלָּחֲמ֖וּ עִמּֽוֹ׃ ",
        "versenonikud": "ויגד לדוד ויאסף את כל ישראל ויעבר את הירדן ויבא חלאמה ויערכו ארם לקראת דוד וילחמו עמו "
    },
    {
        "bookchapter": "שמואל ב",
        "chapter": "י",
        "versechapter": "יח",
        "bookseder": "שמואל",
        "seder": "כה",
        "verseseder": "ו",
        "versenikud": "וַיָּ֣נָס אֲרָם֮ מִפְּנֵ֣י יִשְׂרָאֵל֒ וַיַּהֲרֹ֨ג דָּוִ֜ד מֵאֲרָ֗ם שְׁבַ֤ע מֵאוֹת֙ רֶ֔כֶב וְאַרְבָּעִ֥ים אֶ֖לֶף פָּרָשִׁ֑ים וְאֵ֨ת שׁוֹבַ֧ךְ שַׂר־ צְבָא֛וֹ הִכָּ֖ה וַיָּ֥מָת שָֽׁם׃ ",
        "versenonikud": "וינס ארם מפני ישראל ויהרג דוד מארם שבע מאות רכב וארבעים אלף פרשים ואת שובך שר צבאו הכה וימת שם "
    },
    {
        "bookchapter": "שמואל ב",
        "chapter": "י",
        "versechapter": "יט",
        "bookseder": "שמואל",
        "seder": "כה",
        "verseseder": "ז",
        "versenikud": "וַיִּרְא֨וּ כָֽל־ הַמְּלָכִ֜ים עַבְדֵ֣י הֲדַדְעֶ֗זֶר כִּ֤י נִגְּפוּ֙ לִפְנֵ֣י יִשְׂרָאֵ֔ל וַיַּשְׁלִ֥מוּ אֶת־ יִשְׂרָאֵ֖ל וַיַּֽעַבְד֑וּם וַיִּֽרְא֣וּ אֲרָ֔ם לְהוֹשִׁ֥יעַ ע֖וֹד אֶת־ בְּנֵ֥י עַמּֽוֹן׃ ",
        "versenonikud": "ויראו כל המלכים עבדי הדדעזר כי נגפו לפני ישראל וישלמו את ישראל ויעבדום ויראו ארם להושיע עוד את בני עמון "
    },
    {
        "bookchapter": "שמואל ב",
        "chapter": "יא",
        "versechapter": "א",
        "bookseder": "שמואל",
        "seder": "כה",
        "verseseder": "ח",
        "versenikud": "וַיְהִי֩ לִתְשׁוּבַ֨ת הַשָּׁנָ֜ה לְעֵ֣ת ׀ צֵ֣את הַמַּלְאֿכִ֗ים וַיִּשְׁלַ֣ח דָּוִ֡ד אֶת־ יוֹאָב֩ וְאֶת־ עֲבָדָ֨יו עִמּ֜וֹ וְאֶת־ כָּל־ יִשְׂרָאֵ֗ל וַיַּשְׁחִ֙תוּ֙ אֶת־ בְּנֵ֣י עַמּ֔וֹן וַיָּצֻ֖רוּ עַל־ רַבָּ֑ה וְדָוִ֖ד יוֹשֵׁ֥ב בִּירוּשָׁלִָֽם׃ ",
        "versenonikud": "ויהי לתשובת השנה לעת  צאת המלאכים וישלח דוד את יואב ואת עבדיו עמו ואת כל ישראל וישחתו את בני עמון ויצרו על רבה ודוד יושב בירושלם "
    },
    {
        "bookchapter": "שמואל ב",
        "chapter": "יא",
        "versechapter": "ב",
        "bookseder": "שמואל",
        "seder": "כה",
        "verseseder": "ט",
        "versenikud": "וַיְהִ֣י ׀ לְעֵ֣ת הָעֶ֗רֶב וַיָּ֨קָם דָּוִ֜ד מֵעַ֤ל מִשְׁכָּבוֹ֙ וַיִּתְהַלֵּךְ֙ עַל־ גַּ֣ג בֵּית־ הַמֶּ֔לֶךְ וַיַּ֥רְא אִשָּׁ֛ה רֹחֶ֖צֶת מֵעַ֣ל הַגָּ֑ג וְהָ֣אִשָּׁ֔ה טוֹבַ֥ת מַרְאֶ֖ה מְאֹֽד׃ ",
        "versenonikud": "ויהי  לעת הערב ויקם דוד מעל משכבו ויתהלך על גג בית המלך וירא אשה רחצת מעל הגג והאשה טובת מראה מאד "
    },
    {
        "bookchapter": "שמואל ב",
        "chapter": "יא",
        "versechapter": "ג",
        "bookseder": "שמואל",
        "seder": "כה",
        "verseseder": "י",
        "versenikud": "וַיִּשְׁלַ֣ח דָּוִ֔ד וַיִּדְרֹ֖שׁ לָֽאִשָּׁ֑ה וַיֹּ֗אמֶר הֲלוֹא־ זֹאת֙ בַּת־ שֶׁ֣בַע בַּת־ אֱלִיעָ֔ם אֵ֖שֶׁת אוּרִיָּ֥ה הַחִתִּֽי׃ ",
        "versenonikud": "וישלח דוד וידרש לאשה ויאמר הלוא זאת בת שבע בת אליעם אשת אוריה החתי "
    },
    {
        "bookchapter": "שמואל ב",
        "chapter": "יא",
        "versechapter": "ד",
        "bookseder": "שמואל",
        "seder": "כה",
        "verseseder": "יא",
        "versenikud": "וַיִּשְׁלַח֩ דָּוִ֨ד מַלְאָכִ֜ים וַיִּקָּחֶ֗הָ וַתָּב֤וֹא אֵלָיו֙ וַיִּשְׁכַּ֣ב עִמָּ֔הּ וְהִ֥יא מִתְקַדֶּ֖שֶׁת מִטֻּמְאָתָ֑הּ וַתָּ֖שָׁב אֶל־ בֵּיתָֽהּ׃ ",
        "versenonikud": "וישלח דוד מלאכים ויקחה ותבוא אליו וישכב עמה והיא מתקדשת מטמאתה ותשב אל ביתה "
    },
    {
        "bookchapter": "שמואל ב",
        "chapter": "יא",
        "versechapter": "ה",
        "bookseder": "שמואל",
        "seder": "כה",
        "verseseder": "יב",
        "versenikud": "וַתַּ֖הַר הָֽאִשָּׁ֑ה וַתִּשְׁלַח֙ וַתַּגֵּ֣ד לְדָוִ֔ד וַתֹּ֖אמֶר הָרָ֥ה אָנֹֽכִי׃ ",
        "versenonikud": "ותהר האשה ותשלח ותגד לדוד ותאמר הרה אנכי "
    },
    {
        "bookchapter": "שמואל ב",
        "chapter": "יא",
        "versechapter": "ו",
        "bookseder": "שמואל",
        "seder": "כה",
        "verseseder": "יג",
        "versenikud": "וַיִּשְׁלַ֤ח דָּוִד֙ אֶל־ יוֹאָ֔ב שְׁלַ֣ח אֵלַ֔י אֶת־ אֽוּרִיָּ֖ה הַחִתִּ֑י וַיִּשְׁלַ֥ח יוֹאָ֛ב אֶת־ אֽוּרִיָּ֖ה אֶל־ דָּוִֽד׃ ",
        "versenonikud": "וישלח דוד אל יואב שלח אלי את אוריה החתי וישלח יואב את אוריה אל דוד "
    },
    {
        "bookchapter": "שמואל ב",
        "chapter": "יא",
        "versechapter": "ז",
        "bookseder": "שמואל",
        "seder": "כה",
        "verseseder": "יד",
        "versenikud": "וַיָּבֹ֥א אוּרִיָּ֖ה אֵלָ֑יו וַיִּשְׁאַ֣ל דָּוִ֗ד לִשְׁל֤וֹם יוֹאָב֙ וְלִשְׁל֣וֹם הָעָ֔ם וְלִשְׁל֖וֹם הַמִּלְחָמָֽה׃ ",
        "versenonikud": "ויבא אוריה אליו וישאל דוד לשלום יואב ולשלום העם ולשלום המלחמה "
    },
    {
        "bookchapter": "שמואל ב",
        "chapter": "יא",
        "versechapter": "ח",
        "bookseder": "שמואל",
        "seder": "כה",
        "verseseder": "טו",
        "versenikud": "וַיֹּ֤אמֶר דָּוִד֙ לְא֣וּרִיָּ֔ה רֵ֥ד לְבֵיתְךָ֖ וּרְחַ֣ץ רַגְלֶ֑יךָ וַיֵּצֵ֤א אֽוּרִיָּה֙ מִבֵּ֣ית הַמֶּ֔לֶךְ וַתֵּצֵ֥א אַחֲרָ֖יו מַשְׂאַ֥ת הַמֶּֽלֶךְ׃ ",
        "versenonikud": "ויאמר דוד לאוריה רד לביתך ורחץ רגליך ויצא אוריה מבית המלך ותצא אחריו משאת המלך "
    },
    {
        "bookchapter": "שמואל ב",
        "chapter": "יא",
        "versechapter": "ט",
        "bookseder": "שמואל",
        "seder": "כה",
        "verseseder": "טז",
        "versenikud": "וַיִּשְׁכַּ֣ב אוּרִיָּ֗ה פֶּ֚תַח בֵּ֣ית הַמֶּ֔לֶךְ אֵ֖ת כָּל־ עַבְדֵ֣י אֲדֹנָ֑יו וְלֹ֥א יָרַ֖ד אֶל־ בֵּיתֽוֹ׃ ",
        "versenonikud": "וישכב אוריה פתח בית המלך את כל עבדי אדניו ולא ירד אל ביתו "
    },
    {
        "bookchapter": "שמואל ב",
        "chapter": "יא",
        "versechapter": "י",
        "bookseder": "שמואל",
        "seder": "כה",
        "verseseder": "יז",
        "versenikud": "וַיַּגִּ֤דוּ לְדָוִד֙ לֵאמֹ֔ר לֹֽא־ יָרַ֥ד אוּרִיָּ֖ה אֶל־ בֵּית֑וֹ וַיֹּ֨אמֶר דָּוִ֜ד אֶל־ אוּרִיָּ֗ה הֲל֤וֹא מִדֶּ֙רֶךְ֙ אַתָּ֣ה בָ֔א מַדּ֖וּעַ לֹֽא־ יָרַ֥דְתָּ אֶל־ בֵּיתֶֽךָ׃ ",
        "versenonikud": "ויגדו לדוד לאמר לא ירד אוריה אל ביתו ויאמר דוד אל אוריה הלוא מדרך אתה בא מדוע לא ירדת אל ביתך "
    },
    {
        "bookchapter": "שמואל ב",
        "chapter": "יא",
        "versechapter": "יא",
        "bookseder": "שמואל",
        "seder": "כה",
        "verseseder": "יח",
        "versenikud": "וַיֹּ֨אמֶר אוּרִיָּ֜ה אֶל־ דָּוִ֗ד הָ֠אָרוֹן וְיִשְׂרָאֵ֨ל וִֽיהוּדָ֜ה יֹשְׁבִ֣ים בַּסֻּכּ֗וֹת וַאדֹנִ֨י יוֹאָ֜ב וְעַבְדֵ֤י אֲדֹנִ֨י עַל־ פְּנֵ֤י הַשָּׂדֶה֙ חֹנִ֔ים וַאֲנִ֞י אָב֧וֹא אֶל־ בֵּיתִ֛י לֶאֱכֹ֥ל וְלִשְׁתּ֖וֹת וְלִשְׁכַּ֣ב עִם־ אִשְׁתִּ֑י חַיֶּ֙ךָ֙ וְחֵ֣י נַפְשֶׁ֔ךָ אִֽם־ אֶעֱשֶׂ֖ה אֶת־ הַדָּבָ֥ר הַזֶּֽה׃ ",
        "versenonikud": "ויאמר אוריה אל דוד הארון וישראל ויהודה ישבים בסכות ואדני יואב ועבדי אדני על פני השדה חנים ואני אבוא אל ביתי לאכל ולשתות ולשכב עם אשתי חיך וחי נפשך אם אעשה את הדבר הזה "
    },
    {
        "bookchapter": "שמואל ב",
        "chapter": "יא",
        "versechapter": "יב",
        "bookseder": "שמואל",
        "seder": "כה",
        "verseseder": "יט",
        "versenikud": "וַיֹּ֨אמֶר דָּוִ֜ד אֶל־ אוּרִיָּ֗ה שֵׁ֥ב בָּזֶ֛ה גַּם־ הַיּ֖וֹם וּמָחָ֣ר אֲשַׁלְּחֶ֑ךָּ וַיֵּ֨שֶׁב אוּרִיָּ֧ה בִירוּשָׁלִַ֛ם בַּיּ֥וֹם הַה֖וּא וּמִֽמָּחֳרָֽת׃ ",
        "versenonikud": "ויאמר דוד אל אוריה שב בזה גם היום ומחר אשלחך וישב אוריה בירושלם ביום ההוא וממחרת "
    },
    {
        "bookchapter": "שמואל ב",
        "chapter": "יא",
        "versechapter": "יג",
        "bookseder": "שמואל",
        "seder": "כה",
        "verseseder": "כ",
        "versenikud": "וַיִּקְרָא־ ל֣וֹ דָוִ֗ד וַיֹּ֧אכַל לְפָנָ֛יו וַיֵּ֖שְׁתְּ וַֽיְשַׁכְּרֵ֑הוּ וַיֵּצֵ֣א בָעֶ֗רֶב לִשְׁכַּ֤ב בְּמִשְׁכָּבוֹ֙ עִם־ עַבְדֵ֣י אֲדֹנָ֔יו וְאֶל־ בֵּית֖וֹ לֹ֥א יָרָֽד׃ ",
        "versenonikud": "ויקרא לו דוד ויאכל לפניו וישת וישכרהו ויצא בערב לשכב במשכבו עם עבדי אדניו ואל ביתו לא ירד "
    },
    {
        "bookchapter": "שמואל ב",
        "chapter": "יא",
        "versechapter": "יד",
        "bookseder": "שמואל",
        "seder": "כה",
        "verseseder": "כא",
        "versenikud": "וַיְהִ֣י בַבֹּ֔קֶר וַיִּכְתֹּ֥ב דָּוִ֛ד סֵ֖פֶר אֶל־ יוֹאָ֑ב וַיִּשְׁלַ֖ח בְּיַ֥ד אוּרִיָּֽה׃ ",
        "versenonikud": "ויהי בבקר ויכתב דוד ספר אל יואב וישלח ביד אוריה "
    },
    {
        "bookchapter": "שמואל ב",
        "chapter": "יא",
        "versechapter": "טו",
        "bookseder": "שמואל",
        "seder": "כה",
        "verseseder": "כב",
        "versenikud": "וַיִּכְתֹּ֥ב בַּסֵּ֖פֶר לֵאמֹ֑ר הָב֣וּ אֶת־ אֽוּרִיָּ֗ה אֶל־ מוּל֙ פְּנֵ֤י הַמִּלְחָמָה֙ הַֽחֲזָקָ֔ה וְשַׁבְתֶּ֥ם מֵאַחֲרָ֖יו וְנִכָּ֥ה וָמֵֽת׃ ",
        "versenonikud": "ויכתב בספר לאמר הבו את אוריה אל מול פני המלחמה החזקה ושבתם מאחריו ונכה ומת "
    },
    {
        "bookchapter": "שמואל ב",
        "chapter": "יא",
        "versechapter": "טז",
        "bookseder": "שמואל",
        "seder": "כה",
        "verseseder": "כג",
        "versenikud": "וַיְהִ֕י בִּשְׁמ֥וֹר יוֹאָ֖ב אֶל־ הָעִ֑יר וַיִּתֵּן֙ אֶת־ א֣וּרִיָּ֔ה אֶל־ הַמָּקוֹם֙ אֲשֶׁ֣ר יָדַ֔ע כִּ֥י אַנְשֵׁי־ חַ֖יִל שָֽׁם׃ ",
        "versenonikud": "ויהי בשמור יואב אל העיר ויתן את אוריה אל המקום אשר ידע כי אנשי חיל שם "
    },
    {
        "bookchapter": "שמואל ב",
        "chapter": "יא",
        "versechapter": "יז",
        "bookseder": "שמואל",
        "seder": "כה",
        "verseseder": "כד",
        "versenikud": "וַיֵּ֨צְא֜וּ אַנְשֵׁ֤י הָעִיר֙ וַיִּלָּחֲמ֣וּ אֶת־ יוֹאָ֔ב וַיִּפֹּ֥ל מִן־ הָעָ֖ם מֵעַבְדֵ֣י דָוִ֑ד וַיָּ֕מָת גַּ֖ם אוּרִיָּ֥ה הַחִתִּֽי׃ ",
        "versenonikud": "ויצאו אנשי העיר וילחמו את יואב ויפל מן העם מעבדי דוד וימת גם אוריה החתי "
    },
    {
        "bookchapter": "שמואל ב",
        "chapter": "יא",
        "versechapter": "יח",
        "bookseder": "שמואל",
        "seder": "כה",
        "verseseder": "כה",
        "versenikud": "וַיִּשְׁלַ֖ח יוֹאָ֑ב וַיַּגֵּ֣ד לְדָוִ֔ד אֶת־ כָּל־ דִּבְרֵ֖י הַמִּלְחָמָֽה׃ ",
        "versenonikud": "וישלח יואב ויגד לדוד את כל דברי המלחמה "
    },
    {
        "bookchapter": "שמואל ב",
        "chapter": "יא",
        "versechapter": "יט",
        "bookseder": "שמואל",
        "seder": "כה",
        "verseseder": "כו",
        "versenikud": "וַיְצַ֥ו אֶת־ הַמַּלְאָ֖ךְ לֵאמֹ֑ר כְּכַלּוֹתְךָ֗ אֵ֛ת כָּל־ דִּבְרֵ֥י הַמִּלְחָמָ֖ה לְדַבֵּ֥ר אֶל־ הַמֶּֽלֶךְ׃ ",
        "versenonikud": "ויצו את המלאך לאמר ככלותך את כל דברי המלחמה לדבר אל המלך "
    },
    {
        "bookchapter": "שמואל ב",
        "chapter": "יא",
        "versechapter": "כ",
        "bookseder": "שמואל",
        "seder": "כה",
        "verseseder": "כז",
        "versenikud": "וְהָיָ֗ה אִֽם־ תַּעֲלֶה֙ חֲמַ֣ת הַמֶּ֔לֶךְ וְאָמַ֣ר לְךָ֔ מַדּ֛וּעַ נִגַּשְׁתֶּ֥ם אֶל־ הָעִ֖יר לְהִלָּחֵ֑ם הֲל֣וֹא יְדַעְתֶּ֔ם אֵ֥ת אֲשֶׁר־ יֹר֖וּ מֵעַ֥ל הַחוֹמָֽה׃ ",
        "versenonikud": "והיה אם תעלה חמת המלך ואמר לך מדוע נגשתם אל העיר להלחם הלוא ידעתם את אשר ירו מעל החומה "
    },
    {
        "bookchapter": "שמואל ב",
        "chapter": "יא",
        "versechapter": "כא",
        "bookseder": "שמואל",
        "seder": "כה",
        "verseseder": "כח",
        "versenikud": "מִֽי־ הִכָּ֞ה אֶת־ אֲבִימֶ֣לֶךְ בֶּן־ יְרֻבֶּ֗שֶׁת הֲלֽוֹא־ אִשָּׁ֡ה הִשְׁלִ֣יכָה עָלָיו֩ פֶּ֨לַח רֶ֜כֶב מֵעַ֤ל הַֽחוֹמָה֙ וַיָּ֣מָת בְּתֵבֵ֔ץ לָ֥מָּה נִגַּשְׁתֶּ֖ם אֶל־ הַֽחוֹמָ֑ה וְאָ֣מַרְתָּ֔ גַּ֗ם עַבְדְּךָ֛ אוּרִיָּ֥ה הַחִתִּ֖י מֵֽת׃ ",
        "versenonikud": "מי הכה את אבימלך בן ירבשת הלוא אשה השליכה עליו פלח רכב מעל החומה וימת בתבץ למה נגשתם אל החומה ואמרת גם עבדך אוריה החתי מת "
    },
    {
        "bookchapter": "שמואל ב",
        "chapter": "יא",
        "versechapter": "כב",
        "bookseder": "שמואל",
        "seder": "כה",
        "verseseder": "כט",
        "versenikud": "וַיֵּ֖לֶךְ הַמַּלְאָ֑ךְ וַיָּבֹא֙ וַיַּגֵּ֣ד לְדָוִ֔ד אֵ֛ת כָּל־ אֲשֶׁ֥ר שְׁלָח֖וֹ יוֹאָֽב׃ ",
        "versenonikud": "וילך המלאך ויבא ויגד לדוד את כל אשר שלחו יואב "
    },
    {
        "bookchapter": "שמואל ב",
        "chapter": "יא",
        "versechapter": "כג",
        "bookseder": "שמואל",
        "seder": "כה",
        "verseseder": "ל",
        "versenikud": "וַיֹּ֤אמֶר הַמַּלְאָךְ֙ אֶל־ דָּוִ֔ד כִּֽי־ גָבְר֤וּ עָלֵ֙ינוּ֙ הָֽאֲנָשִׁ֔ים וַיֵּצְא֥וּ אֵלֵ֖ינוּ הַשָּׂדֶ֑ה וַנִּהְיֶ֥ה עֲלֵיהֶ֖ם עַד־ פֶּ֥תַח הַשָּֽׁעַר׃ ",
        "versenonikud": "ויאמר המלאך אל דוד כי גברו עלינו האנשים ויצאו אלינו השדה ונהיה עליהם עד פתח השער "
    },
    {
        "bookchapter": "שמואל ב",
        "chapter": "יא",
        "versechapter": "כד",
        "bookseder": "שמואל",
        "seder": "כה",
        "verseseder": "לא",
        "versenikud": "ויראו וַיֹּר֨וּ המוראים הַמּוֹרִ֤ים אֶל־ עֲבָדֶ֙ךָ֙ מֵעַ֣ל הַחוֹמָ֔ה וַיָּמ֖וּתוּ מֵעַבְדֵ֣י הַמֶּ֑לֶךְ וְגַ֗ם עַבְדְּךָ֛ אוּרִיָּ֥ה הַחִתִּ֖י מֵֽת׃ ",
        "versenonikud": "ויראו וירו המוראים המורים אל עבדך מעל החומה וימותו מעבדי המלך וגם עבדך אוריה החתי מת "
    },
    {
        "bookchapter": "שמואל ב",
        "chapter": "יא",
        "versechapter": "כה",
        "bookseder": "שמואל",
        "seder": "כה",
        "verseseder": "לב",
        "versenikud": "וַיֹּ֨אמֶר דָּוִ֜ד אֶל־ הַמַּלְאָ֗ךְ כֹּֽה־ תֹאמַ֤ר אֶל־ יוֹאָב֙ אַל־ יֵרַ֤ע בְּעֵינֶ֙יךָ֙ אֶת־ הַדָּבָ֣ר הַזֶּ֔ה כִּֽי־ כָזֹ֥ה וְכָזֶ֖ה תֹּאכַ֣ל הֶחָ֑רֶב הַחֲזֵ֨ק מִלְחַמְתְּךָ֧ אֶל־ הָעִ֛יר וְהָרְסָ֖הּ וְחַזְּקֵֽהוּ׃ ",
        "versenonikud": "ויאמר דוד אל המלאך כה תאמר אל יואב אל ירע בעיניך את הדבר הזה כי כזה וכזה תאכל החרב החזק מלחמתך אל העיר והרסה וחזקהו "
    },
    {
        "bookchapter": "שמואל ב",
        "chapter": "יא",
        "versechapter": "כו",
        "bookseder": "שמואל",
        "seder": "כה",
        "verseseder": "לג",
        "versenikud": "וַתִּשְׁמַע֙ אֵ֣שֶׁת אֽוּרִיָּ֔ה כִּי־ מֵ֖ת אוּרִיָּ֣ה אִישָׁ֑הּ וַתִּסְפֹּ֖ד עַל־ בַּעְלָֽהּ׃ ",
        "versenonikud": "ותשמע אשת אוריה כי מת אוריה אישה ותספד על בעלה "
    },
    {
        "bookchapter": "שמואל ב",
        "chapter": "יא",
        "versechapter": "כז",
        "bookseder": "שמואל",
        "seder": "כה",
        "verseseder": "לד",
        "versenikud": "וַיַּעֲבֹ֣ר הָאֵ֗בֶל וַיִּשְׁלַ֨ח דָּוִ֜ד וַיַּאַסְפָ֤הּ אֶל־ בֵּיתוֹ֙ וַתְּהִי־ ל֣וֹ לְאִשָּׁ֔ה וַתֵּ֥לֶד ל֖וֹ בֵּ֑ן וַיֵּ֧רַע הַדָּבָ֛ר אֲשֶׁר־ עָשָׂ֥ה דָוִ֖ד בְּעֵינֵ֥י יְהוָֽה׃ ",
        "versenonikud": "ויעבר האבל וישלח דוד ויאספה אל ביתו ותהי לו לאשה ותלד לו בן וירע הדבר אשר עשה דוד בעיני יהוה "
    },
    {
        "bookchapter": "שמואל ב",
        "chapter": "יב",
        "versechapter": "א",
        "bookseder": "שמואל",
        "seder": "כה",
        "verseseder": "לה",
        "versenikud": "וַיִּשְׁלַ֧ח יְהוָ֛ה אֶת־ נָתָ֖ן אֶל־ דָּוִ֑ד וַיָּבֹ֣א אֵלָ֗יו וַיֹּ֤אמֶר לוֹ֙ שְׁנֵ֣י אֲנָשִׁ֗ים הָיוּ֙ בְּעִ֣יר אֶחָ֔ת אֶחָ֥ד עָשִׁ֖יר וְאֶחָ֥ד רָֽאשׁ׃ ",
        "versenonikud": "וישלח יהוה את נתן אל דוד ויבא אליו ויאמר לו שני אנשים היו בעיר אחת אחד עשיר ואחד ראש "
    },
    {
        "bookchapter": "שמואל ב",
        "chapter": "יב",
        "versechapter": "ב",
        "bookseder": "שמואל",
        "seder": "כה",
        "verseseder": "לו",
        "versenikud": "לְעָשִׁ֗יר הָיָ֛ה צֹ֥אן וּבָקָ֖ר הַרְבֵּ֥ה מְאֹֽד׃ ",
        "versenonikud": "לעשיר היה צאן ובקר הרבה מאד "
    },
    {
        "bookchapter": "שמואל ב",
        "chapter": "יב",
        "versechapter": "ג",
        "bookseder": "שמואל",
        "seder": "כה",
        "verseseder": "לז",
        "versenikud": "וְלָרָ֣שׁ אֵֽין־ כֹּ֗ל כִּי֩ אִם־ כִּבְשָׂ֨ה אַחַ֤ת קְטַנָּה֙ אֲשֶׁ֣ר קָנָ֔ה וַיְחַיֶּ֕הָ וַתִּגְדַּ֥ל עִמּ֛וֹ וְעִם־ בָּנָ֖יו יַחְדָּ֑ו מִפִּתּ֨וֹ תֹאכַ֜ל וּמִכֹּס֤וֹ תִשְׁתֶּה֙ וּבְחֵיק֣וֹ תִשְׁכָּ֔ב וַתְּהִי־ ל֖וֹ כְּבַֽת׃ ",
        "versenonikud": "ולרש אין כל כי אם כבשה אחת קטנה אשר קנה ויחיה ותגדל עמו ועם בניו יחדו מפתו תאכל ומכסו תשתה ובחיקו תשכב ותהי לו כבת "
    },
    {
        "bookchapter": "שמואל ב",
        "chapter": "יב",
        "versechapter": "ד",
        "bookseder": "שמואל",
        "seder": "כה",
        "verseseder": "לח",
        "versenikud": "וַיָּ֣בֹא הֵלֶךְ֮ לְאִ֣ישׁ הֶֽעָשִׁיר֒ וַיַּחְמֹ֗ל לָקַ֤חַת מִצֹּאנוֹ֙ וּמִבְּקָר֔וֹ לַעֲשׂ֕וֹת לָאֹרֵ֖חַ הַבָּא־ ל֑וֹ וַיִּקַּ֗ח אֶת־ כִּבְשַׂת֙ הָאִ֣ישׁ הָרָ֔אשׁ וַֽיַּעֲשֶׂ֔הָ לָאִ֖ישׁ הַבָּ֥א אֵלָֽיו׃ ",
        "versenonikud": "ויבא הלך לאיש העשיר ויחמל לקחת מצאנו ומבקרו לעשות לארח הבא לו ויקח את כבשת האיש הראש ויעשה לאיש הבא אליו "
    },
    {
        "bookchapter": "שמואל ב",
        "chapter": "יב",
        "versechapter": "ה",
        "bookseder": "שמואל",
        "seder": "כה",
        "verseseder": "לט",
        "versenikud": "וַיִּֽחַר־ אַ֥ף דָּוִ֛ד בָּאִ֖ישׁ מְאֹ֑ד וַיֹּ֙אמֶר֙ אֶל־ נָתָ֔ן חַי־ יְהוָ֕ה כִּ֣י בֶן־ מָ֔וֶת הָאִ֖ישׁ הָעֹשֶׂ֥ה זֹֽאת׃ ",
        "versenonikud": "ויחר אף דוד באיש מאד ויאמר אל נתן חי יהוה כי בן מות האיש העשה זאת "
    },
    {
        "bookchapter": "שמואל ב",
        "chapter": "יב",
        "versechapter": "ו",
        "bookseder": "שמואל",
        "seder": "כה",
        "verseseder": "מ",
        "versenikud": "וְאֶת־ הַכִּבְשָׂ֖ה יְשַׁלֵּ֣ם אַרְבַּעְתָּ֑יִם עֵ֗קֶב אֲשֶׁ֤ר עָשָׂה֙ אֶת־ הַדָּבָ֣ר הַזֶּ֔ה וְעַ֖ל אֲשֶׁ֥ר לֹֽא־ חָמָֽל׃ ",
        "versenonikud": "ואת הכבשה ישלם ארבעתים עקב אשר עשה את הדבר הזה ועל אשר לא חמל "
    },
    {
        "bookchapter": "שמואל ב",
        "chapter": "יב",
        "versechapter": "ז",
        "bookseder": "שמואל",
        "seder": "כה",
        "verseseder": "מא",
        "versenikud": "וַיֹּ֧אמֶר נָתָ֛ן אֶל־ דָּוִ֖ד אַתָּ֣ה הָאִ֑ישׁ כֹּה־ אָמַ֨ר יְהוָ֜ה אֱלֹהֵ֣י יִשְׂרָאֵ֗ל אָנֹכִ֞י מְשַׁחְתִּ֤יךָֽ לְמֶ֙לֶךְ֙ עַל־ יִשְׂרָאֵ֔ל וְאָנֹכִ֥י הִצַּלְתִּ֖יךָ מִיַּ֥ד שָׁאֽוּל׃ ",
        "versenonikud": "ויאמר נתן אל דוד אתה האיש כה אמר יהוה אלהי ישראל אנכי משחתיך למלך על ישראל ואנכי הצלתיך מיד שאול "
    },
    {
        "bookchapter": "שמואל ב",
        "chapter": "יב",
        "versechapter": "ח",
        "bookseder": "שמואל",
        "seder": "כה",
        "verseseder": "מב",
        "versenikud": "וָאֶתְּנָ֨ה לְךָ֜ אֶת־ בֵּ֣ית אֲדֹנֶ֗יךָ וְאֶת־ נְשֵׁ֤י אֲדֹנֶ֙יךָ֙ בְּחֵיקֶ֔ךָ וָאֶתְּנָ֣ה לְךָ֔ אֶת־ בֵּ֥ית יִשְׂרָאֵ֖ל וִֽיהוּדָ֑ה וְאִ֨ם־ מְעָ֔ט וְאֹסִ֥פָה לְּךָ֖ כָּהֵ֥נָּה וְכָהֵֽנָּה׃ ",
        "versenonikud": "ואתנה לך את בית אדניך ואת נשי אדניך בחיקך ואתנה לך את בית ישראל ויהודה ואם מעט ואספה לך כהנה וכהנה "
    },
    {
        "bookchapter": "שמואל ב",
        "chapter": "יב",
        "versechapter": "ט",
        "bookseder": "שמואל",
        "seder": "כה",
        "verseseder": "מג",
        "versenikud": "מַדּ֜וּעַ בָּזִ֣יתָ ׀ אֶת־ דְּבַ֣ר יְהוָ֗ה לַעֲשׂ֣וֹת הָרַע֮ בעינו בְּעֵינַי֒ אֵ֣ת אוּרִיָּ֤ה הַֽחִתִּי֙ הִכִּ֣יתָ בַחֶ֔רֶב וְאֶ֨ת־ אִשְׁתּ֔וֹ לָקַ֥חְתָּ לְּךָ֖ לְאִשָּׁ֑ה וְאֹת֣וֹ הָרַ֔גְתָּ בְּחֶ֖רֶב בְּנֵ֥י עַמּֽוֹן׃ ",
        "versenonikud": "מדוע בזית  את דבר יהוה לעשות הרע בעינו בעיני את אוריה החתי הכית בחרב ואת אשתו לקחת לך לאשה ואתו הרגת בחרב בני עמון "
    },
    {
        "bookchapter": "שמואל ב",
        "chapter": "יב",
        "versechapter": "י",
        "bookseder": "שמואל",
        "seder": "כה",
        "verseseder": "מד",
        "versenikud": "וְעַתָּ֗ה לֹא־ תָס֥וּר חֶ֛רֶב מִבֵּיתְךָ֖ עַד־ עוֹלָ֑ם עֵ֚קֶב כִּ֣י בְזִתָ֔נִי וַתִּקַּ֗ח אֶת־ אֵ֙שֶׁת֙ אוּרִיָּ֣ה הַחִתִּ֔י לִהְי֥וֹת לְךָ֖ לְאִשָּֽׁה׃ ",
        "versenonikud": "ועתה לא תסור חרב מביתך עד עולם עקב כי בזתני ותקח את אשת אוריה החתי להיות לך לאשה "
    },
    {
        "bookchapter": "שמואל ב",
        "chapter": "יב",
        "versechapter": "יא",
        "bookseder": "שמואל",
        "seder": "כה",
        "verseseder": "מה",
        "versenikud": "כֹּ֣ה ׀ אָמַ֣ר יְהוָ֗ה הִנְנִי֩ מֵקִ֨ים עָלֶ֤יךָ רָעָה֙ מִבֵּיתֶ֔ךָ וְלָקַחְתִּ֤י אֶת־ נָשֶׁ֙יךָ֙ לְעֵינֶ֔יךָ וְנָתַתִּ֖י לְרֵעֶ֑יךָ וְשָׁכַב֙ עִם־ נָשֶׁ֔יךָ לְעֵינֵ֖י הַשֶּׁ֥מֶשׁ הַזֹּֽאת׃ ",
        "versenonikud": "כה  אמר יהוה הנני מקים עליך רעה מביתך ולקחתי את נשיך לעיניך ונתתי לרעיך ושכב עם נשיך לעיני השמש הזאת "
    },
    {
        "bookchapter": "שמואל ב",
        "chapter": "יב",
        "versechapter": "יב",
        "bookseder": "שמואל",
        "seder": "כה",
        "verseseder": "מו",
        "versenikud": "כִּ֥י אַתָּ֖ה עָשִׂ֣יתָ בַסָּ֑תֶר וַאֲנִ֗י אֶעֱשֶׂה֙ אֶת־ הַדָּבָ֣ר הַזֶּ֔ה נֶ֥גֶד כָּל־ יִשְׂרָאֵ֖ל וְנֶ֥גֶד הַשָּֽׁמֶשׁ׃ ",
        "versenonikud": "כי אתה עשית בסתר ואני אעשה את הדבר הזה נגד כל ישראל ונגד השמש "
    }
]