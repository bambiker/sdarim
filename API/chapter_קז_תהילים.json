[
    {
        "bookchapter": "תהילים",
        "chapter": "קז",
        "versechapter": "א",
        "bookseder": "תהילים",
        "seder": "טו",
        "verseseder": "נ",
        "versenikud": "הֹד֣וּ לַיהוָ֣ה כִּי־ ט֑וֹב כִּ֖י לְעוֹלָ֣ם חַסְדּֽוֹ׃ ",
        "versenonikud": "הדו ליהוה כי טוב כי לעולם חסדו "
    },
    {
        "bookchapter": "תהילים",
        "chapter": "קז",
        "versechapter": "ב",
        "bookseder": "תהילים",
        "seder": "טו",
        "verseseder": "נא",
        "versenikud": "יֹ֭אמְרוּ גְּאוּלֵ֣י יְהוָ֑ה אֲשֶׁ֥ר גְּ֝אָלָ֗ם מִיַּד־ צָֽר׃ ",
        "versenonikud": "יאמרו גאולי יהוה אשר גאלם מיד צר "
    },
    {
        "bookchapter": "תהילים",
        "chapter": "קז",
        "versechapter": "ג",
        "bookseder": "תהילים",
        "seder": "טו",
        "verseseder": "נב",
        "versenikud": "וּֽמֵאֲרָצ֗וֹת קִ֫בְּצָ֥ם מִמִּזְרָ֥ח וּמִֽמַּעֲרָ֑ב מִצָּפ֥וֹן וּמִיָּֽם׃ ",
        "versenonikud": "ומארצות קבצם ממזרח וממערב מצפון ומים "
    },
    {
        "bookchapter": "תהילים",
        "chapter": "קז",
        "versechapter": "ד",
        "bookseder": "תהילים",
        "seder": "טו",
        "verseseder": "נג",
        "versenikud": "תָּע֣וּ בַ֭מִּדְבָּר בִּישִׁימ֣וֹן דָּ֑רֶךְ עִ֥יר מ֝וֹשָׁ֗ב לֹ֣א מָצָֽאוּ׃ ",
        "versenonikud": "תעו במדבר בישימון דרך עיר מושב לא מצאו "
    },
    {
        "bookchapter": "תהילים",
        "chapter": "קז",
        "versechapter": "ה",
        "bookseder": "תהילים",
        "seder": "טו",
        "verseseder": "נד",
        "versenikud": "רְעֵבִ֥ים גַּם־ צְמֵאִ֑ים נַ֝פְשָׁ֗ם בָּהֶ֥ם תִּתְעַטָּֽף׃ ",
        "versenonikud": "רעבים גם צמאים נפשם בהם תתעטף "
    },
    {
        "bookchapter": "תהילים",
        "chapter": "קז",
        "versechapter": "ו",
        "bookseder": "תהילים",
        "seder": "טו",
        "verseseder": "נה",
        "versenikud": "וַיִּצְעֲק֣וּ אֶל־ יְ֭הוָה בַּצַּ֣ר לָהֶ֑ם מִ֝מְּצֽוּקוֹתֵיהֶ֗ם יַצִּילֵֽם׃ ",
        "versenonikud": "ויצעקו אל יהוה בצר להם ממצוקותיהם יצילם "
    },
    {
        "bookchapter": "תהילים",
        "chapter": "קז",
        "versechapter": "ז",
        "bookseder": "תהילים",
        "seder": "טו",
        "verseseder": "נו",
        "versenikud": "וַ֭יַּֽדְרִיכֵם בְּדֶ֣רֶךְ יְשָׁרָ֑ה לָ֝לֶ֗כֶת אֶל־ עִ֥יר מוֹשָֽׁב׃ ",
        "versenonikud": "וידריכם בדרך ישרה ללכת אל עיר מושב "
    },
    {
        "bookchapter": "תהילים",
        "chapter": "קז",
        "versechapter": "ח",
        "bookseder": "תהילים",
        "seder": "טו",
        "verseseder": "נז",
        "versenikud": "יוֹד֣וּ לַיהוָ֣ה חַסְדּ֑וֹ וְ֝נִפְלְאוֹתָ֗יו לִבְנֵ֥י אָדָֽם׃ ",
        "versenonikud": "יודו ליהוה חסדו ונפלאותיו לבני אדם "
    },
    {
        "bookchapter": "תהילים",
        "chapter": "קז",
        "versechapter": "ט",
        "bookseder": "תהילים",
        "seder": "טו",
        "verseseder": "נח",
        "versenikud": "כִּי־ הִ֭שְׂבִּיעַ נֶ֣פֶשׁ שֹׁקֵקָ֑ה וְנֶ֥פֶשׁ רְ֝עֵבָה מִלֵּא־ טֽוֹב׃ ",
        "versenonikud": "כי השביע נפש שקקה ונפש רעבה מלא טוב "
    },
    {
        "bookchapter": "תהילים",
        "chapter": "קז",
        "versechapter": "י",
        "bookseder": "תהילים",
        "seder": "טו",
        "verseseder": "נט",
        "versenikud": "יֹ֭שְׁבֵי חֹ֣שֶׁךְ וְצַלְמָ֑וֶת אֲסִירֵ֖י עֳנִ֣י וּבַרְזֶֽל׃ ",
        "versenonikud": "ישבי חשך וצלמות אסירי עני וברזל "
    },
    {
        "bookchapter": "תהילים",
        "chapter": "קז",
        "versechapter": "יא",
        "bookseder": "תהילים",
        "seder": "טו",
        "verseseder": "ס",
        "versenikud": "כִּֽי־ הִמְר֥וּ אִמְרֵי־ אֵ֑ל וַעֲצַ֖ת עֶלְי֣וֹן נָאָֽצוּ׃ ",
        "versenonikud": "כי המרו אמרי אל ועצת עליון נאצו "
    },
    {
        "bookchapter": "תהילים",
        "chapter": "קז",
        "versechapter": "יב",
        "bookseder": "תהילים",
        "seder": "טו",
        "verseseder": "סא",
        "versenikud": "וַיַּכְנַ֣ע בֶּעָמָ֣ל לִבָּ֑ם כָּ֝שְׁל֗וּ וְאֵ֣ין עֹזֵֽר׃ ",
        "versenonikud": "ויכנע בעמל לבם כשלו ואין עזר "
    },
    {
        "bookchapter": "תהילים",
        "chapter": "קז",
        "versechapter": "יג",
        "bookseder": "תהילים",
        "seder": "טו",
        "verseseder": "סב",
        "versenikud": "וַיִּזְעֲק֣וּ אֶל־ יְ֭הוָה בַּצַּ֣ר לָהֶ֑ם מִ֝מְּצֻֽקוֹתֵיהֶ֗ם יוֹשִׁיעֵֽם׃ ",
        "versenonikud": "ויזעקו אל יהוה בצר להם ממצקותיהם יושיעם "
    },
    {
        "bookchapter": "תהילים",
        "chapter": "קז",
        "versechapter": "יד",
        "bookseder": "תהילים",
        "seder": "טו",
        "verseseder": "סג",
        "versenikud": "יֽ֭וֹצִיאֵם מֵחֹ֣שֶׁךְ וְצַלְמָ֑וֶת וּמוֹסְר֖וֹתֵיהֶ֣ם יְנַתֵּֽק׃ ",
        "versenonikud": "יוציאם מחשך וצלמות ומוסרותיהם ינתק "
    },
    {
        "bookchapter": "תהילים",
        "chapter": "קז",
        "versechapter": "טו",
        "bookseder": "תהילים",
        "seder": "טו",
        "verseseder": "סד",
        "versenikud": "יוֹד֣וּ לַיהוָ֣ה חַסְדּ֑וֹ וְ֝נִפְלְאוֹתָ֗יו לִבְנֵ֥י אָדָֽם׃ ",
        "versenonikud": "יודו ליהוה חסדו ונפלאותיו לבני אדם "
    },
    {
        "bookchapter": "תהילים",
        "chapter": "קז",
        "versechapter": "טז",
        "bookseder": "תהילים",
        "seder": "טו",
        "verseseder": "סה",
        "versenikud": "כִּֽי־ שִׁ֭בַּר דַּלְת֣וֹת נְחֹ֑שֶׁת וּבְרִיחֵ֖י בַרְזֶ֣ל גִּדֵּֽעַ׃ ",
        "versenonikud": "כי שבר דלתות נחשת ובריחי ברזל גדע "
    },
    {
        "bookchapter": "תהילים",
        "chapter": "קז",
        "versechapter": "יז",
        "bookseder": "תהילים",
        "seder": "טו",
        "verseseder": "סו",
        "versenikud": "אֱ֭וִלִים מִדֶּ֣רֶךְ פִּשְׁעָ֑ם וּֽ֝מֵעֲוֺֽנֹתֵיהֶ֗ם יִתְעַנּֽוּ׃ ",
        "versenonikud": "אולים מדרך פשעם ומעונתיהם יתענו "
    },
    {
        "bookchapter": "תהילים",
        "chapter": "קז",
        "versechapter": "יח",
        "bookseder": "תהילים",
        "seder": "טו",
        "verseseder": "סז",
        "versenikud": "כָּל־ אֹ֭כֶל תְּתַעֵ֣ב נַפְשָׁ֑ם וַ֝יַּגִּ֗יעוּ עַד־ שַׁ֥עֲרֵי מָֽוֶת׃ ",
        "versenonikud": "כל אכל תתעב נפשם ויגיעו עד שערי מות "
    },
    {
        "bookchapter": "תהילים",
        "chapter": "קז",
        "versechapter": "יט",
        "bookseder": "תהילים",
        "seder": "טו",
        "verseseder": "סח",
        "versenikud": "וַיִּזְעֲק֣וּ אֶל־ יְ֭הוָה בַּצַּ֣ר לָהֶ֑ם מִ֝מְּצֻֽקוֹתֵיהֶ֗ם יוֹשִׁיעֵֽם׃ ",
        "versenonikud": "ויזעקו אל יהוה בצר להם ממצקותיהם יושיעם "
    },
    {
        "bookchapter": "תהילים",
        "chapter": "קז",
        "versechapter": "כ",
        "bookseder": "תהילים",
        "seder": "טו",
        "verseseder": "סט",
        "versenikud": "יִשְׁלַ֣ח דְּ֭בָרוֹ וְיִרְפָּאֵ֑ם וִֽ֝ימַלֵּ֗ט מִשְּׁחִיתוֹתָֽם׃ ",
        "versenonikud": "ישלח דברו וירפאם וימלט משחיתותם "
    },
    {
        "bookchapter": "תהילים",
        "chapter": "קז",
        "versechapter": "כא",
        "bookseder": "תהילים",
        "seder": "טו",
        "verseseder": "ע",
        "versenikud": "יוֹד֣וּ לַיהוָ֣ה חַסְדּ֑וֹ וְ֝נִפְלְאוֹתָ֗יו לִבְנֵ֥י אָדָֽם׃ ",
        "versenonikud": "יודו ליהוה חסדו ונפלאותיו לבני אדם "
    },
    {
        "bookchapter": "תהילים",
        "chapter": "קז",
        "versechapter": "כב",
        "bookseder": "תהילים",
        "seder": "טו",
        "verseseder": "עא",
        "versenikud": "וְ֭יִזְבְּחוּ זִבְחֵ֣י תוֹדָ֑ה וִֽיסַפְּר֖וּ מַעֲשָׂ֣יו בְּרִנָּֽה׃ ",
        "versenonikud": "ויזבחו זבחי תודה ויספרו מעשיו ברנה "
    },
    {
        "bookchapter": "תהילים",
        "chapter": "קז",
        "versechapter": "כג",
        "bookseder": "תהילים",
        "seder": "טו",
        "verseseder": "עב",
        "versenikud": "יוֹרְדֵ֣י הַ֭יָּם בָּאֳנִיּ֑וֹת עֹשֵׂ֥י מְ֝לָאכָ֗ה בְּמַ֣יִם רַבִּֽים׃ ",
        "versenonikud": "יורדי הים באניות עשי מלאכה במים רבים "
    },
    {
        "bookchapter": "תהילים",
        "chapter": "קז",
        "versechapter": "כד",
        "bookseder": "תהילים",
        "seder": "טו",
        "verseseder": "עג",
        "versenikud": "הֵ֣מָּה רָ֭אוּ מַעֲשֵׂ֣י יְהוָ֑ה וְ֝נִפְלְאוֹתָ֗יו בִּמְצוּלָֽה׃ ",
        "versenonikud": "המה ראו מעשי יהוה ונפלאותיו במצולה "
    },
    {
        "bookchapter": "תהילים",
        "chapter": "קז",
        "versechapter": "כה",
        "bookseder": "תהילים",
        "seder": "טו",
        "verseseder": "עד",
        "versenikud": "וַיֹּ֗אמֶר וַֽ֭יַּעֲמֵד ר֣וּחַ סְעָרָ֑ה וַתְּרוֹמֵ֥ם גַּלָּֽיו׃ ",
        "versenonikud": "ויאמר ויעמד רוח סערה ותרומם גליו "
    },
    {
        "bookchapter": "תהילים",
        "chapter": "קז",
        "versechapter": "כו",
        "bookseder": "תהילים",
        "seder": "טו",
        "verseseder": "עה",
        "versenikud": "יַעֲל֣וּ שָׁ֭מַיִם יֵרְד֣וּ תְהוֹמ֑וֹת נַ֝פְשָׁ֗ם בְּרָעָ֥ה תִתְמוֹגָֽג׃ ",
        "versenonikud": "יעלו שמים ירדו תהומות נפשם ברעה תתמוגג "
    },
    {
        "bookchapter": "תהילים",
        "chapter": "קז",
        "versechapter": "כז",
        "bookseder": "תהילים",
        "seder": "טו",
        "verseseder": "עו",
        "versenikud": "יָח֣וֹגּוּ וְ֭יָנוּעוּ כַּשִּׁכּ֑וֹר וְכָל־ חָ֝כְמָתָ֗ם תִּתְבַּלָּֽע׃ ",
        "versenonikud": "יחוגו וינועו כשכור וכל חכמתם תתבלע "
    },
    {
        "bookchapter": "תהילים",
        "chapter": "קז",
        "versechapter": "כח",
        "bookseder": "תהילים",
        "seder": "טו",
        "verseseder": "עז",
        "versenikud": "וַיִּצְעֲק֣וּ אֶל־ יְ֭הוָה בַּצַּ֣ר לָהֶ֑ם וּֽ֝מִמְּצֽוּקֹתֵיהֶ֗ם יוֹצִיאֵֽם׃ ",
        "versenonikud": "ויצעקו אל יהוה בצר להם וממצוקתיהם יוציאם "
    },
    {
        "bookchapter": "תהילים",
        "chapter": "קז",
        "versechapter": "כט",
        "bookseder": "תהילים",
        "seder": "טו",
        "verseseder": "עח",
        "versenikud": "יָקֵ֣ם סְ֭עָרָה לִדְמָמָ֑ה וַ֝יֶּחֱשׁ֗וּ גַּלֵּיהֶֽם׃ ",
        "versenonikud": "יקם סערה לדממה ויחשו גליהם "
    },
    {
        "bookchapter": "תהילים",
        "chapter": "קז",
        "versechapter": "ל",
        "bookseder": "תהילים",
        "seder": "טו",
        "verseseder": "עט",
        "versenikud": "וַיִּשְׂמְח֥וּ כִֽי־ יִשְׁתֹּ֑קוּ וַ֝יַּנְחֵ֗ם אֶל־ מְח֥וֹז חֶפְצָֽם׃ ",
        "versenonikud": "וישמחו כי ישתקו וינחם אל מחוז חפצם "
    },
    {
        "bookchapter": "תהילים",
        "chapter": "קז",
        "versechapter": "לא",
        "bookseder": "תהילים",
        "seder": "טו",
        "verseseder": "פ",
        "versenikud": "יוֹד֣וּ לַיהוָ֣ה חַסְדּ֑וֹ וְ֝נִפְלְאוֹתָ֗יו לִבְנֵ֥י אָדָֽם׃ ",
        "versenonikud": "יודו ליהוה חסדו ונפלאותיו לבני אדם "
    },
    {
        "bookchapter": "תהילים",
        "chapter": "קז",
        "versechapter": "לב",
        "bookseder": "תהילים",
        "seder": "טו",
        "verseseder": "פא",
        "versenikud": "וִֽ֭ירֹמְמוּהוּ בִּקְהַל־ עָ֑ם וּבְמוֹשַׁ֖ב זְקֵנִ֣ים יְהַלְלֽוּהוּ׃ ",
        "versenonikud": "וירממוהו בקהל עם ובמושב זקנים יהללוהו "
    },
    {
        "bookchapter": "תהילים",
        "chapter": "קז",
        "versechapter": "לג",
        "bookseder": "תהילים",
        "seder": "טו",
        "verseseder": "פב",
        "versenikud": "יָשֵׂ֣ם נְהָר֣וֹת לְמִדְבָּ֑ר וּמֹצָ֥אֵי מַ֝֗יִם לְצִמָּאֽוֹן׃ ",
        "versenonikud": "ישם נהרות למדבר ומצאי מים לצמאון "
    },
    {
        "bookchapter": "תהילים",
        "chapter": "קז",
        "versechapter": "לד",
        "bookseder": "תהילים",
        "seder": "טו",
        "verseseder": "פג",
        "versenikud": "אֶ֣רֶץ פְּ֭רִי לִמְלֵחָ֑ה מֵ֝רָעַ֗ת יֹ֣שְׁבֵי בָֽהּ׃ ",
        "versenonikud": "ארץ פרי למלחה מרעת ישבי בה "
    },
    {
        "bookchapter": "תהילים",
        "chapter": "קז",
        "versechapter": "לה",
        "bookseder": "תהילים",
        "seder": "טו",
        "verseseder": "פד",
        "versenikud": "יָשֵׂ֣ם מִ֭דְבָּר לַֽאֲגַם־ מַ֑יִם וְאֶ֥רֶץ צִ֝יָּ֗ה לְמֹצָ֥אֵי מָֽיִם׃ ",
        "versenonikud": "ישם מדבר לאגם מים וארץ ציה למצאי מים "
    },
    {
        "bookchapter": "תהילים",
        "chapter": "קז",
        "versechapter": "לו",
        "bookseder": "תהילים",
        "seder": "טו",
        "verseseder": "פה",
        "versenikud": "וַיּ֣וֹשֶׁב שָׁ֣ם רְעֵבִ֑ים וַ֝יְכוֹנְנ֗וּ עִ֣יר מוֹשָֽׁב׃ ",
        "versenonikud": "ויושב שם רעבים ויכוננו עיר מושב "
    },
    {
        "bookchapter": "תהילים",
        "chapter": "קז",
        "versechapter": "לז",
        "bookseder": "תהילים",
        "seder": "טו",
        "verseseder": "פו",
        "versenikud": "וַיִּזְרְע֣וּ שָׂ֭דוֹת וַיִּטְּע֣וּ כְרָמִ֑ים וַ֝יַּעֲשׂ֗וּ פְּרִ֣י תְבֽוּאָה׃ ",
        "versenonikud": "ויזרעו שדות ויטעו כרמים ויעשו פרי תבואה "
    },
    {
        "bookchapter": "תהילים",
        "chapter": "קז",
        "versechapter": "לח",
        "bookseder": "תהילים",
        "seder": "טו",
        "verseseder": "פז",
        "versenikud": "וַיְבָרֲכֵ֣ם וַיִּרְבּ֣וּ מְאֹ֑ד וּ֝בְהֶמְתָּ֗ם לֹ֣א יַמְעִֽיט׃ ",
        "versenonikud": "ויברכם וירבו מאד ובהמתם לא ימעיט "
    },
    {
        "bookchapter": "תהילים",
        "chapter": "קז",
        "versechapter": "לט",
        "bookseder": "תהילים",
        "seder": "טו",
        "verseseder": "פח",
        "versenikud": "וַיִּמְעֲט֥וּ וַיָּשֹׁ֑חוּ מֵעֹ֖צֶר רָעָ֣ה וְיָגֽוֹן׃ ",
        "versenonikud": "וימעטו וישחו מעצר רעה ויגון "
    },
    {
        "bookchapter": "תהילים",
        "chapter": "קז",
        "versechapter": "מ",
        "bookseder": "תהילים",
        "seder": "טו",
        "verseseder": "פט",
        "versenikud": "שֹׁפֵ֣ךְ בּ֭וּז עַל־ נְדִיבִ֑ים וַ֝יַּתְעֵ֗ם בְּתֹ֣הוּ לֹא־ דָֽרֶךְ׃ ",
        "versenonikud": "שפך בוז על נדיבים ויתעם בתהו לא דרך "
    },
    {
        "bookchapter": "תהילים",
        "chapter": "קז",
        "versechapter": "מא",
        "bookseder": "תהילים",
        "seder": "טו",
        "verseseder": "צ",
        "versenikud": "וַיְשַׂגֵּ֣ב אֶבְי֣וֹן מֵע֑וֹנִי וַיָּ֥שֶׂם כַּ֝צֹּ֗אן מִשְׁפָּחֽוֹת׃ ",
        "versenonikud": "וישגב אביון מעוני וישם כצאן משפחות "
    },
    {
        "bookchapter": "תהילים",
        "chapter": "קז",
        "versechapter": "מב",
        "bookseder": "תהילים",
        "seder": "טו",
        "verseseder": "צא",
        "versenikud": "יִרְא֣וּ יְשָׁרִ֣ים וְיִשְׂמָ֑חוּ וְכָל־ עַ֝וְלָ֗ה קָ֣פְצָה פִּֽיהָ׃ ",
        "versenonikud": "יראו ישרים וישמחו וכל עולה קפצה פיה "
    },
    {
        "bookchapter": "תהילים",
        "chapter": "קז",
        "versechapter": "מג",
        "bookseder": "תהילים",
        "seder": "טו",
        "verseseder": "צב",
        "versenikud": "מִי־ חָכָ֥ם וְיִשְׁמָר־ אֵ֑לֶּה וְ֝יִתְבּֽוֹנְנ֗וּ חַֽסְדֵ֥י יְהוָֽה׃ ",
        "versenonikud": "מי חכם וישמר אלה ויתבוננו חסדי יהוה "
    }
]