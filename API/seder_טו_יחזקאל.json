[
    {
        "bookchapter": "יחזקאל",
        "chapter": "כד",
        "versechapter": "כד",
        "bookseder": "יחזקאל",
        "seder": "טו",
        "verseseder": "א",
        "versenikud": "וְהָיָ֨ה יְחֶזְקֵ֤אל לָכֶם֙ לְמוֹפֵ֔ת כְּכֹ֥ל אֲשֶׁר־ עָשָׂ֖ה תַּעֲשׂ֑וּ בְּבֹאָ֕הּ וִֽידַעְתֶּ֕ם כִּ֥י אֲנִ֖י אֲדֹנָ֥י יְהוִֽה׃ ",
        "versenonikud": "והיה יחזקאל לכם למופת ככל אשר עשה תעשו בבאה וידעתם כי אני אדני יהוה "
    },
    {
        "bookchapter": "יחזקאל",
        "chapter": "כד",
        "versechapter": "כה",
        "bookseder": "יחזקאל",
        "seder": "טו",
        "verseseder": "ב",
        "versenikud": "וְאַתָּ֣ה בֶן־ אָדָ֔ם הֲל֗וֹא בְּי֨וֹם קַחְתִּ֤י מֵהֶם֙ אֶת־ מָ֣עוּזָּ֔ם מְשׂ֖וֹשׂ תִּפְאַרְתָּ֑ם אֶת־ מַחְמַ֤ד עֵֽינֵיהֶם֙ וְאֶת־ מַשָּׂ֣א נַפְשָׁ֔ם בְּנֵיהֶ֖ם וּבְנוֹתֵיהֶֽם׃ ",
        "versenonikud": "ואתה בן אדם הלוא ביום קחתי מהם את מעוזם משוש תפארתם את מחמד עיניהם ואת משא נפשם בניהם ובנותיהם "
    },
    {
        "bookchapter": "יחזקאל",
        "chapter": "כד",
        "versechapter": "כו",
        "bookseder": "יחזקאל",
        "seder": "טו",
        "verseseder": "ג",
        "versenikud": "בַּיּ֣וֹם הַה֔וּא יָב֥וֹא הַפָּלִ֖יט אֵלֶ֑יךָ לְהַשְׁמָע֖וּת אָזְנָֽיִם׃ ",
        "versenonikud": "ביום ההוא יבוא הפליט אליך להשמעות אזנים "
    },
    {
        "bookchapter": "יחזקאל",
        "chapter": "כד",
        "versechapter": "כז",
        "bookseder": "יחזקאל",
        "seder": "טו",
        "verseseder": "ד",
        "versenikud": "בַּיּ֣וֹם הַה֗וּא יִפָּ֤תַח פִּ֙יךָ֙ אֶת־ הַפָּלִ֔יט וּתְדַבֵּ֕ר וְלֹ֥א תֵֽאָלֵ֖ם ע֑וֹד וְהָיִ֤יתָ לָהֶם֙ לְמוֹפֵ֔ת וְיָדְע֖וּ כִּֽי־ אֲנִ֥י יְהוָֽה׃ ",
        "versenonikud": "ביום ההוא יפתח פיך את הפליט ותדבר ולא תאלם עוד והיית להם למופת וידעו כי אני יהוה "
    },
    {
        "bookchapter": "יחזקאל",
        "chapter": "כה",
        "versechapter": "א",
        "bookseder": "יחזקאל",
        "seder": "טו",
        "verseseder": "ה",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "כה",
        "versechapter": "ב",
        "bookseder": "יחזקאל",
        "seder": "טו",
        "verseseder": "ו",
        "versenikud": "בֶּן־ אָדָ֕ם שִׂ֥ים פָּנֶ֖יךָ אֶל־ בְּנֵ֣י עַמּ֑וֹן וְהִנָּבֵ֖א עֲלֵיהֶֽם׃ ",
        "versenonikud": "בן אדם שים פניך אל בני עמון והנבא עליהם "
    },
    {
        "bookchapter": "יחזקאל",
        "chapter": "כה",
        "versechapter": "ג",
        "bookseder": "יחזקאל",
        "seder": "טו",
        "verseseder": "ז",
        "versenikud": "וְאָֽמַרְתָּ֙ לִבְנֵ֣י עַמּ֔וֹן שִׁמְע֖וּ דְּבַר־ אֲדֹנָ֣י יְהוִ֑ה כֹּה־ אָמַ֣ר אֲדֹנָ֣י יְהוִ֡ה יַעַן֩ אָמְרֵ֨ךְ הֶאָ֜ח אֶל־ מִקְדָּשִׁ֣י כִֽי־ נִחָ֗ל וְאֶל־ אַדְמַ֤ת יִשְׂרָאֵל֙ כִּ֣י נָשַׁ֔מָּה וְאֶל־ בֵּ֣ית יְהוּדָ֔ה כִּ֥י הָלְכ֖וּ בַּגּוֹלָֽה׃ ",
        "versenonikud": "ואמרת לבני עמון שמעו דבר אדני יהוה כה אמר אדני יהוה יען אמרך האח אל מקדשי כי נחל ואל אדמת ישראל כי נשמה ואל בית יהודה כי הלכו בגולה "
    },
    {
        "bookchapter": "יחזקאל",
        "chapter": "כה",
        "versechapter": "ד",
        "bookseder": "יחזקאל",
        "seder": "טו",
        "verseseder": "ח",
        "versenikud": "לָכֵ֡ן הִנְנִי֩ נֹתְנָ֨ךְ לִבְנֵי־ קֶ֜דֶם לְמֽוֹרָשָׁ֗ה וְיִשְּׁב֤וּ טִירֽוֹתֵיהֶם֙ בָּ֔ךְ וְנָ֥תְנוּ בָ֖ךְ מִשְׁכְּנֵיהֶ֑ם הֵ֚מָּה יֹאכְל֣וּ פִרְיֵ֔ךְ וְהֵ֖מָּה יִשְׁתּ֥וּ חֲלָבֵֽךְ׃ ",
        "versenonikud": "לכן הנני נתנך לבני קדם למורשה וישבו טירותיהם בך ונתנו בך משכניהם המה יאכלו פריך והמה ישתו חלבך "
    },
    {
        "bookchapter": "יחזקאל",
        "chapter": "כה",
        "versechapter": "ה",
        "bookseder": "יחזקאל",
        "seder": "טו",
        "verseseder": "ט",
        "versenikud": "וְנָתַתִּ֤י אֶת־ רַבָּה֙ לִנְוֵ֣ה גְמַלִּ֔ים וְאֶת־ בְּנֵ֥י עַמּ֖וֹן לְמִרְבַּץ־ צֹ֑אן וִֽידַעְתֶּ֖ם כִּֽי־ אֲנִ֥י יְהוָֽה׃ ",
        "versenonikud": "ונתתי את רבה לנוה גמלים ואת בני עמון למרבץ צאן וידעתם כי אני יהוה "
    },
    {
        "bookchapter": "יחזקאל",
        "chapter": "כה",
        "versechapter": "ו",
        "bookseder": "יחזקאל",
        "seder": "טו",
        "verseseder": "י",
        "versenikud": "כִּ֣י כֹ֤ה אָמַר֙ אֲדֹנָ֣י יְהוִ֔ה יַ֚עַן מַחְאֲךָ֣ יָ֔ד וְרַקְעֲךָ֖ בְּרָ֑גֶל וַתִּשְׂמַ֤ח בְּכָל־ שָֽׁאטְךָ֙ בְּנֶ֔פֶשׁ אֶל־ אַדְמַ֖ת יִשְׂרָאֵֽל׃ ",
        "versenonikud": "כי כה אמר אדני יהוה יען מחאך יד ורקעך ברגל ותשמח בכל שאטך בנפש אל אדמת ישראל "
    },
    {
        "bookchapter": "יחזקאל",
        "chapter": "כה",
        "versechapter": "ז",
        "bookseder": "יחזקאל",
        "seder": "טו",
        "verseseder": "יא",
        "versenikud": "לָכֵ֡ן הִנְנִי֩ נָטִ֨יתִי אֶת־ יָדִ֜י עָלֶ֗יךָ וּנְתַתִּ֤יךָֽ־ לבג לְבַז֙ לַגּוֹיִ֔ם וְהִכְרַתִּ֙יךָ֙ מִן־ הָ֣עַמִּ֔ים וְהַאֲבַדְתִּ֖יךָ מִן־ הָאֲרָצ֑וֹת אַשְׁמִ֣ידְךָ֔ וְיָדַעְתָּ֖ כִּֽי־ אֲנִ֥י יְהוָֽה׃ ",
        "versenonikud": "לכן הנני נטיתי את ידי עליך ונתתיך לבג לבז לגוים והכרתיך מן העמים והאבדתיך מן הארצות אשמידך וידעת כי אני יהוה "
    },
    {
        "bookchapter": "יחזקאל",
        "chapter": "כה",
        "versechapter": "ח",
        "bookseder": "יחזקאל",
        "seder": "טו",
        "verseseder": "יב",
        "versenikud": "כֹּ֥ה אָמַ֖ר אֲדֹנָ֣י יְהוִ֑ה יַ֗עַן אֲמֹ֤ר מוֹאָב֙ וְשֵׂעִ֔יר הִנֵּ֥ה כְּכָֽל־ הַגּוֹיִ֖ם בֵּ֥ית יְהוּדָֽה׃ ",
        "versenonikud": "כה אמר אדני יהוה יען אמר מואב ושעיר הנה ככל הגוים בית יהודה "
    },
    {
        "bookchapter": "יחזקאל",
        "chapter": "כה",
        "versechapter": "ט",
        "bookseder": "יחזקאל",
        "seder": "טו",
        "verseseder": "יג",
        "versenikud": "לָכֵן֩ הִנְנִ֨י פֹתֵ֜חַ אֶת־ כֶּ֤תֶף מוֹאָב֙ מֵהֶ֣עָרִ֔ים מֵֽעָרָ֖יו מִקָּצֵ֑הוּ צְבִ֗י אֶ֚רֶץ בֵּ֣ית הַיְשִׁימֹ֔ת בַּ֥עַל מְע֖וֹן וקריתמה וְקִרְיָתָֽיְמָה׃ ",
        "versenonikud": "לכן הנני פתח את כתף מואב מהערים מעריו מקצהו צבי ארץ בית הישימת בעל מעון וקריתמה וקריתימה "
    },
    {
        "bookchapter": "יחזקאל",
        "chapter": "כה",
        "versechapter": "י",
        "bookseder": "יחזקאל",
        "seder": "טו",
        "verseseder": "יד",
        "versenikud": "לִבְנֵי־ קֶ֙דֶם֙ עַל־ בְּנֵ֣י עַמּ֔וֹן וּנְתַתִּ֖יהָ לְמֽוֹרָשָׁ֑ה לְמַ֛עַן לֹֽא־ תִזָּכֵ֥ר בְּנֵֽי־ עַמּ֖וֹן בַּגּוֹיִֽם׃ ",
        "versenonikud": "לבני קדם על בני עמון ונתתיה למורשה למען לא תזכר בני עמון בגוים "
    },
    {
        "bookchapter": "יחזקאל",
        "chapter": "כה",
        "versechapter": "יא",
        "bookseder": "יחזקאל",
        "seder": "טו",
        "verseseder": "טו",
        "versenikud": "וּבְמוֹאָ֖ב אֶעֱשֶׂ֣ה שְׁפָטִ֑ים וְיָדְע֖וּ כִּֽי־ אֲנִ֥י יְהוָֽה׃ ",
        "versenonikud": "ובמואב אעשה שפטים וידעו כי אני יהוה "
    },
    {
        "bookchapter": "יחזקאל",
        "chapter": "כה",
        "versechapter": "יב",
        "bookseder": "יחזקאל",
        "seder": "טו",
        "verseseder": "טז",
        "versenikud": "כֹּ֤ה אָמַר֙ אֲדֹנָ֣י יְהוִ֔ה יַ֣עַן עֲשׂ֥וֹת אֱד֛וֹם בִּנְקֹ֥ם נָקָ֖ם לְבֵ֣ית יְהוּדָ֑ה וַיֶּאְשְׁמ֥וּ אָשׁ֖וֹם וְנִקְּמ֥וּ בָהֶֽם׃ ",
        "versenonikud": "כה אמר אדני יהוה יען עשות אדום בנקם נקם לבית יהודה ויאשמו אשום ונקמו בהם "
    },
    {
        "bookchapter": "יחזקאל",
        "chapter": "כה",
        "versechapter": "יג",
        "bookseder": "יחזקאל",
        "seder": "טו",
        "verseseder": "יז",
        "versenikud": "לָכֵ֗ן כֹּ֤ה אָמַר֙ אֲדֹנָ֣י יְהוִ֔ה וְנָטִ֤תִי יָדִי֙ עַל־ אֱד֔וֹם וְהִכְרַתִּ֥י מִמֶּ֖נָּה אָדָ֣ם וּבְהֵמָ֑ה וּנְתַתִּ֤יהָ חָרְבָּה֙ מִתֵּימָ֔ן וּדְדָ֖נֶה בַּחֶ֥רֶב יִפֹּֽלוּ׃ ",
        "versenonikud": "לכן כה אמר אדני יהוה ונטתי ידי על אדום והכרתי ממנה אדם ובהמה ונתתיה חרבה מתימן ודדנה בחרב יפלו "
    },
    {
        "bookchapter": "יחזקאל",
        "chapter": "כה",
        "versechapter": "יד",
        "bookseder": "יחזקאל",
        "seder": "טו",
        "verseseder": "יח",
        "versenikud": "וְנָתַתִּ֨י אֶת־ נִקְמָתִ֜י בֶּאֱד֗וֹם בְּיַד֙ עַמִּ֣י יִשְׂרָאֵ֔ל וְעָשׂ֣וּ בֶאֱד֔וֹם כְּאַפִּ֖י וְכַחֲמָתִ֑י וְיָֽדְעוּ֙ אֶת־ נִקְמָתִ֔י נְאֻ֖ם אֲדֹנָ֥י יְהוִֽה׃ ",
        "versenonikud": "ונתתי את נקמתי באדום ביד עמי ישראל ועשו באדום כאפי וכחמתי וידעו את נקמתי נאם אדני יהוה "
    },
    {
        "bookchapter": "יחזקאל",
        "chapter": "כה",
        "versechapter": "טו",
        "bookseder": "יחזקאל",
        "seder": "טו",
        "verseseder": "יט",
        "versenikud": "כֹּ֤ה אָמַר֙ אֲדֹנָ֣י יְהוִ֔ה יַ֛עַן עֲשׂ֥וֹת פְּלִשְׁתִּ֖ים בִּנְקָמָ֑ה וַיִּנָּקְמ֤וּ נָקָם֙ בִּשְׁאָ֣ט בְּנֶ֔פֶשׁ לְמַשְׁחִ֖ית אֵיבַ֥ת עוֹלָֽם׃ ",
        "versenonikud": "כה אמר אדני יהוה יען עשות פלשתים בנקמה וינקמו נקם בשאט בנפש למשחית איבת עולם "
    },
    {
        "bookchapter": "יחזקאל",
        "chapter": "כה",
        "versechapter": "טז",
        "bookseder": "יחזקאל",
        "seder": "טו",
        "verseseder": "כ",
        "versenikud": "לָכֵ֗ן כֹּ֤ה אָמַר֙ אֲדֹנָ֣י יְהוִ֔ה הִנְנִ֨י נוֹטֶ֤ה יָדִי֙ עַל־ פְּלִשְׁתִּ֔ים וְהִכְרַתִּ֖י אֶת־ כְּרֵתִ֑ים וְהַ֣אֲבַדְתִּ֔י אֶת־ שְׁאֵרִ֖ית ח֥וֹף הַיָּֽם׃ ",
        "versenonikud": "לכן כה אמר אדני יהוה הנני נוטה ידי על פלשתים והכרתי את כרתים והאבדתי את שארית חוף הים "
    },
    {
        "bookchapter": "יחזקאל",
        "chapter": "כה",
        "versechapter": "יז",
        "bookseder": "יחזקאל",
        "seder": "טו",
        "verseseder": "כא",
        "versenikud": "וְעָשִׂ֤יתִי בָם֙ נְקָמ֣וֹת גְּדֹל֔וֹת בְּתוֹכְח֖וֹת חֵמָ֑ה וְיָֽדְעוּ֙ כִּֽי־ אֲנִ֣י יְהוָ֔ה בְּתִתִּ֥י אֶת־ נִקְמָתִ֖י בָּֽם׃ ",
        "versenonikud": "ועשיתי בם נקמות גדלות בתוכחות חמה וידעו כי אני יהוה בתתי את נקמתי בם "
    },
    {
        "bookchapter": "יחזקאל",
        "chapter": "כו",
        "versechapter": "א",
        "bookseder": "יחזקאל",
        "seder": "טו",
        "verseseder": "כב",
        "versenikud": "וַיְהִ֛י בְּעַשְׁתֵּֽי־ עֶשְׂרֵ֥ה שָׁנָ֖ה בְּאֶחָ֣ד לַחֹ֑דֶשׁ הָיָ֥ה דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי בעשתי עשרה שנה באחד לחדש היה דבר יהוה אלי לאמר "
    },
    {
        "bookchapter": "יחזקאל",
        "chapter": "כו",
        "versechapter": "ב",
        "bookseder": "יחזקאל",
        "seder": "טו",
        "verseseder": "כג",
        "versenikud": "בֶּן־ אָדָ֗ם יַ֠עַן אֲשֶׁר־ אָ֨מְרָה צֹּ֤ר עַל־ יְרוּשָׁלִַ֙ם֙ הֶאָ֔ח נִשְׁבְּרָ֛ה דַּלְת֥וֹת הָעַמִּ֖ים נָסֵ֣בָּה אֵלָ֑י אִמָּלְאָ֖ה הָחֳרָֽבָה׃ ",
        "versenonikud": "בן אדם יען אשר אמרה צר על ירושלם האח נשברה דלתות העמים נסבה אלי אמלאה החרבה "
    },
    {
        "bookchapter": "יחזקאל",
        "chapter": "כו",
        "versechapter": "ג",
        "bookseder": "יחזקאל",
        "seder": "טו",
        "verseseder": "כד",
        "versenikud": "לָכֵ֗ן כֹּ֤ה אָמַר֙ אֲדֹנָ֣י יְהוִ֔ה הִנְנִ֥י עָלַ֖יִךְ צֹ֑ר וְהַעֲלֵיתִ֤י עָלַ֙יִךְ֙ גּוֹיִ֣ם רַבִּ֔ים כְּהַעֲל֥וֹת הַיָּ֖ם לְגַלָּֽיו׃ ",
        "versenonikud": "לכן כה אמר אדני יהוה הנני עליך צר והעליתי עליך גוים רבים כהעלות הים לגליו "
    },
    {
        "bookchapter": "יחזקאל",
        "chapter": "כו",
        "versechapter": "ד",
        "bookseder": "יחזקאל",
        "seder": "טו",
        "verseseder": "כה",
        "versenikud": "וְשִׁחֲת֞וּ חֹמ֣וֹת צֹ֗ר וְהָֽרְסוּ֙ מִגְדָּלֶ֔יהָ וְסִֽחֵיתִ֥י עֲפָרָ֖הּ מִמֶּ֑נָּה וְנָתַתִּ֥י אוֹתָ֖הּ לִצְחִ֥יחַ סָֽלַע׃ ",
        "versenonikud": "ושחתו חמות צר והרסו מגדליה וסחיתי עפרה ממנה ונתתי אותה לצחיח סלע "
    },
    {
        "bookchapter": "יחזקאל",
        "chapter": "כו",
        "versechapter": "ה",
        "bookseder": "יחזקאל",
        "seder": "טו",
        "verseseder": "כו",
        "versenikud": "מִשְׁטַ֨ח חֲרָמִ֤ים תִּֽהְיֶה֙ בְּת֣וֹךְ הַיָּ֔ם כִּ֚י אֲנִ֣י דִבַּ֔רְתִּי נְאֻ֖ם אֲדֹנָ֣י יְהוִ֑ה וְהָיְתָ֥ה לְבַ֖ז לַגּוֹיִֽם׃ ",
        "versenonikud": "משטח חרמים תהיה בתוך הים כי אני דברתי נאם אדני יהוה והיתה לבז לגוים "
    },
    {
        "bookchapter": "יחזקאל",
        "chapter": "כו",
        "versechapter": "ו",
        "bookseder": "יחזקאל",
        "seder": "טו",
        "verseseder": "כז",
        "versenikud": "וּבְנוֹתֶ֙יהָ֙ אֲשֶׁ֣ר בַּשָּׂדֶ֔ה בַּחֶ֖רֶב תֵּהָרַ֑גְנָה וְיָדְע֖וּ כִּי־ אֲנִ֥י יְהוָֽה׃ ",
        "versenonikud": "ובנותיה אשר בשדה בחרב תהרגנה וידעו כי אני יהוה "
    },
    {
        "bookchapter": "יחזקאל",
        "chapter": "כו",
        "versechapter": "ז",
        "bookseder": "יחזקאל",
        "seder": "טו",
        "verseseder": "כח",
        "versenikud": "כִּ֣י כֹ֤ה אָמַר֙ אֲדֹנָ֣י יְהוִ֔ה הִנְנִ֧י מֵבִ֣יא אֶל־ צֹ֗ר נְבוּכַדְרֶאצַּ֧ר מֶֽלֶךְ־ בָּבֶ֛ל מִצָּפ֖וֹן מֶ֣לֶךְ מְלָכִ֑ים בְּס֛וּס וּבְרֶ֥כֶב וּבְפָרָשִׁ֖ים וְקָהָ֥ל וְעַם־ רָֽב׃ ",
        "versenonikud": "כי כה אמר אדני יהוה הנני מביא אל צר נבוכדראצר מלך בבל מצפון מלך מלכים בסוס וברכב ובפרשים וקהל ועם רב "
    },
    {
        "bookchapter": "יחזקאל",
        "chapter": "כו",
        "versechapter": "ח",
        "bookseder": "יחזקאל",
        "seder": "טו",
        "verseseder": "כט",
        "versenikud": "בְּנוֹתַ֥יִךְ בַּשָּׂדֶ֖ה בַּחֶ֣רֶב יַהֲרֹ֑ג וְנָתַ֨ן עָלַ֜יִךְ דָּיֵ֗ק וְשָׁפַ֤ךְ עָלַ֙יִךְ֙ סֹֽלְלָ֔ה וְהֵקִ֥ים עָלַ֖יִךְ צִנָּֽה׃ ",
        "versenonikud": "בנותיך בשדה בחרב יהרג ונתן עליך דיק ושפך עליך סללה והקים עליך צנה "
    },
    {
        "bookchapter": "יחזקאל",
        "chapter": "כו",
        "versechapter": "ט",
        "bookseder": "יחזקאל",
        "seder": "טו",
        "verseseder": "ל",
        "versenikud": "וּמְחִ֣י קָֽבָלּ֔וֹ יִתֵּ֖ן בְּחֹֽמוֹתָ֑יִךְ וּמִ֨גְדְּלֹתַ֔יִךְ יִתֹּ֖ץ בְּחַרְבוֹתָֽיו׃ ",
        "versenonikud": "ומחי קבלו יתן בחמותיך ומגדלתיך יתץ בחרבותיו "
    },
    {
        "bookchapter": "יחזקאל",
        "chapter": "כו",
        "versechapter": "י",
        "bookseder": "יחזקאל",
        "seder": "טו",
        "verseseder": "לא",
        "versenikud": "מִשִּׁפְעַ֥ת סוּסָ֖יו יְכַסֵּ֣ךְ אֲבָקָ֑ם מִקּוֹל֩ פָּרַ֨שׁ וְגַלְגַּ֜ל וָרֶ֗כֶב תִּרְעַ֙שְׁנָה֙ חֽוֹמוֹתַ֔יִךְ בְּבֹאוֹ֙ בִּשְׁעָרַ֔יִךְ כִּמְבוֹאֵ֖י עִ֥יר מְבֻקָּעָֽה׃ ",
        "versenonikud": "משפעת סוסיו יכסך אבקם מקול פרש וגלגל ורכב תרעשנה חומותיך בבאו בשעריך כמבואי עיר מבקעה "
    },
    {
        "bookchapter": "יחזקאל",
        "chapter": "כו",
        "versechapter": "יא",
        "bookseder": "יחזקאל",
        "seder": "טו",
        "verseseder": "לב",
        "versenikud": "בְּפַרְס֣וֹת סוּסָ֔יו יִרְמֹ֖ס אֶת־ כָּל־ חֽוּצוֹתָ֑יִךְ עַמֵּךְ֙ בַּחֶ֣רֶב יַהֲרֹ֔ג וּמַצְּב֥וֹת עֻזֵּ֖ךְ לָאָ֥רֶץ תֵּרֵֽד׃ ",
        "versenonikud": "בפרסות סוסיו ירמס את כל חוצותיך עמך בחרב יהרג ומצבות עזך לארץ תרד "
    },
    {
        "bookchapter": "יחזקאל",
        "chapter": "כו",
        "versechapter": "יב",
        "bookseder": "יחזקאל",
        "seder": "טו",
        "verseseder": "לג",
        "versenikud": "וְשָׁלְל֣וּ חֵילֵ֗ךְ וּבָֽזְזוּ֙ רְכֻלָּתֵ֔ךְ וְהָֽרְסוּ֙ חוֹמוֹתַ֔יִךְ וּבָתֵּ֥י חֶמְדָּתֵ֖ךְ יִתֹּ֑צוּ וַאֲבָנַ֤יִךְ וְעֵצַ֙יִךְ֙ וַֽעֲפָרֵ֔ךְ בְּת֥וֹךְ מַ֖יִם יָשִֽׂימוּ׃ ",
        "versenonikud": "ושללו חילך ובזזו רכלתך והרסו חומותיך ובתי חמדתך יתצו ואבניך ועציך ועפרך בתוך מים ישימו "
    },
    {
        "bookchapter": "יחזקאל",
        "chapter": "כו",
        "versechapter": "יג",
        "bookseder": "יחזקאל",
        "seder": "טו",
        "verseseder": "לד",
        "versenikud": "וְהִשְׁבַּתִּ֖י הֲמ֣וֹן שִׁירָ֑יִךְ וְק֣וֹל כִּנּוֹרַ֔יִךְ לֹ֥א יִשָּׁמַ֖ע עֽוֹד׃ ",
        "versenonikud": "והשבתי המון שיריך וקול כנוריך לא ישמע עוד "
    },
    {
        "bookchapter": "יחזקאל",
        "chapter": "כו",
        "versechapter": "יד",
        "bookseder": "יחזקאל",
        "seder": "טו",
        "verseseder": "לה",
        "versenikud": "וּנְתַתִּ֞יךְ לִצְחִ֣יחַ סֶ֗לַע מִשְׁטַ֤ח חֲרָמִים֙ תִּֽהְיֶ֔ה לֹ֥א תִבָּנֶ֖ה ע֑וֹד כִּ֣י אֲנִ֤י יְהוָה֙ דִּבַּ֔רְתִּי נְאֻ֖ם אֲדֹנָ֥י יְהוִֽה׃ ",
        "versenonikud": "ונתתיך לצחיח סלע משטח חרמים תהיה לא תבנה עוד כי אני יהוה דברתי נאם אדני יהוה "
    },
    {
        "bookchapter": "יחזקאל",
        "chapter": "כו",
        "versechapter": "טו",
        "bookseder": "יחזקאל",
        "seder": "טו",
        "verseseder": "לו",
        "versenikud": "כֹּ֥ה אָמַ֛ר אֲדֹנָ֥י יְהוִ֖ה לְצ֑וֹר הֲלֹ֣א ׀ מִקּ֣וֹל מַפַּלְתֵּ֗ךְ בֶּאֱנֹ֨ק חָלָ֜ל בֵּהָ֤רֵֽג הֶ֙רֶג֙ בְּתוֹכֵ֔ךְ יִרְעֲשׁ֖וּ הָאִיִּֽים׃ ",
        "versenonikud": "כה אמר אדני יהוה לצור הלא  מקול מפלתך באנק חלל בהרג הרג בתוכך ירעשו האיים "
    },
    {
        "bookchapter": "יחזקאל",
        "chapter": "כו",
        "versechapter": "טז",
        "bookseder": "יחזקאל",
        "seder": "טו",
        "verseseder": "לז",
        "versenikud": "וְֽיָרְד֞וּ מֵעַ֣ל כִּסְאוֹתָ֗ם כֹּ֚ל נְשִׂיאֵ֣י הַיָּ֔ם וְהֵסִ֙ירוּ֙ אֶת־ מְעִ֣ילֵיהֶ֔ם וְאֶת־ בִּגְדֵ֥י רִקְמָתָ֖ם יִפְשֹׁ֑טוּ חֲרָד֤וֹת ׀ יִלְבָּ֙שׁוּ֙ עַל־ הָאָ֣רֶץ יֵשֵׁ֔בוּ וְחָֽרְדוּ֙ לִרְגָעִ֔ים וְשָׁמְמ֖וּ עָלָֽיִךְ׃ ",
        "versenonikud": "וירדו מעל כסאותם כל נשיאי הים והסירו את מעיליהם ואת בגדי רקמתם יפשטו חרדות  ילבשו על הארץ ישבו וחרדו לרגעים ושממו עליך "
    },
    {
        "bookchapter": "יחזקאל",
        "chapter": "כו",
        "versechapter": "יז",
        "bookseder": "יחזקאל",
        "seder": "טו",
        "verseseder": "לח",
        "versenikud": "וְנָשְׂא֨וּ עָלַ֤יִךְ קִינָה֙ וְאָ֣מְרוּ לָ֔ךְ אֵ֣יךְ אָבַ֔דְתְּ נוֹשֶׁ֖בֶת מִיַּמִּ֑ים הָעִ֣יר הַהֻלָּ֗לָה אֲשֶׁר֩ הָיְתָ֨ה חֲזָקָ֤ה בַיָּם֙ הִ֣יא וְיֹשְׁבֶ֔יהָ אֲשֶׁר־ נָתְנ֥וּ חִתִּיתָ֖ם לְכָל־ יוֹשְׁבֶֽיהָ׃ ",
        "versenonikud": "ונשאו עליך קינה ואמרו לך איך אבדת נושבת מימים העיר ההללה אשר היתה חזקה בים היא וישביה אשר נתנו חתיתם לכל יושביה "
    },
    {
        "bookchapter": "יחזקאל",
        "chapter": "כו",
        "versechapter": "יח",
        "bookseder": "יחזקאל",
        "seder": "טו",
        "verseseder": "לט",
        "versenikud": "עַתָּה֙ יֶחְרְד֣וּ הָֽאִיִּ֔ן י֖וֹם מַפַּלְתֵּ֑ךְ וְנִבְהֲל֛וּ הָאִיִּ֥ים אֲשֶׁר־ בַּיָּ֖ם מִצֵּאתֵֽךְ׃ ",
        "versenonikud": "עתה יחרדו האין יום מפלתך ונבהלו האיים אשר בים מצאתך "
    },
    {
        "bookchapter": "יחזקאל",
        "chapter": "כו",
        "versechapter": "יט",
        "bookseder": "יחזקאל",
        "seder": "טו",
        "verseseder": "מ",
        "versenikud": "כִּ֣י כֹ֤ה אָמַר֙ אֲדֹנָ֣י יְהוִ֔ה בְּתִתִּ֤י אֹתָךְ֙ עִ֣יר נֶחֱרֶ֔בֶת כֶּעָרִ֖ים אֲשֶׁ֣ר לֹֽא־ נוֹשָׁ֑בוּ בְּהַעֲל֤וֹת עָלַ֙יִךְ֙ אֶת־ תְּה֔וֹם וְכִסּ֖וּךְ הַמַּ֥יִם הָרַבִּֽים׃ ",
        "versenonikud": "כי כה אמר אדני יהוה בתתי אתך עיר נחרבת כערים אשר לא נושבו בהעלות עליך את תהום וכסוך המים הרבים "
    }
]