[
    {
        "bookchapter": "מלכים א",
        "chapter": "יא",
        "versechapter": "כח",
        "bookseder": "מלכים",
        "seder": "י",
        "verseseder": "א",
        "versenikud": "וְהָאִ֥ישׁ יָרָבְעָ֖ם גִּבּ֣וֹר חָ֑יִל וַיַּ֨רְא שְׁלֹמֹ֜ה אֶת־ הַנַּ֗עַר כִּֽי־ עֹשֵׂ֤ה מְלָאכָה֙ ה֔וּא וַיַּפְקֵ֣ד אֹת֔וֹ לְכָל־ סֵ֖בֶל בֵּ֥ית יוֹסֵֽף׃ ",
        "versenonikud": "והאיש ירבעם גבור חיל וירא שלמה את הנער כי עשה מלאכה הוא ויפקד אתו לכל סבל בית יוסף "
    },
    {
        "bookchapter": "מלכים א",
        "chapter": "יא",
        "versechapter": "כט",
        "bookseder": "מלכים",
        "seder": "י",
        "verseseder": "ב",
        "versenikud": "וַֽיְהִי֙ בָּעֵ֣ת הַהִ֔יא וְיָֽרָבְעָ֖ם יָצָ֣א מִירוּשָׁלִָ֑ם וַיִּמְצָ֣א אֹת֡וֹ אֲחִיָּה֩ הַשִּׁילֹנִ֨י הַנָּבִ֜יא בַּדֶּ֗רֶךְ וְה֤וּא מִתְכַּסֶּה֙ בְּשַׂלְמָ֣ה חֲדָשָׁ֔ה וּשְׁנֵיהֶ֥ם לְבַדָּ֖ם בַּשָּׂדֶֽה׃ ",
        "versenonikud": "ויהי בעת ההיא וירבעם יצא מירושלם וימצא אתו אחיה השילני הנביא בדרך והוא מתכסה בשלמה חדשה ושניהם לבדם בשדה "
    },
    {
        "bookchapter": "מלכים א",
        "chapter": "יא",
        "versechapter": "ל",
        "bookseder": "מלכים",
        "seder": "י",
        "verseseder": "ג",
        "versenikud": "וַיִּתְפֹּ֣שׂ אֲחִיָּ֔ה בַּשַּׂלְמָ֥ה הַחֲדָשָׁ֖ה אֲשֶׁ֣ר עָלָ֑יו וַיִּ֨קְרָעֶ֔הָ שְׁנֵ֥ים עָשָׂ֖ר קְרָעִֽים׃ ",
        "versenonikud": "ויתפש אחיה בשלמה החדשה אשר עליו ויקרעה שנים עשר קרעים "
    },
    {
        "bookchapter": "מלכים א",
        "chapter": "יא",
        "versechapter": "לא",
        "bookseder": "מלכים",
        "seder": "י",
        "verseseder": "ד",
        "versenikud": "וַיֹּ֙אמֶר֙ לְיָֽרָבְעָ֔ם קַח־ לְךָ֖ עֲשָׂרָ֣ה קְרָעִ֑ים כִּ֣י כֹה֩ אָמַ֨ר יְהוָ֜ה אֱלֹהֵ֣י יִשְׂרָאֵ֗ל הִנְנִ֨י קֹרֵ֤עַ אֶת־ הַמַּמְלָכָה֙ מִיַּ֣ד שְׁלֹמֹ֔ה וְנָתַתִּ֣י לְךָ֔ אֵ֖ת עֲשָׂרָ֥ה הַשְּׁבָטִֽים׃ ",
        "versenonikud": "ויאמר לירבעם קח לך עשרה קרעים כי כה אמר יהוה אלהי ישראל הנני קרע את הממלכה מיד שלמה ונתתי לך את עשרה השבטים "
    },
    {
        "bookchapter": "מלכים א",
        "chapter": "יא",
        "versechapter": "לב",
        "bookseder": "מלכים",
        "seder": "י",
        "verseseder": "ה",
        "versenikud": "וְהַשֵּׁ֥בֶט הָאֶחָ֖ד יִֽהְיֶה־ לּ֑וֹ לְמַ֣עַן ׀ עַבְדִּ֣י דָוִ֗ד וּלְמַ֙עַן֙ יְר֣וּשָׁלִַ֔ם הָעִיר֙ אֲשֶׁ֣ר בָּחַ֣רְתִּי בָ֔הּ מִכֹּ֖ל שִׁבְטֵ֥י יִשְׂרָאֵֽל׃ ",
        "versenonikud": "והשבט האחד יהיה לו למען  עבדי דוד ולמען ירושלם העיר אשר בחרתי בה מכל שבטי ישראל "
    },
    {
        "bookchapter": "מלכים א",
        "chapter": "יא",
        "versechapter": "לג",
        "bookseder": "מלכים",
        "seder": "י",
        "verseseder": "ו",
        "versenikud": "יַ֣עַן ׀ אֲשֶׁ֣ר עֲזָב֗וּנִי וַיִּֽשְׁתַּחֲווּ֮ לְעַשְׁתֹּרֶת֮ אֱלֹהֵ֣י צִֽדֹנִין֒ לִכְמוֹשׁ֙ אֱלֹהֵ֣י מוֹאָ֔ב וּלְמִלְכֹּ֖ם אֱלֹהֵ֣י בְנֵֽי־ עַמּ֑וֹן וְלֹֽא־ הָלְכ֣וּ בִדְרָכַ֗י לַעֲשׂ֨וֹת הַיָּשָׁ֧ר בְּעֵינַ֛י וְחֻקֹּתַ֥י וּמִשְׁפָּטַ֖י כְּדָוִ֥ד אָבִֽיו׃ ",
        "versenonikud": "יען  אשר עזבוני וישתחוו לעשתרת אלהי צדנין לכמוש אלהי מואב ולמלכם אלהי בני עמון ולא הלכו בדרכי לעשות הישר בעיני וחקתי ומשפטי כדוד אביו "
    },
    {
        "bookchapter": "מלכים א",
        "chapter": "יא",
        "versechapter": "לד",
        "bookseder": "מלכים",
        "seder": "י",
        "verseseder": "ז",
        "versenikud": "וְלֹֽא־ אֶקַּ֥ח אֶת־ כָּל־ הַמַּמְלָכָ֖ה מִיָּד֑וֹ כִּ֣י ׀ נָשִׂ֣יא אֲשִׁתֶ֗נּוּ כֹּ֚ל יְמֵ֣י חַיָּ֔יו לְמַ֨עַן דָּוִ֤ד עַבְדִּי֙ אֲשֶׁ֣ר בָּחַ֣רְתִּי אֹת֔וֹ אֲשֶׁ֥ר שָׁמַ֖ר מִצְוֺתַ֥י וְחֻקֹּתָֽי׃ ",
        "versenonikud": "ולא אקח את כל הממלכה מידו כי  נשיא אשתנו כל ימי חייו למען דוד עבדי אשר בחרתי אתו אשר שמר מצותי וחקתי "
    },
    {
        "bookchapter": "מלכים א",
        "chapter": "יא",
        "versechapter": "לה",
        "bookseder": "מלכים",
        "seder": "י",
        "verseseder": "ח",
        "versenikud": "וְלָקַחְתִּ֥י הַמְּלוּכָ֖ה מִיַּ֣ד בְּנ֑וֹ וּנְתַתִּ֣יהָ לְּךָ֔ אֵ֖ת עֲשֶׂ֥רֶת הַשְּׁבָטִֽים׃ ",
        "versenonikud": "ולקחתי המלוכה מיד בנו ונתתיה לך את עשרת השבטים "
    },
    {
        "bookchapter": "מלכים א",
        "chapter": "יא",
        "versechapter": "לו",
        "bookseder": "מלכים",
        "seder": "י",
        "verseseder": "ט",
        "versenikud": "וְלִבְנ֖וֹ אֶתֵּ֣ן שֵֽׁבֶט־ אֶחָ֑ד לְמַ֣עַן הֱיֽוֹת־ נִ֣יר לְדָֽוִיד־ עַ֠בְדִּי כָּֽל־ הַיָּמִ֤ים ׀ לְפָנַי֙ בִּיר֣וּשָׁלִַ֔ם הָעִיר֙ אֲשֶׁ֣ר בָּחַ֣רְתִּי לִ֔י לָשׂ֥וּם שְׁמִ֖י שָֽׁם׃ ",
        "versenonikud": "ולבנו אתן שבט אחד למען היות ניר לדויד עבדי כל הימים  לפני בירושלם העיר אשר בחרתי לי לשום שמי שם "
    },
    {
        "bookchapter": "מלכים א",
        "chapter": "יא",
        "versechapter": "לז",
        "bookseder": "מלכים",
        "seder": "י",
        "verseseder": "י",
        "versenikud": "וְאֹתְךָ֣ אֶקַּ֔ח וּמָ֣לַכְתָּ֔ בְּכֹ֥ל אֲשֶׁר־ תְּאַוֶּ֖ה נַפְשֶׁ֑ךָ וְהָיִ֥יתָ מֶּ֖לֶךְ עַל־ יִשְׂרָאֵֽל׃ ",
        "versenonikud": "ואתך אקח ומלכת בכל אשר תאוה נפשך והיית מלך על ישראל "
    },
    {
        "bookchapter": "מלכים א",
        "chapter": "יא",
        "versechapter": "לח",
        "bookseder": "מלכים",
        "seder": "י",
        "verseseder": "יא",
        "versenikud": "וְהָיָ֗ה אִם־ תִּשְׁמַע֮ אֶת־ כָּל־ אֲשֶׁ֣ר אֲצַוֶּךָ֒ וְהָלַכְתָּ֣ בִדְרָכַ֗י וְעָשִׂ֨יתָ הַיָּשָׁ֤ר בְּעֵינַי֙ לִשְׁמ֤וֹר חֻקּוֹתַי֙ וּמִצְוֺתַ֔י כַּאֲשֶׁ֥ר עָשָׂ֖ה דָּוִ֣ד עַבְדִּ֑י וְהָיִ֣יתִי עִמָּ֗ךְ וּבָנִ֨יתִי לְךָ֤ בַֽיִת־ נֶאֱמָן֙ כַּאֲשֶׁ֣ר בָּנִ֣יתִי לְדָוִ֔ד וְנָתַתִּ֥י לְךָ֖ אֶת־ יִשְׂרָאֵֽל׃ ",
        "versenonikud": "והיה אם תשמע את כל אשר אצוך והלכת בדרכי ועשית הישר בעיני לשמור חקותי ומצותי כאשר עשה דוד עבדי והייתי עמך ובניתי לך בית נאמן כאשר בניתי לדוד ונתתי לך את ישראל "
    },
    {
        "bookchapter": "מלכים א",
        "chapter": "יא",
        "versechapter": "לט",
        "bookseder": "מלכים",
        "seder": "י",
        "verseseder": "יב",
        "versenikud": "וַֽאעַנֶּ֛ה אֶת־ זֶ֥רַע דָּוִ֖ד לְמַ֣עַן זֹ֑את אַ֖ךְ לֹ֥א כָל־ הַיָּמִֽים׃ ",
        "versenonikud": "ואענה את זרע דוד למען זאת אך לא כל הימים "
    },
    {
        "bookchapter": "מלכים א",
        "chapter": "יא",
        "versechapter": "מ",
        "bookseder": "מלכים",
        "seder": "י",
        "verseseder": "יג",
        "versenikud": "וַיְבַקֵּ֥שׁ שְׁלֹמֹ֖ה לְהָמִ֣ית אֶת־ יָרָבְעָ֑ם וַיָּ֣קָם יָרָבְעָ֗ם וַיִּבְרַ֤ח מִצְרַ֙יִם֙ אֶל־ שִׁישַׁ֣ק מֶֽלֶךְ־ מִצְרַ֔יִם וַיְהִ֥י בְמִצְרַ֖יִם עַד־ מ֥וֹת שְׁלֹמֹֽה׃ ",
        "versenonikud": "ויבקש שלמה להמית את ירבעם ויקם ירבעם ויברח מצרים אל שישק מלך מצרים ויהי במצרים עד מות שלמה "
    },
    {
        "bookchapter": "מלכים א",
        "chapter": "יא",
        "versechapter": "מא",
        "bookseder": "מלכים",
        "seder": "י",
        "verseseder": "יד",
        "versenikud": "וְיֶ֨תֶר דִּבְרֵ֧י שְׁלֹמֹ֛ה וְכָל־ אֲשֶׁ֥ר עָשָׂ֖ה וְחָכְמָת֑וֹ הֲלֽוֹא־ הֵ֣ם כְּתֻבִ֔ים עַל־ סֵ֖פֶר דִּבְרֵ֥י שְׁלֹמֹֽה׃ ",
        "versenonikud": "ויתר דברי שלמה וכל אשר עשה וחכמתו הלוא הם כתבים על ספר דברי שלמה "
    },
    {
        "bookchapter": "מלכים א",
        "chapter": "יא",
        "versechapter": "מב",
        "bookseder": "מלכים",
        "seder": "י",
        "verseseder": "טו",
        "versenikud": "וְהַיָּמִ֗ים אֲשֶׁר֩ מָלַ֨ךְ שְׁלֹמֹ֤ה בִירוּשָׁלִַ֙ם֙ עַל־ כָּל־ יִשְׂרָאֵ֔ל אַרְבָּעִ֖ים שָׁנָֽה׃ ",
        "versenonikud": "והימים אשר מלך שלמה בירושלם על כל ישראל ארבעים שנה "
    },
    {
        "bookchapter": "מלכים א",
        "chapter": "יא",
        "versechapter": "מג",
        "bookseder": "מלכים",
        "seder": "י",
        "verseseder": "טז",
        "versenikud": "וַיִּשְׁכַּ֤ב שְׁלֹמֹה֙ עִם־ אֲבֹתָ֔יו וַיִּ֨קָּבֵ֔ר בְּעִ֖יר דָּוִ֣ד אָבִ֑יו וַיִּמְלֹ֛ךְ רְחַבְעָ֥ם בְּנ֖וֹ תַּחְתָּֽיו׃ ",
        "versenonikud": "וישכב שלמה עם אבתיו ויקבר בעיר דוד אביו וימלך רחבעם בנו תחתיו "
    },
    {
        "bookchapter": "מלכים א",
        "chapter": "יב",
        "versechapter": "א",
        "bookseder": "מלכים",
        "seder": "י",
        "verseseder": "יז",
        "versenikud": "וַיֵּ֥לֶךְ רְחַבְעָ֖ם שְׁכֶ֑ם כִּ֥י שְׁכֶ֛ם בָּ֥א כָל־ יִשְׂרָאֵ֖ל לְהַמְלִ֥יךְ אֹתֽוֹ׃ ",
        "versenonikud": "וילך רחבעם שכם כי שכם בא כל ישראל להמליך אתו "
    },
    {
        "bookchapter": "מלכים א",
        "chapter": "יב",
        "versechapter": "ב",
        "bookseder": "מלכים",
        "seder": "י",
        "verseseder": "יח",
        "versenikud": "וַיְהִ֞י כִּשְׁמֹ֣עַ ׀ יָרָבְעָ֣ם בֶּן־ נְבָ֗ט וְהוּא֙ עוֹדֶ֣נּוּ בְמִצְרַ֔יִם אֲשֶׁ֣ר בָּרַ֔ח מִפְּנֵ֖י הַמֶּ֣לֶךְ שְׁלֹמֹ֑ה וַיֵּ֥שֶׁב יָרָבְעָ֖ם בְּמִצְרָֽיִם׃ ",
        "versenonikud": "ויהי כשמע  ירבעם בן נבט והוא עודנו במצרים אשר ברח מפני המלך שלמה וישב ירבעם במצרים "
    },
    {
        "bookchapter": "מלכים א",
        "chapter": "יב",
        "versechapter": "ג",
        "bookseder": "מלכים",
        "seder": "י",
        "verseseder": "יט",
        "versenikud": "וַֽיִּשְׁלְחוּ֙ וַיִּקְרְאוּ־ ל֔וֹ ויבאו וַיָּבֹ֥א יָרָבְעָ֖ם וְכָל־ קְהַ֣ל יִשְׂרָאֵ֑ל וַֽיְדַבְּר֔וּ אֶל־ רְחַבְעָ֖ם לֵאמֹֽר׃ ",
        "versenonikud": "וישלחו ויקראו לו ויבאו ויבא ירבעם וכל קהל ישראל וידברו אל רחבעם לאמר "
    },
    {
        "bookchapter": "מלכים א",
        "chapter": "יב",
        "versechapter": "ד",
        "bookseder": "מלכים",
        "seder": "י",
        "verseseder": "כ",
        "versenikud": "אָבִ֖יךָ הִקְשָׁ֣ה אֶת־ עֻלֵּ֑נוּ וְאַתָּ֡ה עַתָּ֣ה הָקֵל֩ מֵעֲבֹדַ֨ת אָבִ֜יךָ הַקָּשָׁ֗ה וּמֵעֻלּ֧וֹ הַכָּבֵ֛ד אֲשֶׁר־ נָתַ֥ן עָלֵ֖ינוּ וְנַעַבְדֶֽךָּ׃ ",
        "versenonikud": "אביך הקשה את עלנו ואתה עתה הקל מעבדת אביך הקשה ומעלו הכבד אשר נתן עלינו ונעבדך "
    },
    {
        "bookchapter": "מלכים א",
        "chapter": "יב",
        "versechapter": "ה",
        "bookseder": "מלכים",
        "seder": "י",
        "verseseder": "כא",
        "versenikud": "וַיֹּ֣אמֶר אֲלֵיהֶ֗ם לְכ֥וּ עֹ֛ד שְׁלֹשָׁ֥ה יָמִ֖ים וְשׁ֣וּבוּ אֵלָ֑י וַיֵּלְכ֖וּ הָעָֽם׃ ",
        "versenonikud": "ויאמר אליהם לכו עד שלשה ימים ושובו אלי וילכו העם "
    },
    {
        "bookchapter": "מלכים א",
        "chapter": "יב",
        "versechapter": "ו",
        "bookseder": "מלכים",
        "seder": "י",
        "verseseder": "כב",
        "versenikud": "וַיִּוָּעַ֞ץ הַמֶּ֣לֶךְ רְחַבְעָ֗ם אֶת־ הַזְּקֵנִים֙ אֲשֶׁר־ הָי֣וּ עֹמְדִ֗ים אֶת־ פְּנֵי֙ שְׁלֹמֹ֣ה אָבִ֔יו בִּֽהְיֹת֥וֹ חַ֖י לֵאמֹ֑ר אֵ֚יךְ אַתֶּ֣ם נֽוֹעָצִ֔ים לְהָשִׁ֥יב אֶת־ הָֽעָם־ הַזֶּ֖ה דָּבָֽר׃ ",
        "versenonikud": "ויועץ המלך רחבעם את הזקנים אשר היו עמדים את פני שלמה אביו בהיתו חי לאמר איך אתם נועצים להשיב את העם הזה דבר "
    },
    {
        "bookchapter": "מלכים א",
        "chapter": "יב",
        "versechapter": "ז",
        "bookseder": "מלכים",
        "seder": "י",
        "verseseder": "כג",
        "versenikud": "וידבר וַיְדַבְּר֨וּ אֵלָ֜יו לֵאמֹ֗ר אִם־ הַ֠יּוֹם תִּֽהְיֶה־ עֶ֜בֶד לָעָ֤ם הַזֶּה֙ וַֽעֲבַדְתָּ֔ם וַעֲנִיתָ֕ם וְדִבַּרְתָּ֥ אֲלֵיהֶ֖ם דְּבָרִ֣ים טוֹבִ֑ים וְהָי֥וּ לְךָ֛ עֲבָדִ֖ים כָּל־ הַיָּמִֽים׃ ",
        "versenonikud": "וידבר וידברו אליו לאמר אם היום תהיה עבד לעם הזה ועבדתם ועניתם ודברת אליהם דברים טובים והיו לך עבדים כל הימים "
    },
    {
        "bookchapter": "מלכים א",
        "chapter": "יב",
        "versechapter": "ח",
        "bookseder": "מלכים",
        "seder": "י",
        "verseseder": "כד",
        "versenikud": "וַֽיַּעֲזֹ֛ב אֶת־ עֲצַ֥ת הַזְּקֵנִ֖ים אֲשֶׁ֣ר יְעָצֻ֑הוּ וַיִּוָּעַ֗ץ אֶת־ הַיְלָדִים֙ אֲשֶׁ֣ר גָּדְל֣וּ אִתּ֔וֹ אֲשֶׁ֥ר הָעֹמְדִ֖ים לְפָנָֽיו׃ ",
        "versenonikud": "ויעזב את עצת הזקנים אשר יעצהו ויועץ את הילדים אשר גדלו אתו אשר העמדים לפניו "
    },
    {
        "bookchapter": "מלכים א",
        "chapter": "יב",
        "versechapter": "ט",
        "bookseder": "מלכים",
        "seder": "י",
        "verseseder": "כה",
        "versenikud": "וַיֹּ֣אמֶר אֲלֵיהֶ֗ם מָ֚ה אַתֶּ֣ם נֽוֹעָצִ֔ים וְנָשִׁ֥יב דָּבָ֖ר אֶת־ הָעָ֣ם הַזֶּ֑ה אֲשֶׁ֨ר דִּבְּר֤וּ אֵלַי֙ לֵאמֹ֔ר הָקֵל֙ מִן־ הָעֹ֔ל אֲשֶׁר־ נָתַ֥ן אָבִ֖יךָ עָלֵֽינוּ׃ ",
        "versenonikud": "ויאמר אליהם מה אתם נועצים ונשיב דבר את העם הזה אשר דברו אלי לאמר הקל מן העל אשר נתן אביך עלינו "
    },
    {
        "bookchapter": "מלכים א",
        "chapter": "יב",
        "versechapter": "י",
        "bookseder": "מלכים",
        "seder": "י",
        "verseseder": "כו",
        "versenikud": "וַיְדַבְּר֣וּ אֵלָ֗יו הַיְלָדִים֙ אֲשֶׁ֨ר גָּדְל֣וּ אִתּוֹ֮ לֵאמֹר֒ כֹּֽה־ תֹאמַ֣ר לָעָ֣ם הַזֶּ֡ה אֲשֶׁר֩ דִּבְּר֨וּ אֵלֶ֜יךָ לֵאמֹ֗ר אָבִ֙יךָ֙ הִכְבִּ֣יד אֶת־ עֻלֵּ֔נוּ וְאַתָּ֖ה הָקֵ֣ל מֵעָלֵ֑ינוּ כֹּ֚ה תְּדַבֵּ֣ר אֲלֵיהֶ֔ם קָֽטָנִּ֥י עָבָ֖ה מִמָּתְנֵ֥י אָבִֽי׃ ",
        "versenonikud": "וידברו אליו הילדים אשר גדלו אתו לאמר כה תאמר לעם הזה אשר דברו אליך לאמר אביך הכביד את עלנו ואתה הקל מעלינו כה תדבר אליהם קטני עבה ממתני אבי "
    },
    {
        "bookchapter": "מלכים א",
        "chapter": "יב",
        "versechapter": "יא",
        "bookseder": "מלכים",
        "seder": "י",
        "verseseder": "כז",
        "versenikud": "וְעַתָּ֗ה אָבִי֙ הֶעְמִ֤יס עֲלֵיכֶם֙ עֹ֣ל כָּבֵ֔ד וַאֲנִ֖י אוֹסִ֣יף עַֽל־ עֻלְּכֶ֑ם אָבִ֗י יִסַּ֤ר אֶתְכֶם֙ בַּשּׁוֹטִ֔ים וַאֲנִ֕י אֲיַסֵּ֥ר אֶתְכֶ֖ם בָּעַקְרַבִּֽים׃ ",
        "versenonikud": "ועתה אבי העמיס עליכם על כבד ואני אוסיף על עלכם אבי יסר אתכם בשוטים ואני איסר אתכם בעקרבים "
    },
    {
        "bookchapter": "מלכים א",
        "chapter": "יב",
        "versechapter": "יב",
        "bookseder": "מלכים",
        "seder": "י",
        "verseseder": "כח",
        "versenikud": "ויבו וַיָּב֨וֹא יָרָבְעָ֧ם וְכָל־ הָעָ֛ם אֶל־ רְחַבְעָ֖ם בַּיּ֣וֹם הַשְּׁלִישִׁ֑י כַּאֲשֶׁ֨ר דִּבֶּ֤ר הַמֶּ֙לֶךְ֙ לֵאמֹ֔ר שׁ֥וּבוּ אֵלַ֖י בַּיּ֥וֹם הַשְּׁלִישִֽׁי׃ ",
        "versenonikud": "ויבו ויבוא ירבעם וכל העם אל רחבעם ביום השלישי כאשר דבר המלך לאמר שובו אלי ביום השלישי "
    },
    {
        "bookchapter": "מלכים א",
        "chapter": "יב",
        "versechapter": "יג",
        "bookseder": "מלכים",
        "seder": "י",
        "verseseder": "כט",
        "versenikud": "וַיַּ֧עַן הַמֶּ֛לֶךְ אֶת־ הָעָ֖ם קָשָׁ֑ה וַֽיַּעֲזֹ֛ב אֶת־ עֲצַ֥ת הַזְּקֵנִ֖ים אֲשֶׁ֥ר יְעָצֻֽהוּ׃ ",
        "versenonikud": "ויען המלך את העם קשה ויעזב את עצת הזקנים אשר יעצהו "
    },
    {
        "bookchapter": "מלכים א",
        "chapter": "יב",
        "versechapter": "יד",
        "bookseder": "מלכים",
        "seder": "י",
        "verseseder": "ל",
        "versenikud": "וַיְדַבֵּ֣ר אֲלֵיהֶ֗ם כַּעֲצַ֤ת הַיְלָדִים֙ לֵאמֹ֔ר אָבִי֙ הִכְבִּ֣יד אֶֽת־ עֻלְּכֶ֔ם וַאֲנִ֖י אֹסִ֣יף עַֽל־ עֻלְּכֶ֑ם אָבִ֗י יִסַּ֤ר אֶתְכֶם֙ בַּשּׁוֹטִ֔ים וַאֲנִ֕י אֲיַסֵּ֥ר אֶתְכֶ֖ם בָּעַקְרַבִּֽים׃ ",
        "versenonikud": "וידבר אליהם כעצת הילדים לאמר אבי הכביד את עלכם ואני אסיף על עלכם אבי יסר אתכם בשוטים ואני איסר אתכם בעקרבים "
    },
    {
        "bookchapter": "מלכים א",
        "chapter": "יב",
        "versechapter": "טו",
        "bookseder": "מלכים",
        "seder": "י",
        "verseseder": "לא",
        "versenikud": "וְלֹֽא־ שָׁמַ֥ע הַמֶּ֖לֶךְ אֶל־ הָעָ֑ם כִּֽי־ הָיְתָ֤ה סִבָּה֙ מֵעִ֣ם יְהוָ֔ה לְמַ֜עַן הָקִ֣ים אֶת־ דְּבָר֗וֹ אֲשֶׁ֨ר דִּבֶּ֤ר יְהוָה֙ בְּיַד֙ אֲחִיָּ֣ה הַשִּׁילֹנִ֔י אֶל־ יָרָבְעָ֖ם בֶּן־ נְבָֽט׃ ",
        "versenonikud": "ולא שמע המלך אל העם כי היתה סבה מעם יהוה למען הקים את דברו אשר דבר יהוה ביד אחיה השילני אל ירבעם בן נבט "
    },
    {
        "bookchapter": "מלכים א",
        "chapter": "יב",
        "versechapter": "טז",
        "bookseder": "מלכים",
        "seder": "י",
        "verseseder": "לב",
        "versenikud": "וַיַּ֣רְא כָּל־ יִשְׂרָאֵ֗ל כִּ֠י לֹֽא־ שָׁמַ֣ע הַמֶּלֶךְ֮ אֲלֵיהֶם֒ וַיָּשִׁ֣בוּ הָעָ֣ם אֶת־ הַמֶּ֣לֶךְ דָּבָ֣ר ׀ לֵאמֹ֡ר מַה־ לָּנוּ֩ חֵ֨לֶק בְּדָוִ֜ד וְלֹֽא־ נַחֲלָ֣ה בְּבֶן־ יִשַׁ֗י לְאֹהָלֶ֙יךָ֙ יִשְׂרָאֵ֔ל עַתָּ֕ה רְאֵ֥ה בֵיתְךָ֖ דָּוִ֑ד וַיֵּ֥לֶךְ יִשְׂרָאֵ֖ל לְאֹהָלָֽיו׃ ",
        "versenonikud": "וירא כל ישראל כי לא שמע המלך אליהם וישבו העם את המלך דבר  לאמר מה לנו חלק בדוד ולא נחלה בבן ישי לאהליך ישראל עתה ראה ביתך דוד וילך ישראל לאהליו "
    },
    {
        "bookchapter": "מלכים א",
        "chapter": "יב",
        "versechapter": "יז",
        "bookseder": "מלכים",
        "seder": "י",
        "verseseder": "לג",
        "versenikud": "וּבְנֵ֣י יִשְׂרָאֵ֔ל הַיֹּשְׁבִ֖ים בְּעָרֵ֣י יְהוּדָ֑ה וַיִּמְלֹ֥ךְ עֲלֵיהֶ֖ם רְחַבְעָֽם׃ ",
        "versenonikud": "ובני ישראל הישבים בערי יהודה וימלך עליהם רחבעם "
    },
    {
        "bookchapter": "מלכים א",
        "chapter": "יב",
        "versechapter": "יח",
        "bookseder": "מלכים",
        "seder": "י",
        "verseseder": "לד",
        "versenikud": "וַיִּשְׁלַ֞ח הַמֶּ֣לֶךְ רְחַבְעָ֗ם אֶת־ אֲדֹרָם֙ אֲשֶׁ֣ר עַל־ הַמַּ֔ס וַיִּרְגְּמ֨וּ כָל־ יִשְׂרָאֵ֥ל בּ֛וֹ אֶ֖בֶן וַיָּמֹ֑ת וְהַמֶּ֣לֶךְ רְחַבְעָ֗ם הִתְאַמֵּץ֙ לַעֲל֣וֹת בַּמֶּרְכָּבָ֔ה לָנ֖וּס יְרוּשָׁלִָֽם׃ ",
        "versenonikud": "וישלח המלך רחבעם את אדרם אשר על המס וירגמו כל ישראל בו אבן וימת והמלך רחבעם התאמץ לעלות במרכבה לנוס ירושלם "
    },
    {
        "bookchapter": "מלכים א",
        "chapter": "יב",
        "versechapter": "יט",
        "bookseder": "מלכים",
        "seder": "י",
        "verseseder": "לה",
        "versenikud": "וַיִּפְשְׁע֤וּ יִשְׂרָאֵל֙ בְּבֵ֣ית דָּוִ֔ד עַ֖ד הַיּ֥וֹם הַזֶּֽה׃ ",
        "versenonikud": "ויפשעו ישראל בבית דוד עד היום הזה "
    },
    {
        "bookchapter": "מלכים א",
        "chapter": "יב",
        "versechapter": "כ",
        "bookseder": "מלכים",
        "seder": "י",
        "verseseder": "לו",
        "versenikud": "וַיְהִ֞י כִּשְׁמֹ֤עַ כָּל־ יִשְׂרָאֵל֙ כִּֽי־ שָׁ֣ב יָרָבְעָ֔ם וַֽיִּשְׁלְח֗וּ וַיִּקְרְא֤וּ אֹתוֹ֙ אֶל־ הָ֣עֵדָ֔ה וַיַּמְלִ֥יכוּ אֹת֖וֹ עַל־ כָּל־ יִשְׂרָאֵ֑ל לֹ֤א הָיָה֙ אַחֲרֵ֣י בֵית־ דָּוִ֔ד זוּלָתִ֥י שֵֽׁבֶט־ יְהוּדָ֖ה לְבַדּֽוֹ׃ ",
        "versenonikud": "ויהי כשמע כל ישראל כי שב ירבעם וישלחו ויקראו אתו אל העדה וימליכו אתו על כל ישראל לא היה אחרי בית דוד זולתי שבט יהודה לבדו "
    },
    {
        "bookchapter": "מלכים א",
        "chapter": "יב",
        "versechapter": "כא",
        "bookseder": "מלכים",
        "seder": "י",
        "verseseder": "לז",
        "versenikud": "ויבאו וַיָּבֹ֣א רְחַבְעָם֮ יְרוּשָׁלִַם֒ וַיַּקְהֵל֩ אֶת־ כָּל־ בֵּ֨ית יְהוּדָ֜ה וְאֶת־ שֵׁ֣בֶט בִּנְיָמִ֗ן מֵאָ֨ה וּשְׁמֹנִ֥ים אֶ֛לֶף בָּח֖וּר עֹשֵׂ֣ה מִלְחָמָ֑ה לְהִלָּחֵם֙ עִם־ בֵּ֣ית יִשְׂרָאֵ֔ל לְהָשִׁיב֙ אֶת־ הַמְּלוּכָ֔ה לִרְחַבְעָ֖ם בֶּן־ שְׁלֹמֹֽה׃ ",
        "versenonikud": "ויבאו ויבא רחבעם ירושלם ויקהל את כל בית יהודה ואת שבט בנימן מאה ושמנים אלף בחור עשה מלחמה להלחם עם בית ישראל להשיב את המלוכה לרחבעם בן שלמה "
    },
    {
        "bookchapter": "מלכים א",
        "chapter": "יב",
        "versechapter": "כב",
        "bookseder": "מלכים",
        "seder": "י",
        "verseseder": "לח",
        "versenikud": "וַיְהִי֙ דְּבַ֣ר הָֽאֱלֹהִ֔ים אֶל־ שְׁמַעְיָ֥ה אִישׁ־ הָאֱלֹהִ֖ים לֵאמֹֽר׃ ",
        "versenonikud": "ויהי דבר האלהים אל שמעיה איש האלהים לאמר "
    },
    {
        "bookchapter": "מלכים א",
        "chapter": "יב",
        "versechapter": "כג",
        "bookseder": "מלכים",
        "seder": "י",
        "verseseder": "לט",
        "versenikud": "אֱמֹ֗ר אֶל־ רְחַבְעָ֤ם בֶּן־ שְׁלֹמֹה֙ מֶ֣לֶךְ יְהוּדָ֔ה וְאֶל־ כָּל־ בֵּ֥ית יְהוּדָ֖ה וּבִנְיָמִ֑ין וְיֶ֥תֶר הָעָ֖ם לֵאמֹֽר׃ ",
        "versenonikud": "אמר אל רחבעם בן שלמה מלך יהודה ואל כל בית יהודה ובנימין ויתר העם לאמר "
    }
]