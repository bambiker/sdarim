[
    {
        "bookchapter": "בראשית",
        "chapter": "ו",
        "versechapter": "ט",
        "bookseder": "בראשית",
        "seder": "ה",
        "verseseder": "א",
        "parasha": "נח",
        "versenikud": "אֵ֚לֶּה תּוֹלְדֹ֣ת נֹ֔חַ נֹ֗חַ אִ֥ישׁ צַדִּ֛יק תָּמִ֥ים הָיָ֖ה בְּדֹֽרֹתָ֑יו אֶת־ הָֽאֱלֹהִ֖ים הִֽתְהַלֶּךְ־ נֹֽחַ׃ ",
        "versenonikud": "אלה תולדת נח נח איש צדיק תמים היה בדרתיו את האלהים התהלך נח "
    },
    {
        "bookchapter": "בראשית",
        "chapter": "ו",
        "versechapter": "י",
        "bookseder": "בראשית",
        "seder": "ה",
        "verseseder": "ב",
        "parasha": "נח",
        "versenikud": "וַיּ֥וֹלֶד נֹ֖חַ שְׁלֹשָׁ֣ה בָנִ֑ים אֶת־ שֵׁ֖ם אֶת־ חָ֥ם וְאֶת־ יָֽפֶת׃ ",
        "versenonikud": "ויולד נח שלשה בנים את שם את חם ואת יפת "
    },
    {
        "bookchapter": "בראשית",
        "chapter": "ו",
        "versechapter": "יא",
        "bookseder": "בראשית",
        "seder": "ה",
        "verseseder": "ג",
        "parasha": "נח",
        "versenikud": "וַתִּשָּׁחֵ֥ת הָאָ֖רֶץ לִפְנֵ֣י הָֽאֱלֹהִ֑ים וַתִּמָּלֵ֥א הָאָ֖רֶץ חָמָֽס׃ ",
        "versenonikud": "ותשחת הארץ לפני האלהים ותמלא הארץ חמס "
    },
    {
        "bookchapter": "בראשית",
        "chapter": "ו",
        "versechapter": "יב",
        "bookseder": "בראשית",
        "seder": "ה",
        "verseseder": "ד",
        "parasha": "נח",
        "versenikud": "וַיַּ֧רְא אֱלֹהִ֛ים אֶת־ הָאָ֖רֶץ וְהִנֵּ֣ה נִשְׁחָ֑תָה כִּֽי־ הִשְׁחִ֧ית כָּל־ בָּשָׂ֛ר אֶת־ דַּרְכּ֖וֹ עַל־ הָאָֽרֶץ׃ {ס}",
        "versenonikud": "וירא אלהים את הארץ והנה נשחתה כי השחית כל בשר את דרכו על הארץ "
    },
    {
        "bookchapter": "בראשית",
        "chapter": "ו",
        "versechapter": "יג",
        "bookseder": "בראשית",
        "seder": "ה",
        "verseseder": "ה",
        "parasha": "נח",
        "versenikud": "וַיֹּ֨אמֶר אֱלֹהִ֜ים לְנֹ֗חַ קֵ֤ץ כָּל־ בָּשָׂר֙ בָּ֣א לְפָנַ֔י כִּֽי־ מָלְאָ֥ה הָאָ֛רֶץ חָמָ֖ס מִפְּנֵיהֶ֑ם וְהִנְנִ֥י מַשְׁחִיתָ֖ם אֶת־ הָאָֽרֶץ׃ ",
        "versenonikud": "ויאמר אלהים לנח קץ כל בשר בא לפני כי מלאה הארץ חמס מפניהם והנני משחיתם את הארץ "
    },
    {
        "bookchapter": "בראשית",
        "chapter": "ו",
        "versechapter": "יד",
        "bookseder": "בראשית",
        "seder": "ה",
        "verseseder": "ו",
        "parasha": "נח",
        "versenikud": "עֲשֵׂ֤ה לְךָ֙ תֵּבַ֣ת עֲצֵי־ גֹ֔פֶר קִנִּ֖ים תַּֽעֲשֶׂ֣ה אֶת־ הַתֵּבָ֑ה וְכָֽפַרְתָּ֥ אֹתָ֛הּ מִבַּ֥יִת וּמִח֖וּץ בַּכֹּֽפֶר׃ ",
        "versenonikud": "עשה לך תבת עצי גפר קנים תעשה את התבה וכפרת אתה מבית ומחוץ בכפר "
    },
    {
        "bookchapter": "בראשית",
        "chapter": "ו",
        "versechapter": "טו",
        "bookseder": "בראשית",
        "seder": "ה",
        "verseseder": "ז",
        "parasha": "נח",
        "versenikud": "וְזֶ֕ה אֲשֶׁ֥ר תַּֽעֲשֶׂ֖ה אֹתָ֑הּ שְׁלֹ֧שׁ מֵא֣וֹת אַמָּ֗ה אֹ֚רֶךְ הַתֵּבָ֔ה חֲמִשִּׁ֤ים אַמָּה֙ רָחְבָּ֔הּ וּשְׁלֹשִׁ֥ים אַמָּ֖ה קוֹמָתָֽהּ׃ ",
        "versenonikud": "וזה אשר תעשה אתה שלש מאות אמה ארך התבה חמשים אמה רחבה ושלשים אמה קומתה "
    },
    {
        "bookchapter": "בראשית",
        "chapter": "ו",
        "versechapter": "טז",
        "bookseder": "בראשית",
        "seder": "ה",
        "verseseder": "ח",
        "parasha": "נח",
        "versenikud": "צֹ֣הַר ׀ תַּֽעֲשֶׂ֣ה לַתֵּבָ֗ה וְאֶל־ אַמָּה֙ תְּכַלֶ֣נָּה מִלְמַ֔עְלָה וּפֶ֥תַח הַתֵּבָ֖ה בְּצִדָּ֣הּ תָּשִׂ֑ים תַּחְתִּיִּ֛ם שְׁנִיִּ֥ם וּשְׁלִשִׁ֖ים תַּֽעֲשֶֽׂהָ׃ ",
        "versenonikud": "צהר  תעשה לתבה ואל אמה תכלנה מלמעלה ופתח התבה בצדה תשים תחתים שנים ושלשים תעשה "
    },
    {
        "bookchapter": "בראשית",
        "chapter": "ו",
        "versechapter": "יז",
        "bookseder": "בראשית",
        "seder": "ה",
        "verseseder": "ט",
        "parasha": "נח",
        "versenikud": "וַאֲנִ֗י הִנְנִי֩ מֵבִ֨יא אֶת־ הַמַּבּ֥וּל מַ֙יִם֙ עַל־ הָאָ֔רֶץ לְשַׁחֵ֣ת כָּל־ בָּשָׂ֗ר אֲשֶׁר־ בּוֹ֙ ר֣וּחַ חַיִּ֔ים מִתַּ֖חַת הַשָּׁמָ֑יִם כֹּ֥ל אֲשֶׁר־ בָּאָ֖רֶץ יִגְוָֽע׃ ",
        "versenonikud": "ואני הנני מביא את המבול מים על הארץ לשחת כל בשר אשר בו רוח חיים מתחת השמים כל אשר בארץ יגוע "
    },
    {
        "bookchapter": "בראשית",
        "chapter": "ו",
        "versechapter": "יח",
        "bookseder": "בראשית",
        "seder": "ה",
        "verseseder": "י",
        "parasha": "נח",
        "versenikud": "וַהֲקִמֹתִ֥י אֶת־ בְּרִיתִ֖י אִתָּ֑ךְ וּבָאתָ֙ אֶל־ הַתֵּבָ֔ה אַתָּ֕ה וּבָנֶ֛יךָ וְאִשְׁתְּךָ֥ וּנְשֵֽׁי־ בָנֶ֖יךָ אִתָּֽךְ׃ ",
        "versenonikud": "והקמתי את בריתי אתך ובאת אל התבה אתה ובניך ואשתך ונשי בניך אתך "
    },
    {
        "bookchapter": "בראשית",
        "chapter": "ו",
        "versechapter": "יט",
        "bookseder": "בראשית",
        "seder": "ה",
        "verseseder": "יא",
        "parasha": "נח",
        "versenikud": "וּמִכָּל־ הָ֠חַי מִֽכָּל־ בָּשָׂ֞ר שְׁנַ֧יִם מִכֹּ֛ל תָּבִ֥יא אֶל־ הַתֵּבָ֖ה לְהַחֲיֹ֣ת אִתָּ֑ךְ זָכָ֥ר וּנְקֵבָ֖ה יִֽהְיֽוּ׃ ",
        "versenonikud": "ומכל החי מכל בשר שנים מכל תביא אל התבה להחית אתך זכר ונקבה יהיו "
    },
    {
        "bookchapter": "בראשית",
        "chapter": "ו",
        "versechapter": "כ",
        "bookseder": "בראשית",
        "seder": "ה",
        "verseseder": "יב",
        "parasha": "נח",
        "versenikud": "מֵהָע֣וֹף לְמִינֵ֗הוּ וּמִן־ הַבְּהֵמָה֙ לְמִינָ֔הּ מִכֹּ֛ל רֶ֥מֶשׂ הָֽאֲדָמָ֖ה לְמִינֵ֑הוּ שְׁנַ֧יִם מִכֹּ֛ל יָבֹ֥אוּ אֵלֶ֖יךָ לְהַֽחֲיֽוֹת׃ ",
        "versenonikud": "מהעוף למינהו ומן הבהמה למינה מכל רמש האדמה למינהו שנים מכל יבאו אליך להחיות "
    },
    {
        "bookchapter": "בראשית",
        "chapter": "ו",
        "versechapter": "כא",
        "bookseder": "בראשית",
        "seder": "ה",
        "verseseder": "יג",
        "parasha": "נח",
        "versenikud": "וְאַתָּ֣ה קַח־ לְךָ֗ מִכָּל־ מַֽאֲכָל֙ אֲשֶׁ֣ר יֵֽאָכֵ֔ל וְאָסַפְתָּ֖ אֵלֶ֑יךָ וְהָיָ֥ה לְךָ֛ וְלָהֶ֖ם לְאָכְלָֽה׃ ",
        "versenonikud": "ואתה קח לך מכל מאכל אשר יאכל ואספת אליך והיה לך ולהם לאכלה "
    },
    {
        "bookchapter": "בראשית",
        "chapter": "ו",
        "versechapter": "כב",
        "bookseder": "בראשית",
        "seder": "ה",
        "verseseder": "יד",
        "parasha": "נח",
        "versenikud": "וַיַּ֖עַשׂ נֹ֑חַ כְּ֠כֹל אֲשֶׁ֨ר צִוָּ֥ה אֹת֛וֹ אֱלֹהִ֖ים כֵּ֥ן עָשָֽׂה׃ ",
        "versenonikud": "ויעש נח ככל אשר צוה אתו אלהים כן עשה "
    },
    {
        "bookchapter": "בראשית",
        "chapter": "ז",
        "versechapter": "א",
        "bookseder": "בראשית",
        "seder": "ה",
        "verseseder": "טו",
        "parasha": "נח",
        "versenikud": "וַיֹּ֤אמֶר יְהוָה֙ לְנֹ֔חַ בֹּֽא־ אַתָּ֥ה וְכָל־ בֵּיתְךָ֖ אֶל־ הַתֵּבָ֑ה כִּֽי־ אֹתְךָ֥ רָאִ֛יתִי צַדִּ֥יק לְפָנַ֖י בַּדּ֥וֹר הַזֶּֽה׃ ",
        "versenonikud": "ויאמר יהוה לנח בא אתה וכל ביתך אל התבה כי אתך ראיתי צדיק לפני בדור הזה "
    },
    {
        "bookchapter": "בראשית",
        "chapter": "ז",
        "versechapter": "ב",
        "bookseder": "בראשית",
        "seder": "ה",
        "verseseder": "טז",
        "parasha": "נח",
        "versenikud": "מִכֹּ֣ל ׀ הַבְּהֵמָ֣ה הַטְּהוֹרָ֗ה תִּֽקַּח־ לְךָ֛ שִׁבְעָ֥ה שִׁבְעָ֖ה אִ֣ישׁ וְאִשְׁתּ֑וֹ וּמִן־ הַבְּהֵמָ֡ה אֲ֠שֶׁר לֹ֣א טְהֹרָ֥ה הִ֛וא שְׁנַ֖יִם אִ֥ישׁ וְאִשְׁתּֽוֹ׃ ",
        "versenonikud": "מכל  הבהמה הטהורה תקח לך שבעה שבעה איש ואשתו ומן הבהמה אשר לא טהרה הוא שנים איש ואשתו "
    },
    {
        "bookchapter": "בראשית",
        "chapter": "ז",
        "versechapter": "ג",
        "bookseder": "בראשית",
        "seder": "ה",
        "verseseder": "יז",
        "parasha": "נח",
        "versenikud": "גַּ֣ם מֵע֧וֹף הַשָּׁמַ֛יִם שִׁבְעָ֥ה שִׁבְעָ֖ה זָכָ֣ר וּנְקֵבָ֑ה לְחַיּ֥וֹת זֶ֖רַע עַל־ פְּנֵ֥י כָל־ הָאָֽרֶץ׃ ",
        "versenonikud": "גם מעוף השמים שבעה שבעה זכר ונקבה לחיות זרע על פני כל הארץ "
    },
    {
        "bookchapter": "בראשית",
        "chapter": "ז",
        "versechapter": "ד",
        "bookseder": "בראשית",
        "seder": "ה",
        "verseseder": "יח",
        "parasha": "נח",
        "versenikud": "כִּי֩ לְיָמִ֨ים ע֜וֹד שִׁבְעָ֗ה אָֽנֹכִי֙ מַמְטִ֣יר עַל־ הָאָ֔רֶץ אַרְבָּעִ֣ים י֔וֹם וְאַרְבָּעִ֖ים לָ֑יְלָה וּמָחִ֗יתִי אֶֽת־ כָּל־ הַיְקוּם֙ אֲשֶׁ֣ר עָשִׂ֔יתִי מֵעַ֖ל פְּנֵ֥י הָֽאֲדָמָֽה׃ ",
        "versenonikud": "כי לימים עוד שבעה אנכי ממטיר על הארץ ארבעים יום וארבעים לילה ומחיתי את כל היקום אשר עשיתי מעל פני האדמה "
    },
    {
        "bookchapter": "בראשית",
        "chapter": "ז",
        "versechapter": "ה",
        "bookseder": "בראשית",
        "seder": "ה",
        "verseseder": "יט",
        "parasha": "נח",
        "versenikud": "וַיַּ֖עַשׂ נֹ֑חַ כְּכֹ֥ל אֲשֶׁר־ צִוָּ֖הוּ יְהוָֽה׃ ",
        "versenonikud": "ויעש נח ככל אשר צוהו יהוה "
    },
    {
        "bookchapter": "בראשית",
        "chapter": "ז",
        "versechapter": "ו",
        "bookseder": "בראשית",
        "seder": "ה",
        "verseseder": "כ",
        "parasha": "נח",
        "versenikud": "וְנֹ֕חַ בֶּן־ שֵׁ֥שׁ מֵא֖וֹת שָׁנָ֑ה וְהַמַּבּ֣וּל הָיָ֔ה מַ֖יִם עַל־ הָאָֽרֶץ׃ ",
        "versenonikud": "ונח בן שש מאות שנה והמבול היה מים על הארץ "
    },
    {
        "bookchapter": "בראשית",
        "chapter": "ז",
        "versechapter": "ז",
        "bookseder": "בראשית",
        "seder": "ה",
        "verseseder": "כא",
        "parasha": "נח",
        "versenikud": "וַיָּ֣בֹא נֹ֗חַ וּ֠בָנָיו וְאִשְׁתּ֧וֹ וּנְשֵֽׁי־ בָנָ֛יו אִתּ֖וֹ אֶל־ הַתֵּבָ֑ה מִפְּנֵ֖י מֵ֥י הַמַּבּֽוּל׃ ",
        "versenonikud": "ויבא נח ובניו ואשתו ונשי בניו אתו אל התבה מפני מי המבול "
    },
    {
        "bookchapter": "בראשית",
        "chapter": "ז",
        "versechapter": "ח",
        "bookseder": "בראשית",
        "seder": "ה",
        "verseseder": "כב",
        "parasha": "נח",
        "versenikud": "מִן־ הַבְּהֵמָה֙ הַטְּהוֹרָ֔ה וּמִן־ הַ֨בְּהֵמָ֔ה אֲשֶׁ֥ר אֵינֶ֖נָּה טְהֹרָ֑ה וּמִ֨ן־ הָע֔וֹף וְכֹ֥ל אֲשֶׁר־ רֹמֵ֖שׂ עַל־ הָֽאֲדָמָֽה׃ ",
        "versenonikud": "מן הבהמה הטהורה ומן הבהמה אשר איננה טהרה ומן העוף וכל אשר רמש על האדמה "
    },
    {
        "bookchapter": "בראשית",
        "chapter": "ז",
        "versechapter": "ט",
        "bookseder": "בראשית",
        "seder": "ה",
        "verseseder": "כג",
        "parasha": "נח",
        "versenikud": "שְׁנַ֨יִם שְׁנַ֜יִם בָּ֧אוּ אֶל־ נֹ֛חַ אֶל־ הַתֵּבָ֖ה זָכָ֣ר וּנְקֵבָ֑ה כַּֽאֲשֶׁ֛ר צִוָּ֥ה אֱלֹהִ֖ים אֶת־ נֹֽחַ׃ ",
        "versenonikud": "שנים שנים באו אל נח אל התבה זכר ונקבה כאשר צוה אלהים את נח "
    },
    {
        "bookchapter": "בראשית",
        "chapter": "ז",
        "versechapter": "י",
        "bookseder": "בראשית",
        "seder": "ה",
        "verseseder": "כד",
        "parasha": "נח",
        "versenikud": "וַֽיְהִ֖י לְשִׁבְעַ֣ת הַיָּמִ֑ים וּמֵ֣י הַמַּבּ֔וּל הָי֖וּ עַל־ הָאָֽרֶץ׃ ",
        "versenonikud": "ויהי לשבעת הימים ומי המבול היו על הארץ "
    },
    {
        "bookchapter": "בראשית",
        "chapter": "ז",
        "versechapter": "יא",
        "bookseder": "בראשית",
        "seder": "ה",
        "verseseder": "כה",
        "parasha": "נח",
        "versenikud": "בִּשְׁנַ֨ת שֵׁשׁ־ מֵא֤וֹת שָׁנָה֙ לְחַיֵּי־ נֹ֔חַ בַּחֹ֙דֶשׁ֙ הַשֵּׁנִ֔י בְּשִׁבְעָֽה־ עָשָׂ֥ר י֖וֹם לַחֹ֑דֶשׁ בַּיּ֣וֹם הַזֶּ֗ה נִבְקְעוּ֙ כָּֽל־ מַעְיְנֹת֙ תְּה֣וֹם רַבָּ֔ה וַאֲרֻבֹּ֥ת הַשָּׁמַ֖יִם נִפְתָּֽחוּ׃ ",
        "versenonikud": "בשנת שש מאות שנה לחיי נח בחדש השני בשבעה עשר יום לחדש ביום הזה נבקעו כל מעינת תהום רבה וארבת השמים נפתחו "
    },
    {
        "bookchapter": "בראשית",
        "chapter": "ז",
        "versechapter": "יב",
        "bookseder": "בראשית",
        "seder": "ה",
        "verseseder": "כו",
        "parasha": "נח",
        "versenikud": "וַֽיְהִ֥י הַגֶּ֖שֶׁם עַל־ הָאָ֑רֶץ אַרְבָּעִ֣ים י֔וֹם וְאַרְבָּעִ֖ים לָֽיְלָה׃ ",
        "versenonikud": "ויהי הגשם על הארץ ארבעים יום וארבעים לילה "
    },
    {
        "bookchapter": "בראשית",
        "chapter": "ז",
        "versechapter": "יג",
        "bookseder": "בראשית",
        "seder": "ה",
        "verseseder": "כז",
        "parasha": "נח",
        "versenikud": "בְּעֶ֨צֶם הַיּ֤וֹם הַזֶּה֙ בָּ֣א נֹ֔חַ וְשֵׁם־ וְחָ֥ם וָיֶ֖פֶת בְּנֵי־ נֹ֑חַ וְאֵ֣שֶׁת נֹ֗חַ וּשְׁלֹ֧שֶׁת נְשֵֽׁי־ בָנָ֛יו אִתָּ֖ם אֶל־ הַתֵּבָֽה׃ ",
        "versenonikud": "בעצם היום הזה בא נח ושם וחם ויפת בני נח ואשת נח ושלשת נשי בניו אתם אל התבה "
    },
    {
        "bookchapter": "בראשית",
        "chapter": "ז",
        "versechapter": "יד",
        "bookseder": "בראשית",
        "seder": "ה",
        "verseseder": "כח",
        "parasha": "נח",
        "versenikud": "הֵ֜מָּה וְכָל־ הַֽחַיָּ֣ה לְמִינָ֗הּ וְכָל־ הַבְּהֵמָה֙ לְמִינָ֔הּ וְכָל־ הָרֶ֛מֶשׂ הָרֹמֵ֥שׂ עַל־ הָאָ֖רֶץ לְמִינֵ֑הוּ וְכָל־ הָע֣וֹף לְמִינֵ֔הוּ כֹּ֖ל צִפּ֥וֹר כָּל־ כָּנָֽף׃ ",
        "versenonikud": "המה וכל החיה למינה וכל הבהמה למינה וכל הרמש הרמש על הארץ למינהו וכל העוף למינהו כל צפור כל כנף "
    },
    {
        "bookchapter": "בראשית",
        "chapter": "ז",
        "versechapter": "טו",
        "bookseder": "בראשית",
        "seder": "ה",
        "verseseder": "כט",
        "parasha": "נח",
        "versenikud": "וַיָּבֹ֥אוּ אֶל־ נֹ֖חַ אֶל־ הַתֵּבָ֑ה שְׁנַ֤יִם שְׁנַ֙יִם֙ מִכָּל־ הַבָּשָׂ֔ר אֲשֶׁר־ בּ֖וֹ ר֥וּחַ חַיִּֽים׃ ",
        "versenonikud": "ויבאו אל נח אל התבה שנים שנים מכל הבשר אשר בו רוח חיים "
    },
    {
        "bookchapter": "בראשית",
        "chapter": "ז",
        "versechapter": "טז",
        "bookseder": "בראשית",
        "seder": "ה",
        "verseseder": "ל",
        "parasha": "נח",
        "versenikud": "וְהַבָּאִ֗ים זָכָ֨ר וּנְקֵבָ֤ה מִכָּל־ בָּשָׂר֙ בָּ֔אוּ כַּֽאֲשֶׁ֛ר צִוָּ֥ה אֹת֖וֹ אֱלֹהִ֑ים וַיִּסְגֹּ֥ר יְהוָ֖ה בַּֽעֲדֽוֹ׃ ",
        "versenonikud": "והבאים זכר ונקבה מכל בשר באו כאשר צוה אתו אלהים ויסגר יהוה בעדו "
    },
    {
        "bookchapter": "בראשית",
        "chapter": "ז",
        "versechapter": "יז",
        "bookseder": "בראשית",
        "seder": "ה",
        "verseseder": "לא",
        "parasha": "נח",
        "versenikud": "וַֽיְהִ֧י הַמַּבּ֛וּל אַרְבָּעִ֥ים י֖וֹם עַל־ הָאָ֑רֶץ וַיִּרְבּ֣וּ הַמַּ֗יִם וַיִּשְׂאוּ֙ אֶת־ הַתֵּבָ֔ה וַתָּ֖רָם מֵעַ֥ל הָאָֽרֶץ׃ ",
        "versenonikud": "ויהי המבול ארבעים יום על הארץ וירבו המים וישאו את התבה ותרם מעל הארץ "
    },
    {
        "bookchapter": "בראשית",
        "chapter": "ז",
        "versechapter": "יח",
        "bookseder": "בראשית",
        "seder": "ה",
        "verseseder": "לב",
        "parasha": "נח",
        "versenikud": "וַיִּגְבְּר֥וּ הַמַּ֛יִם וַיִּרְבּ֥וּ מְאֹ֖ד עַל־ הָאָ֑רֶץ וַתֵּ֥לֶךְ הַתֵּבָ֖ה עַל־ פְּנֵ֥י הַמָּֽיִם׃ ",
        "versenonikud": "ויגברו המים וירבו מאד על הארץ ותלך התבה על פני המים "
    },
    {
        "bookchapter": "בראשית",
        "chapter": "ז",
        "versechapter": "יט",
        "bookseder": "בראשית",
        "seder": "ה",
        "verseseder": "לג",
        "parasha": "נח",
        "versenikud": "וְהַמַּ֗יִם גָּֽבְר֛וּ מְאֹ֥ד מְאֹ֖ד עַל־ הָאָ֑רֶץ וַיְכֻסּ֗וּ כָּל־ הֶֽהָרִים֙ הַגְּבֹהִ֔ים אֲשֶׁר־ תַּ֖חַת כָּל־ הַשָּׁמָֽיִם׃ ",
        "versenonikud": "והמים גברו מאד מאד על הארץ ויכסו כל ההרים הגבהים אשר תחת כל השמים "
    },
    {
        "bookchapter": "בראשית",
        "chapter": "ז",
        "versechapter": "כ",
        "bookseder": "בראשית",
        "seder": "ה",
        "verseseder": "לד",
        "parasha": "נח",
        "versenikud": "חֲמֵ֨שׁ עֶשְׂרֵ֤ה אַמָּה֙ מִלְמַ֔עְלָה גָּבְר֖וּ הַמָּ֑יִם וַיְכֻסּ֖וּ הֶהָרִֽים׃ ",
        "versenonikud": "חמש עשרה אמה מלמעלה גברו המים ויכסו ההרים "
    },
    {
        "bookchapter": "בראשית",
        "chapter": "ז",
        "versechapter": "כא",
        "bookseder": "בראשית",
        "seder": "ה",
        "verseseder": "לה",
        "parasha": "נח",
        "versenikud": "וַיִּגְוַ֞ע כָּל־ בָּשָׂ֣ר ׀ הָרֹמֵ֣שׂ עַל־ הָאָ֗רֶץ בָּע֤וֹף וּבַבְּהֵמָה֙ וּבַ֣חַיָּ֔ה וּבְכָל־ הַשֶּׁ֖רֶץ הַשֹּׁרֵ֣ץ עַל־ הָאָ֑רֶץ וְכֹ֖ל הָאָדָֽם׃ ",
        "versenonikud": "ויגוע כל בשר  הרמש על הארץ בעוף ובבהמה ובחיה ובכל השרץ השרץ על הארץ וכל האדם "
    },
    {
        "bookchapter": "בראשית",
        "chapter": "ז",
        "versechapter": "כב",
        "bookseder": "בראשית",
        "seder": "ה",
        "verseseder": "לו",
        "parasha": "נח",
        "versenikud": "כֹּ֡ל אֲשֶׁר֩ נִשְׁמַת־ ר֨וּחַ חַיִּ֜ים בְּאַפָּ֗יו מִכֹּ֛ל אֲשֶׁ֥ר בֶּחָֽרָבָ֖ה מֵֽתוּ׃ ",
        "versenonikud": "כל אשר נשמת רוח חיים באפיו מכל אשר בחרבה מתו "
    },
    {
        "bookchapter": "בראשית",
        "chapter": "ז",
        "versechapter": "כג",
        "bookseder": "בראשית",
        "seder": "ה",
        "verseseder": "לז",
        "parasha": "נח",
        "versenikud": "וַיִּ֜מַח אֶֽת־ כָּל־ הַיְק֣וּם ׀ אֲשֶׁ֣ר ׀ עַל־ פְּנֵ֣י הָֽאֲדָמָ֗ה מֵאָדָ֤ם עַד־ בְּהֵמָה֙ עַד־ רֶ֙מֶשׂ֙ וְעַד־ ע֣וֹף הַשָּׁמַ֔יִם וַיִּמָּח֖וּ מִן־ הָאָ֑רֶץ וַיִשָּׁ֧אֶר אַךְ־ נֹ֛חַ וַֽאֲשֶׁ֥ר אִתּ֖וֹ בַּתֵּבָֽה׃ ",
        "versenonikud": "וימח את כל היקום  אשר  על פני האדמה מאדם עד בהמה עד רמש ועד עוף השמים וימחו מן הארץ וישאר אך נח ואשר אתו בתבה "
    },
    {
        "bookchapter": "בראשית",
        "chapter": "ז",
        "versechapter": "כד",
        "bookseder": "בראשית",
        "seder": "ה",
        "verseseder": "לח",
        "parasha": "נח",
        "versenikud": "וַיִּגְבְּר֥וּ הַמַּ֖יִם עַל־ הָאָ֑רֶץ חֲמִשִּׁ֥ים וּמְאַ֖ת יֽוֹם׃ ",
        "versenonikud": "ויגברו המים על הארץ חמשים ומאת יום "
    }
]