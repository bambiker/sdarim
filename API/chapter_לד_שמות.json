[
    {
        "bookchapter": "שמות",
        "chapter": "לד",
        "versechapter": "א",
        "bookseder": "שמות",
        "seder": "כה",
        "verseseder": "מה",
        "parasha": "כי תשא",
        "versenikud": "וַיֹּ֤אמֶר יְהוָה֙ אֶל־ מֹשֶׁ֔ה פְּסָל־ לְךָ֛ שְׁנֵֽי־ לֻחֹ֥ת אֲבָנִ֖ים כָּרִאשֹׁנִ֑ים וְכָתַבְתִּי֙ עַל־ הַלֻּחֹ֔ת אֶת־ הַדְּבָרִ֔ים אֲשֶׁ֥ר הָי֛וּ עַל־ הַלֻּחֹ֥ת הָרִאשֹׁנִ֖ים אֲשֶׁ֥ר שִׁבַּֽרְתָּ׃ ",
        "versenonikud": "ויאמר יהוה אל משה פסל לך שני לחת אבנים כראשנים וכתבתי על הלחת את הדברים אשר היו על הלחת הראשנים אשר שברת "
    },
    {
        "bookchapter": "שמות",
        "chapter": "לד",
        "versechapter": "ב",
        "bookseder": "שמות",
        "seder": "כה",
        "verseseder": "מו",
        "parasha": "כי תשא",
        "versenikud": "וֶהְיֵ֥ה נָכ֖וֹן לַבֹּ֑קֶר וְעָלִ֤יתָ בַבֹּ֙קֶר֙ אֶל־ הַ֣ר סִינַ֔י וְנִצַּבְתָּ֥ לִ֛י שָׁ֖ם עַל־ רֹ֥אשׁ הָהָֽר׃ ",
        "versenonikud": "והיה נכון לבקר ועלית בבקר אל הר סיני ונצבת לי שם על ראש ההר "
    },
    {
        "bookchapter": "שמות",
        "chapter": "לד",
        "versechapter": "ג",
        "bookseder": "שמות",
        "seder": "כה",
        "verseseder": "מז",
        "parasha": "כי תשא",
        "versenikud": "וְאִישׁ֙ לֹֽא־ יַעֲלֶ֣ה עִמָּ֔ךְ וְגַם־ אִ֥ישׁ אַל־ יֵרָ֖א בְּכָל־ הָהָ֑ר גַּם־ הַצֹּ֤אן וְהַבָּקָר֙ אַל־ יִרְע֔וּ אֶל־ מ֖וּל הָהָ֥ר הַהֽוּא׃ ",
        "versenonikud": "ואיש לא יעלה עמך וגם איש אל ירא בכל ההר גם הצאן והבקר אל ירעו אל מול ההר ההוא "
    },
    {
        "bookchapter": "שמות",
        "chapter": "לד",
        "versechapter": "ד",
        "bookseder": "שמות",
        "seder": "כה",
        "verseseder": "מח",
        "parasha": "כי תשא",
        "versenikud": "וַיִּפְסֹ֡ל שְׁנֵֽי־ לֻחֹ֨ת אֲבָנִ֜ים כָּרִאשֹׁנִ֗ים וַיַּשְׁכֵּ֨ם מֹשֶׁ֤ה בַבֹּ֙קֶר֙ וַיַּ֙עַל֙ אֶל־ הַ֣ר סִינַ֔י כַּאֲשֶׁ֛ר צִוָּ֥ה יְהוָ֖ה אֹת֑וֹ וַיִּקַּ֣ח בְּיָד֔וֹ שְׁנֵ֖י לֻחֹ֥ת אֲבָנִֽים׃ ",
        "versenonikud": "ויפסל שני לחת אבנים כראשנים וישכם משה בבקר ויעל אל הר סיני כאשר צוה יהוה אתו ויקח בידו שני לחת אבנים "
    },
    {
        "bookchapter": "שמות",
        "chapter": "לד",
        "versechapter": "ה",
        "bookseder": "שמות",
        "seder": "כה",
        "verseseder": "מט",
        "parasha": "כי תשא",
        "versenikud": "וַיֵּ֤רֶד יְהוָה֙ בֶּֽעָנָ֔ן וַיִּתְיַצֵּ֥ב עִמּ֖וֹ שָׁ֑ם וַיִּקְרָ֥א בְשֵׁ֖ם יְהוָֽה׃ ",
        "versenonikud": "וירד יהוה בענן ויתיצב עמו שם ויקרא בשם יהוה "
    },
    {
        "bookchapter": "שמות",
        "chapter": "לד",
        "versechapter": "ו",
        "bookseder": "שמות",
        "seder": "כה",
        "verseseder": "נ",
        "parasha": "כי תשא",
        "versenikud": "וַיַּעֲבֹ֨ר יְהוָ֥ה ׀ עַל־ פָּנָיו֮ וַיִּקְרָא֒ יְהוָ֣ה ׀ יְהוָ֔ה אֵ֥ל רַח֖וּם וְחַנּ֑וּן אֶ֥רֶךְ אַפַּ֖יִם וְרַב־ חֶ֥סֶד וֶאֱמֶֽת ׀ ",
        "versenonikud": "ויעבר יהוה  על פניו ויקרא יהוה  יהוה אל רחום וחנון ארך אפים ורב חסד ואמת  "
    },
    {
        "bookchapter": "שמות",
        "chapter": "לד",
        "versechapter": "ז",
        "bookseder": "שמות",
        "seder": "כה",
        "verseseder": "נא",
        "parasha": "כי תשא",
        "versenikud": "נֹצֵ֥ר חֶ֙סֶד֙ לָאֲלָפִ֔ים נֹשֵׂ֥א עָוֺ֛ן וָפֶ֖שַׁע וְחַטָּאָ֑ה וְנַקֵּה֙ לֹ֣א יְנַקֶּ֔ה פֹּקֵ֣ד ׀ עֲוֺ֣ן אָב֗וֹת עַל־ בָּנִים֙ וְעַל־ בְּנֵ֣י בָנִ֔ים עַל־ שִׁלֵּשִׁ֖ים וְעַל־ רִבֵּעִֽים׃ ",
        "versenonikud": "נצר חסד לאלפים נשא עון ופשע וחטאה ונקה לא ינקה פקד  עון אבות על בנים ועל בני בנים על שלשים ועל רבעים "
    },
    {
        "bookchapter": "שמות",
        "chapter": "לד",
        "versechapter": "ח",
        "bookseder": "שמות",
        "seder": "כה",
        "verseseder": "נב",
        "parasha": "כי תשא",
        "versenikud": "וַיְמַהֵ֖ר מֹשֶׁ֑ה וַיִּקֹּ֥ד אַ֖רְצָה וַיִּשְׁתָּֽחוּ׃ ",
        "versenonikud": "וימהר משה ויקד ארצה וישתחו "
    },
    {
        "bookchapter": "שמות",
        "chapter": "לד",
        "versechapter": "ט",
        "bookseder": "שמות",
        "seder": "כה",
        "verseseder": "נג",
        "parasha": "כי תשא",
        "versenikud": "וַיֹּ֡אמֶר אִם־ נָא֩ מָצָ֨אתִי חֵ֤ן בְּעֵינֶ֙יךָ֙ אֲדֹנָ֔י יֵֽלֶךְ־ נָ֥א אֲדֹנָ֖י בְּקִרְבֵּ֑נוּ כִּ֤י עַם־ קְשֵׁה־ עֹ֙רֶף֙ ה֔וּא וְסָלַחְתָּ֛ לַעֲוֺנֵ֥נוּ וּלְחַטָּאתֵ֖נוּ וּנְחַלְתָּֽנוּ׃ ",
        "versenonikud": "ויאמר אם נא מצאתי חן בעיניך אדני ילך נא אדני בקרבנו כי עם קשה ערף הוא וסלחת לעוננו ולחטאתנו ונחלתנו "
    },
    {
        "bookchapter": "שמות",
        "chapter": "לד",
        "versechapter": "י",
        "bookseder": "שמות",
        "seder": "כה",
        "verseseder": "נד",
        "parasha": "כי תשא",
        "versenikud": "וַיֹּ֗אמֶר הִנֵּ֣ה אָנֹכִי֮ כֹּרֵ֣ת בְּרִית֒ נֶ֤גֶד כָּֽל־ עַמְּךָ֙ אֶעֱשֶׂ֣ה נִפְלָאֹ֔ת אֲשֶׁ֛ר לֹֽא־ נִבְרְא֥וּ בְכָל־ הָאָ֖רֶץ וּבְכָל־ הַגּוֹיִ֑ם וְרָאָ֣ה כָל־ הָ֠עָם אֲשֶׁר־ אַתָּ֨ה בְקִרְבּ֜וֹ אֶת־ מַעֲשֵׂ֤ה יְהוָה֙ כִּֽי־ נוֹרָ֣א ה֔וּא אֲשֶׁ֥ר אֲנִ֖י עֹשֶׂ֥ה עִמָּֽךְ׃ ",
        "versenonikud": "ויאמר הנה אנכי כרת ברית נגד כל עמך אעשה נפלאת אשר לא נבראו בכל הארץ ובכל הגוים וראה כל העם אשר אתה בקרבו את מעשה יהוה כי נורא הוא אשר אני עשה עמך "
    },
    {
        "bookchapter": "שמות",
        "chapter": "לד",
        "versechapter": "יא",
        "bookseder": "שמות",
        "seder": "כה",
        "verseseder": "נה",
        "parasha": "כי תשא",
        "versenikud": "שְׁמָ֨ר־ לְךָ֔ אֵ֛ת אֲשֶׁ֥ר אָנֹכִ֖י מְצַוְּךָ֣ הַיּ֑וֹם הִנְנִ֧י גֹרֵ֣שׁ מִפָּנֶ֗יךָ אֶת־ הָאֱמֹרִי֙ וְהַֽכְּנַעֲנִ֔י וְהַחִתִּי֙ וְהַפְּרִזִּ֔י וְהַחִוִּ֖י וְהַיְבוּסִֽי׃ ",
        "versenonikud": "שמר לך את אשר אנכי מצוך היום הנני גרש מפניך את האמרי והכנעני והחתי והפרזי והחוי והיבוסי "
    },
    {
        "bookchapter": "שמות",
        "chapter": "לד",
        "versechapter": "יב",
        "bookseder": "שמות",
        "seder": "כה",
        "verseseder": "נו",
        "parasha": "כי תשא",
        "versenikud": "הִשָּׁ֣מֶר לְךָ֗ פֶּן־ תִּכְרֹ֤ת בְּרִית֙ לְיוֹשֵׁ֣ב הָאָ֔רֶץ אֲשֶׁ֥ר אַתָּ֖ה בָּ֣א עָלֶ֑יהָ פֶּן־ יִהְיֶ֥ה לְמוֹקֵ֖שׁ בְּקִרְבֶּֽךָ׃ ",
        "versenonikud": "השמר לך פן תכרת ברית ליושב הארץ אשר אתה בא עליה פן יהיה למוקש בקרבך "
    },
    {
        "bookchapter": "שמות",
        "chapter": "לד",
        "versechapter": "יג",
        "bookseder": "שמות",
        "seder": "כה",
        "verseseder": "נז",
        "parasha": "כי תשא",
        "versenikud": "כִּ֤י אֶת־ מִזְבְּחֹתָם֙ תִּתֹּצ֔וּן וְאֶת־ מַצֵּבֹתָ֖ם תְּשַׁבֵּר֑וּן וְאֶת־ אֲשֵׁרָ֖יו תִּכְרֹתֽוּן׃ ",
        "versenonikud": "כי את מזבחתם תתצון ואת מצבתם תשברון ואת אשריו תכרתון "
    },
    {
        "bookchapter": "שמות",
        "chapter": "לד",
        "versechapter": "יד",
        "bookseder": "שמות",
        "seder": "כה",
        "verseseder": "נח",
        "parasha": "כי תשא",
        "versenikud": "כִּ֛י לֹ֥א תִֽשְׁתַּחֲוֶ֖ה לְאֵ֣ל אַחֵ֑ר כִּ֤י יְהוָה֙ קַנָּ֣א שְׁמ֔וֹ אֵ֥ל קַנָּ֖א הֽוּא׃ ",
        "versenonikud": "כי לא תשתחוה לאל אחר כי יהוה קנא שמו אל קנא הוא "
    },
    {
        "bookchapter": "שמות",
        "chapter": "לד",
        "versechapter": "טו",
        "bookseder": "שמות",
        "seder": "כה",
        "verseseder": "נט",
        "parasha": "כי תשא",
        "versenikud": "פֶּן־ תִּכְרֹ֥ת בְּרִ֖ית לְיוֹשֵׁ֣ב הָאָ֑רֶץ וְזָנ֣וּ ׀ אַחֲרֵ֣י אֱלֹֽהֵיהֶ֗ם וְזָבְחוּ֙ לֵאלֹ֣הֵיהֶ֔ם וְקָרָ֣א לְךָ֔ וְאָכַלְתָּ֖ מִזִּבְחֽוֹ׃ ",
        "versenonikud": "פן תכרת ברית ליושב הארץ וזנו  אחרי אלהיהם וזבחו לאלהיהם וקרא לך ואכלת מזבחו "
    },
    {
        "bookchapter": "שמות",
        "chapter": "לד",
        "versechapter": "טז",
        "bookseder": "שמות",
        "seder": "כה",
        "verseseder": "ס",
        "parasha": "כי תשא",
        "versenikud": "וְלָקַחְתָּ֥ מִבְּנֹתָ֖יו לְבָנֶ֑יךָ וְזָנ֣וּ בְנֹתָ֗יו אַחֲרֵי֙ אֱלֹ֣הֵיהֶ֔ן וְהִזְנוּ֙ אֶת־ בָּנֶ֔יךָ אַחֲרֵ֖י אֱלֹהֵיהֶֽן׃ ",
        "versenonikud": "ולקחת מבנתיו לבניך וזנו בנתיו אחרי אלהיהן והזנו את בניך אחרי אלהיהן "
    },
    {
        "bookchapter": "שמות",
        "chapter": "לד",
        "versechapter": "יז",
        "bookseder": "שמות",
        "seder": "כה",
        "verseseder": "סא",
        "parasha": "כי תשא",
        "versenikud": "אֱלֹהֵ֥י מַסֵּכָ֖ה לֹ֥א תַעֲשֶׂה־ לָּֽךְ׃ ",
        "versenonikud": "אלהי מסכה לא תעשה לך "
    },
    {
        "bookchapter": "שמות",
        "chapter": "לד",
        "versechapter": "יח",
        "bookseder": "שמות",
        "seder": "כה",
        "verseseder": "סב",
        "parasha": "כי תשא",
        "versenikud": "אֶת־ חַ֣ג הַמַּצּוֹת֮ תִּשְׁמֹר֒ שִׁבְעַ֨ת יָמִ֜ים תֹּאכַ֤ל מַצּוֹת֙ אֲשֶׁ֣ר צִוִּיתִ֔ךָ לְמוֹעֵ֖ד חֹ֣דֶשׁ הָאָבִ֑יב כִּ֚י בְּחֹ֣דֶשׁ הָֽאָבִ֔יב יָצָ֖אתָ מִמִּצְרָֽיִם׃ ",
        "versenonikud": "את חג המצות תשמר שבעת ימים תאכל מצות אשר צויתך למועד חדש האביב כי בחדש האביב יצאת ממצרים "
    },
    {
        "bookchapter": "שמות",
        "chapter": "לד",
        "versechapter": "יט",
        "bookseder": "שמות",
        "seder": "כה",
        "verseseder": "סג",
        "parasha": "כי תשא",
        "versenikud": "כָּל־ פֶּ֥טֶר רֶ֖חֶם לִ֑י וְכָֽל־ מִקְנְךָ֙ תִּזָּכָ֔ר פֶּ֖טֶר שׁ֥וֹר וָשֶֽׂה׃ ",
        "versenonikud": "כל פטר רחם לי וכל מקנך תזכר פטר שור ושה "
    },
    {
        "bookchapter": "שמות",
        "chapter": "לד",
        "versechapter": "כ",
        "bookseder": "שמות",
        "seder": "כה",
        "verseseder": "סד",
        "parasha": "כי תשא",
        "versenikud": "וּפֶ֤טֶר חֲמוֹר֙ תִּפְדֶּ֣ה בְשֶׂ֔ה וְאִם־ לֹ֥א תִפְדֶּ֖ה וַעֲרַפְתּ֑וֹ כֹּ֣ל בְּכ֤וֹר בָּנֶ֙יךָ֙ תִּפְדֶּ֔ה וְלֹֽא־ יֵרָא֥וּ פָנַ֖י רֵיקָֽם׃ ",
        "versenonikud": "ופטר חמור תפדה בשה ואם לא תפדה וערפתו כל בכור בניך תפדה ולא יראו פני ריקם "
    },
    {
        "bookchapter": "שמות",
        "chapter": "לד",
        "versechapter": "כא",
        "bookseder": "שמות",
        "seder": "כה",
        "verseseder": "סה",
        "parasha": "כי תשא",
        "versenikud": "שֵׁ֤שֶׁת יָמִים֙ תַּעֲבֹ֔ד וּבַיּ֥וֹם הַשְּׁבִיעִ֖י תִּשְׁבֹּ֑ת בֶּחָרִ֥ישׁ וּבַקָּצִ֖יר תִּשְׁבֹּֽת׃ ",
        "versenonikud": "ששת ימים תעבד וביום השביעי תשבת בחריש ובקציר תשבת "
    },
    {
        "bookchapter": "שמות",
        "chapter": "לד",
        "versechapter": "כב",
        "bookseder": "שמות",
        "seder": "כה",
        "verseseder": "סו",
        "parasha": "כי תשא",
        "versenikud": "וְחַ֤ג שָׁבֻעֹת֙ תַּעֲשֶׂ֣ה לְךָ֔ בִּכּוּרֵ֖י קְצִ֣יר חִטִּ֑ים וְחַג֙ הָֽאָסִ֔יף תְּקוּפַ֖ת הַשָּׁנָֽה׃ ",
        "versenonikud": "וחג שבעת תעשה לך בכורי קציר חטים וחג האסיף תקופת השנה "
    },
    {
        "bookchapter": "שמות",
        "chapter": "לד",
        "versechapter": "כג",
        "bookseder": "שמות",
        "seder": "כה",
        "verseseder": "סז",
        "parasha": "כי תשא",
        "versenikud": "שָׁלֹ֥שׁ פְּעָמִ֖ים בַּשָּׁנָ֑ה יֵרָאֶה֙ כָּל־ זְכ֣וּרְךָ֔ אֶת־ פְּנֵ֛י הָֽאָדֹ֥ן ׀ יְהוָ֖ה אֱלֹהֵ֥י יִשְׂרָאֵֽל׃ ",
        "versenonikud": "שלש פעמים בשנה יראה כל זכורך את פני האדן  יהוה אלהי ישראל "
    },
    {
        "bookchapter": "שמות",
        "chapter": "לד",
        "versechapter": "כד",
        "bookseder": "שמות",
        "seder": "כה",
        "verseseder": "סח",
        "parasha": "כי תשא",
        "versenikud": "כִּֽי־ אוֹרִ֤ישׁ גּוֹיִם֙ מִפָּנֶ֔יךָ וְהִרְחַבְתִּ֖י אֶת־ גְּבוּלֶ֑ךָ וְלֹא־ יַחְמֹ֥ד אִישׁ֙ אֶֽת־ אַרְצְךָ֔ בַּעֲלֹֽתְךָ֗ לֵרָאוֹת֙ אֶת־ פְּנֵי֙ יְהוָ֣ה אֱלֹהֶ֔יךָ שָׁלֹ֥שׁ פְּעָמִ֖ים בַּשָּׁנָֽה׃ ",
        "versenonikud": "כי אוריש גוים מפניך והרחבתי את גבולך ולא יחמד איש את ארצך בעלתך לראות את פני יהוה אלהיך שלש פעמים בשנה "
    },
    {
        "bookchapter": "שמות",
        "chapter": "לד",
        "versechapter": "כה",
        "bookseder": "שמות",
        "seder": "כה",
        "verseseder": "סט",
        "parasha": "כי תשא",
        "versenikud": "לֹֽא־ תִשְׁחַ֥ט עַל־ חָמֵ֖ץ דַּם־ זִבְחִ֑י וְלֹא־ יָלִ֣ין לַבֹּ֔קֶר זֶ֖בַח חַ֥ג הַפָּֽסַח׃ ",
        "versenonikud": "לא תשחט על חמץ דם זבחי ולא ילין לבקר זבח חג הפסח "
    },
    {
        "bookchapter": "שמות",
        "chapter": "לד",
        "versechapter": "כו",
        "bookseder": "שמות",
        "seder": "כה",
        "verseseder": "ע",
        "parasha": "כי תשא",
        "versenikud": "רֵאשִׁ֗ית בִּכּוּרֵי֙ אַדְמָ֣תְךָ֔ תָּבִ֕יא בֵּ֖ית יְהוָ֣ה אֱלֹהֶ֑יךָ לֹא־ תְבַשֵּׁ֥ל גְּדִ֖י בַּחֲלֵ֥ב אִמּֽוֹ׃ ",
        "versenonikud": "ראשית בכורי אדמתך תביא בית יהוה אלהיך לא תבשל גדי בחלב אמו "
    },
    {
        "bookchapter": "שמות",
        "chapter": "לד",
        "versechapter": "כז",
        "bookseder": "שמות",
        "seder": "כו",
        "verseseder": "א",
        "parasha": "כי תשא",
        "versenikud": "וַיֹּ֤אמֶר יְהוָה֙ אֶל־ מֹשֶׁ֔ה כְּתָב־ לְךָ֖ אֶת־ הַדְּבָרִ֣ים הָאֵ֑לֶּה כִּ֞י עַל־ פִּ֣י ׀ הַדְּבָרִ֣ים הָאֵ֗לֶּה כָּרַ֧תִּי אִתְּךָ֛ בְּרִ֖ית וְאֶת־ יִשְׂרָאֵֽל׃ ",
        "versenonikud": "ויאמר יהוה אל משה כתב לך את הדברים האלה כי על פי  הדברים האלה כרתי אתך ברית ואת ישראל "
    },
    {
        "bookchapter": "שמות",
        "chapter": "לד",
        "versechapter": "כח",
        "bookseder": "שמות",
        "seder": "כו",
        "verseseder": "ב",
        "parasha": "כי תשא",
        "versenikud": "וַֽיְהִי־ שָׁ֣ם עִם־ יְהוָ֗ה אַרְבָּעִ֥ים יוֹם֙ וְאַרְבָּעִ֣ים לַ֔יְלָה לֶ֚חֶם לֹ֣א אָכַ֔ל וּמַ֖יִם לֹ֣א שָׁתָ֑ה וַיִּכְתֹּ֣ב עַל־ הַלֻּחֹ֗ת אֵ֚ת דִּבְרֵ֣י הַבְּרִ֔ית עֲשֶׂ֖רֶת הַדְּבָרִֽים׃ ",
        "versenonikud": "ויהי שם עם יהוה ארבעים יום וארבעים לילה לחם לא אכל ומים לא שתה ויכתב על הלחת את דברי הברית עשרת הדברים "
    },
    {
        "bookchapter": "שמות",
        "chapter": "לד",
        "versechapter": "כט",
        "bookseder": "שמות",
        "seder": "כו",
        "verseseder": "ג",
        "parasha": "כי תשא",
        "versenikud": "וַיְהִ֗י בְּרֶ֤דֶת מֹשֶׁה֙ מֵהַ֣ר סִינַ֔י וּשְׁנֵ֨י לֻחֹ֤ת הָֽעֵדֻת֙ בְּיַד־ מֹשֶׁ֔ה בְּרִדְתּ֖וֹ מִן־ הָהָ֑ר וּמֹשֶׁ֣ה לֹֽא־ יָדַ֗ע כִּ֥י קָרַ֛ן ע֥וֹר פָּנָ֖יו בְּדַבְּר֥וֹ אִתּֽוֹ׃ ",
        "versenonikud": "ויהי ברדת משה מהר סיני ושני לחת העדת ביד משה ברדתו מן ההר ומשה לא ידע כי קרן עור פניו בדברו אתו "
    },
    {
        "bookchapter": "שמות",
        "chapter": "לד",
        "versechapter": "ל",
        "bookseder": "שמות",
        "seder": "כו",
        "verseseder": "ד",
        "parasha": "כי תשא",
        "versenikud": "וַיַּ֨רְא אַהֲרֹ֜ן וְכָל־ בְּנֵ֤י יִשְׂרָאֵל֙ אֶת־ מֹשֶׁ֔ה וְהִנֵּ֥ה קָרַ֖ן ע֣וֹר פָּנָ֑יו וַיִּֽירְא֖וּ מִגֶּ֥שֶׁת אֵלָֽיו׃ ",
        "versenonikud": "וירא אהרן וכל בני ישראל את משה והנה קרן עור פניו וייראו מגשת אליו "
    },
    {
        "bookchapter": "שמות",
        "chapter": "לד",
        "versechapter": "לא",
        "bookseder": "שמות",
        "seder": "כו",
        "verseseder": "ה",
        "parasha": "כי תשא",
        "versenikud": "וַיִּקְרָ֤א אֲלֵהֶם֙ מֹשֶׁ֔ה וַיָּשֻׁ֧בוּ אֵלָ֛יו אַהֲרֹ֥ן וְכָל־ הַנְּשִׂאִ֖ים בָּעֵדָ֑ה וַיְדַבֵּ֥ר מֹשֶׁ֖ה אֲלֵהֶֽם׃ ",
        "versenonikud": "ויקרא אלהם משה וישבו אליו אהרן וכל הנשאים בעדה וידבר משה אלהם "
    },
    {
        "bookchapter": "שמות",
        "chapter": "לד",
        "versechapter": "לב",
        "bookseder": "שמות",
        "seder": "כו",
        "verseseder": "ו",
        "parasha": "כי תשא",
        "versenikud": "וְאַחֲרֵי־ כֵ֥ן נִגְּשׁ֖וּ כָּל־ בְּנֵ֣י יִשְׂרָאֵ֑ל וַיְצַוֵּ֕ם אֵת֩ כָּל־ אֲשֶׁ֨ר דִּבֶּ֧ר יְהוָ֛ה אִתּ֖וֹ בְּהַ֥ר סִינָֽי׃ ",
        "versenonikud": "ואחרי כן נגשו כל בני ישראל ויצום את כל אשר דבר יהוה אתו בהר סיני "
    },
    {
        "bookchapter": "שמות",
        "chapter": "לד",
        "versechapter": "לג",
        "bookseder": "שמות",
        "seder": "כו",
        "verseseder": "ז",
        "parasha": "כי תשא",
        "versenikud": "וַיְכַ֣ל מֹשֶׁ֔ה מִדַּבֵּ֖ר אִתָּ֑ם וַיִּתֵּ֥ן עַל־ פָּנָ֖יו מַסְוֶֽה׃ ",
        "versenonikud": "ויכל משה מדבר אתם ויתן על פניו מסוה "
    },
    {
        "bookchapter": "שמות",
        "chapter": "לד",
        "versechapter": "לד",
        "bookseder": "שמות",
        "seder": "כו",
        "verseseder": "ח",
        "parasha": "כי תשא",
        "versenikud": "וּבְבֹ֨א מֹשֶׁ֜ה לִפְנֵ֤י יְהוָה֙ לְדַבֵּ֣ר אִתּ֔וֹ יָסִ֥יר אֶת־ הַמַּסְוֶ֖ה עַד־ צֵאת֑וֹ וְיָצָ֗א וְדִבֶּר֙ אֶל־ בְּנֵ֣י יִשְׂרָאֵ֔ל אֵ֖ת אֲשֶׁ֥ר יְצֻוֶּֽה׃ ",
        "versenonikud": "ובבא משה לפני יהוה לדבר אתו יסיר את המסוה עד צאתו ויצא ודבר אל בני ישראל את אשר יצוה "
    },
    {
        "bookchapter": "שמות",
        "chapter": "לד",
        "versechapter": "לה",
        "bookseder": "שמות",
        "seder": "כו",
        "verseseder": "ט",
        "parasha": "כי תשא",
        "versenikud": "וְרָא֤וּ בְנֵֽי־ יִשְׂרָאֵל֙ אֶת־ פְּנֵ֣י מֹשֶׁ֔ה כִּ֣י קָרַ֔ן ע֖וֹר פְּנֵ֣י מֹשֶׁ֑ה וְהֵשִׁ֨יב מֹשֶׁ֤ה אֶת־ הַמַּסְוֶה֙ עַל־ פָּנָ֔יו עַד־ בֹּא֖וֹ לְדַבֵּ֥ר אִתּֽוֹ׃ ",
        "versenonikud": "וראו בני ישראל את פני משה כי קרן עור פני משה והשיב משה את המסוה על פניו עד באו לדבר אתו "
    }
]