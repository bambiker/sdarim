[
    {
        "bookchapter": "במדבר",
        "chapter": "כה",
        "versechapter": "י",
        "bookseder": "במדבר",
        "seder": "כב",
        "verseseder": "א",
        "parasha": "פינחס",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "במדבר",
        "chapter": "כה",
        "versechapter": "יא",
        "bookseder": "במדבר",
        "seder": "כב",
        "verseseder": "ב",
        "parasha": "פינחס",
        "versenikud": "פִּֽינְחָ֨ס בֶּן־ אֶלְעָזָ֜ר בֶּן־ אַהֲרֹ֣ן הַכֹּהֵ֗ן הֵשִׁ֤יב אֶת־ חֲמָתִי֙ מֵעַ֣ל בְּנֵֽי־ יִשְׂרָאֵ֔ל בְּקַנְא֥וֹ אֶת־ קִנְאָתִ֖י בְּתוֹכָ֑ם וְלֹא־ כִלִּ֥יתִי אֶת־ בְּנֵֽי־ יִשְׂרָאֵ֖ל בְּקִנְאָתִֽי׃ ",
        "versenonikud": "פינחס בן אלעזר בן אהרן הכהן השיב את חמתי מעל בני ישראל בקנאו את קנאתי בתוכם ולא כליתי את בני ישראל בקנאתי "
    },
    {
        "bookchapter": "במדבר",
        "chapter": "כה",
        "versechapter": "יב",
        "bookseder": "במדבר",
        "seder": "כב",
        "verseseder": "ג",
        "parasha": "פינחס",
        "versenikud": "לָכֵ֖ן אֱמֹ֑ר הִנְנִ֨י נֹתֵ֥ן ל֛וֹ אֶת־ בְּרִיתִ֖י שָׁלֽוֹם׃ ",
        "versenonikud": "לכן אמר הנני נתן לו את בריתי שלום "
    },
    {
        "bookchapter": "במדבר",
        "chapter": "כה",
        "versechapter": "יג",
        "bookseder": "במדבר",
        "seder": "כב",
        "verseseder": "ד",
        "parasha": "פינחס",
        "versenikud": "וְהָ֤יְתָה לּוֹ֙ וּלְזַרְע֣וֹ אַחֲרָ֔יו בְּרִ֖ית כְּהֻנַּ֣ת עוֹלָ֑ם תַּ֗חַת אֲשֶׁ֤ר קִנֵּא֙ לֵֽאלֹהָ֔יו וַיְכַפֵּ֖ר עַל־ בְּנֵ֥י יִשְׂרָאֵֽל׃ ",
        "versenonikud": "והיתה לו ולזרעו אחריו ברית כהנת עולם תחת אשר קנא לאלהיו ויכפר על בני ישראל "
    },
    {
        "bookchapter": "במדבר",
        "chapter": "כה",
        "versechapter": "יד",
        "bookseder": "במדבר",
        "seder": "כב",
        "verseseder": "ה",
        "parasha": "פינחס",
        "versenikud": "וְשֵׁם֩ אִ֨ישׁ יִשְׂרָאֵ֜ל הַמֻּכֶּ֗ה אֲשֶׁ֤ר הֻכָּה֙ אֶת־ הַמִּדְיָנִ֔ית זִמְרִ֖י בֶּן־ סָל֑וּא נְשִׂ֥יא בֵֽית־ אָ֖ב לַשִּׁמְעֹנִֽי׃ ",
        "versenonikud": "ושם איש ישראל המכה אשר הכה את המדינית זמרי בן סלוא נשיא בית אב לשמעני "
    },
    {
        "bookchapter": "במדבר",
        "chapter": "כה",
        "versechapter": "טו",
        "bookseder": "במדבר",
        "seder": "כב",
        "verseseder": "ו",
        "parasha": "פינחס",
        "versenikud": "וְשֵׁ֨ם הָֽאִשָּׁ֧ה הַמֻּכָּ֛ה הַמִּדְיָנִ֖ית כָּזְבִּ֣י בַת־ צ֑וּר רֹ֣אשׁ אֻמּ֥וֹת בֵּֽית־ אָ֛ב בְּמִדְיָ֖ן הֽוּא׃ ",
        "versenonikud": "ושם האשה המכה המדינית כזבי בת צור ראש אמות בית אב במדין הוא "
    },
    {
        "bookchapter": "במדבר",
        "chapter": "כה",
        "versechapter": "טז",
        "bookseder": "במדבר",
        "seder": "כב",
        "verseseder": "ז",
        "parasha": "פינחס",
        "versenikud": "וַיְדַבֵּ֥ר יְהוָ֖ה אֶל־ מֹשֶׁ֥ה לֵּאמֹֽר׃ ",
        "versenonikud": "וידבר יהוה אל משה לאמר "
    },
    {
        "bookchapter": "במדבר",
        "chapter": "כה",
        "versechapter": "יז",
        "bookseder": "במדבר",
        "seder": "כב",
        "verseseder": "ח",
        "parasha": "פינחס",
        "versenikud": "צָר֖וֹר אֶת־ הַמִּדְיָנִ֑ים וְהִכִּיתֶ֖ם אוֹתָֽם׃ ",
        "versenonikud": "צרור את המדינים והכיתם אותם "
    },
    {
        "bookchapter": "במדבר",
        "chapter": "כה",
        "versechapter": "יח",
        "bookseder": "במדבר",
        "seder": "כב",
        "verseseder": "ט",
        "parasha": "פינחס",
        "versenikud": "כִּ֣י צֹרְרִ֥ים הֵם֙ לָכֶ֔ם בְּנִכְלֵיהֶ֛ם אֲשֶׁר־ נִכְּל֥וּ לָכֶ֖ם עַל־ דְּבַר־ פְּע֑וֹר וְעַל־ דְּבַ֞ר כָּזְבִּ֨י בַת־ נְשִׂ֤יא מִדְיָן֙ אֲחֹתָ֔ם הַמֻּכָּ֥ה בְיוֹם־ הַמַּגֵּפָ֖ה עַל־ דְּבַר־ פְּעֽוֹר׃ ",
        "versenonikud": "כי צררים הם לכם בנכליהם אשר נכלו לכם על דבר פעור ועל דבר כזבי בת נשיא מדין אחתם המכה ביום המגפה על דבר פעור "
    },
    {
        "bookchapter": "במדבר",
        "chapter": "כו",
        "versechapter": "א",
        "bookseder": "במדבר",
        "seder": "כב",
        "verseseder": "י",
        "parasha": "פינחס",
        "versenikud": "וַיֹּ֤אמֶר יְהוָה֙ אֶל־ מֹשֶׁ֔ה וְאֶ֧ל אֶלְעָזָ֛ר בֶּן־ אַהֲרֹ֥ן הַכֹּהֵ֖ן לֵאמֹֽר׃ ",
        "versenonikud": "ויאמר יהוה אל משה ואל אלעזר בן אהרן הכהן לאמר "
    },
    {
        "bookchapter": "במדבר",
        "chapter": "כו",
        "versechapter": "ב",
        "bookseder": "במדבר",
        "seder": "כב",
        "verseseder": "יא",
        "parasha": "פינחס",
        "versenikud": "שְׂא֞וּ אֶת־ רֹ֣אשׁ ׀ כָּל־ עֲדַ֣ת בְּנֵי־ יִשְׂרָאֵ֗ל מִבֶּ֨ן עֶשְׂרִ֥ים שָׁנָ֛ה וָמַ֖עְלָה לְבֵ֣ית אֲבֹתָ֑ם כָּל־ יֹצֵ֥א צָבָ֖א בְּיִשְׂרָאֵֽל׃ ",
        "versenonikud": "שאו את ראש  כל עדת בני ישראל מבן עשרים שנה ומעלה לבית אבתם כל יצא צבא בישראל "
    },
    {
        "bookchapter": "במדבר",
        "chapter": "כו",
        "versechapter": "ג",
        "bookseder": "במדבר",
        "seder": "כב",
        "verseseder": "יב",
        "parasha": "פינחס",
        "versenikud": "וַיְדַבֵּ֨ר מֹשֶׁ֜ה וְאֶלְעָזָ֧ר הַכֹּהֵ֛ן אֹתָ֖ם בְּעַֽרְבֹ֣ת מוֹאָ֑ב עַל־ יַרְדֵּ֥ן יְרֵח֖וֹ לֵאמֹֽר׃ ",
        "versenonikud": "וידבר משה ואלעזר הכהן אתם בערבת מואב על ירדן ירחו לאמר "
    },
    {
        "bookchapter": "במדבר",
        "chapter": "כו",
        "versechapter": "ד",
        "bookseder": "במדבר",
        "seder": "כב",
        "verseseder": "יג",
        "parasha": "פינחס",
        "versenikud": "מִבֶּ֛ן עֶשְׂרִ֥ים שָׁנָ֖ה וָמָ֑עְלָה כַּאֲשֶׁר֩ צִוָּ֨ה יְהוָ֤ה אֶת־ מֹשֶׁה֙ וּבְנֵ֣י יִשְׂרָאֵ֔ל הַיֹּצְאִ֖ים מֵאֶ֥רֶץ מִצְרָֽיִם׃ ",
        "versenonikud": "מבן עשרים שנה ומעלה כאשר צוה יהוה את משה ובני ישראל היצאים מארץ מצרים "
    },
    {
        "bookchapter": "במדבר",
        "chapter": "כו",
        "versechapter": "ה",
        "bookseder": "במדבר",
        "seder": "כב",
        "verseseder": "יד",
        "parasha": "פינחס",
        "versenikud": "רְאוּבֵ֖ן בְּכ֣וֹר יִשְׂרָאֵ֑ל בְּנֵ֣י רְאוּבֵ֗ן חֲנוֹךְ֙ מִשְׁפַּ֣חַת הַחֲנֹכִ֔י לְפַלּ֕וּא מִשְׁפַּ֖חַת הַפַּלֻּאִֽי׃ ",
        "versenonikud": "ראובן בכור ישראל בני ראובן חנוך משפחת החנכי לפלוא משפחת הפלאי "
    },
    {
        "bookchapter": "במדבר",
        "chapter": "כו",
        "versechapter": "ו",
        "bookseder": "במדבר",
        "seder": "כב",
        "verseseder": "טו",
        "parasha": "פינחס",
        "versenikud": "לְחֶצְרֹ֕ן מִשְׁפַּ֖חַת הַֽחֶצְרוֹנִ֑י לְכַרְמִ֕י מִשְׁפַּ֖חַת הַכַּרְמִֽי׃ ",
        "versenonikud": "לחצרן משפחת החצרוני לכרמי משפחת הכרמי "
    },
    {
        "bookchapter": "במדבר",
        "chapter": "כו",
        "versechapter": "ז",
        "bookseder": "במדבר",
        "seder": "כב",
        "verseseder": "טז",
        "parasha": "פינחס",
        "versenikud": "אֵ֖לֶּה מִשְׁפְּחֹ֣ת הָרֻֽאוּבֵנִ֑י וַיִּהְי֣וּ פְקֻדֵיהֶ֗ם שְׁלֹשָׁ֤ה וְאַרְבָּעִים֙ אֶ֔לֶף וּשְׁבַ֥ע מֵא֖וֹת וּשְׁלֹשִֽׁים׃ ",
        "versenonikud": "אלה משפחת הראובני ויהיו פקדיהם שלשה וארבעים אלף ושבע מאות ושלשים "
    },
    {
        "bookchapter": "במדבר",
        "chapter": "כו",
        "versechapter": "ח",
        "bookseder": "במדבר",
        "seder": "כב",
        "verseseder": "יז",
        "parasha": "פינחס",
        "versenikud": "וּבְנֵ֥י פַלּ֖וּא אֱלִיאָֽב׃ ",
        "versenonikud": "ובני פלוא אליאב "
    },
    {
        "bookchapter": "במדבר",
        "chapter": "כו",
        "versechapter": "ט",
        "bookseder": "במדבר",
        "seder": "כב",
        "verseseder": "יח",
        "parasha": "פינחס",
        "versenikud": "וּבְנֵ֣י אֱלִיאָ֔ב נְמוּאֵ֖ל וְדָתָ֣ן וַאֲבִירָ֑ם הֽוּא־ דָתָ֨ן וַאֲבִירָ֜ם קרואי קְרִיאֵ֣י הָעֵדָ֗ה אֲשֶׁ֨ר הִצּ֜וּ עַל־ מֹשֶׁ֤ה וְעַֽל־ אַהֲרֹן֙ בַּעֲדַת־ קֹ֔רַח בְּהַצֹּתָ֖ם עַל־ יְהוָֽה׃ ",
        "versenonikud": "ובני אליאב נמואל ודתן ואבירם הוא דתן ואבירם קרואי קריאי העדה אשר הצו על משה ועל אהרן בעדת קרח בהצתם על יהוה "
    },
    {
        "bookchapter": "במדבר",
        "chapter": "כו",
        "versechapter": "י",
        "bookseder": "במדבר",
        "seder": "כב",
        "verseseder": "יט",
        "parasha": "פינחס",
        "versenikud": "וַתִּפְתַּ֨ח הָאָ֜רֶץ אֶת־ פִּ֗יהָ וַתִּבְלַ֥ע אֹתָ֛ם וְאֶת־ קֹ֖רַח בְּמ֣וֹת הָעֵדָ֑ה בַּאֲכֹ֣ל הָאֵ֗שׁ אֵ֣ת חֲמִשִּׁ֤ים וּמָאתַ֙יִם֙ אִ֔ישׁ וַיִּהְי֖וּ לְנֵֽס׃ ",
        "versenonikud": "ותפתח הארץ את פיה ותבלע אתם ואת קרח במות העדה באכל האש את חמשים ומאתים איש ויהיו לנס "
    },
    {
        "bookchapter": "במדבר",
        "chapter": "כו",
        "versechapter": "יא",
        "bookseder": "במדבר",
        "seder": "כב",
        "verseseder": "כ",
        "parasha": "פינחס",
        "versenikud": "וּבְנֵי־ קֹ֖רַח לֹא־ מֵֽתוּ׃ ",
        "versenonikud": "ובני קרח לא מתו "
    },
    {
        "bookchapter": "במדבר",
        "chapter": "כו",
        "versechapter": "יב",
        "bookseder": "במדבר",
        "seder": "כב",
        "verseseder": "כא",
        "parasha": "פינחס",
        "versenikud": "בְּנֵ֣י שִׁמְעוֹן֮ לְמִשְׁפְּחֹתָם֒ לִנְמוּאֵ֗ל מִשְׁפַּ֙חַת֙ הַנְּמ֣וּאֵלִ֔י לְיָמִ֕ין מִשְׁפַּ֖חַת הַיָּמִינִ֑י לְיָכִ֕ין מִשְׁפַּ֖חַת הַיָּכִינִֽי׃ ",
        "versenonikud": "בני שמעון למשפחתם לנמואל משפחת הנמואלי לימין משפחת הימיני ליכין משפחת היכיני "
    },
    {
        "bookchapter": "במדבר",
        "chapter": "כו",
        "versechapter": "יג",
        "bookseder": "במדבר",
        "seder": "כב",
        "verseseder": "כב",
        "parasha": "פינחס",
        "versenikud": "לְזֶ֕רַח מִשְׁפַּ֖חַת הַזַּרְחִ֑י לְשָׁא֕וּל מִשְׁפַּ֖חַת הַשָּׁאוּלִֽי׃ ",
        "versenonikud": "לזרח משפחת הזרחי לשאול משפחת השאולי "
    },
    {
        "bookchapter": "במדבר",
        "chapter": "כו",
        "versechapter": "יד",
        "bookseder": "במדבר",
        "seder": "כב",
        "verseseder": "כג",
        "parasha": "פינחס",
        "versenikud": "אֵ֖לֶּה מִשְׁפְּחֹ֣ת הַשִּׁמְעֹנִ֑י שְׁנַ֧יִם וְעֶשְׂרִ֛ים אֶ֖לֶף וּמָאתָֽיִם׃ ",
        "versenonikud": "אלה משפחת השמעני שנים ועשרים אלף ומאתים "
    },
    {
        "bookchapter": "במדבר",
        "chapter": "כו",
        "versechapter": "טו",
        "bookseder": "במדבר",
        "seder": "כב",
        "verseseder": "כד",
        "parasha": "פינחס",
        "versenikud": "בְּנֵ֣י גָד֮ לְמִשְׁפְּחֹתָם֒ לִצְפ֗וֹן מִשְׁפַּ֙חַת֙ הַצְּפוֹנִ֔י לְחַגִּ֕י מִשְׁפַּ֖חַת הַֽחַגִּ֑י לְשׁוּנִ֕י מִשְׁפַּ֖חַת הַשּׁוּנִֽי׃ ",
        "versenonikud": "בני גד למשפחתם לצפון משפחת הצפוני לחגי משפחת החגי לשוני משפחת השוני "
    },
    {
        "bookchapter": "במדבר",
        "chapter": "כו",
        "versechapter": "טז",
        "bookseder": "במדבר",
        "seder": "כב",
        "verseseder": "כה",
        "parasha": "פינחס",
        "versenikud": "לְאָזְנִ֕י מִשְׁפַּ֖חַת הָאָזְנִ֑י לְעֵרִ֕י מִשְׁפַּ֖חַת הָעֵרִֽי׃ ",
        "versenonikud": "לאזני משפחת האזני לערי משפחת הערי "
    },
    {
        "bookchapter": "במדבר",
        "chapter": "כו",
        "versechapter": "יז",
        "bookseder": "במדבר",
        "seder": "כב",
        "verseseder": "כו",
        "parasha": "פינחס",
        "versenikud": "לַאֲר֕וֹד מִשְׁפַּ֖חַת הָאֲרוֹדִ֑י לְאַ֨רְאֵלִ֔י מִשְׁפַּ֖חַת הָאַרְאֵלִֽי׃ ",
        "versenonikud": "לארוד משפחת הארודי לאראלי משפחת האראלי "
    },
    {
        "bookchapter": "במדבר",
        "chapter": "כו",
        "versechapter": "יח",
        "bookseder": "במדבר",
        "seder": "כב",
        "verseseder": "כז",
        "parasha": "פינחס",
        "versenikud": "אֵ֛לֶּה מִשְׁפְּחֹ֥ת בְּנֵֽי־ גָ֖ד לִפְקֻדֵיהֶ֑ם אַרְבָּעִ֥ים אֶ֖לֶף וַחֲמֵ֥שׁ מֵאֽוֹת׃ ",
        "versenonikud": "אלה משפחת בני גד לפקדיהם ארבעים אלף וחמש מאות "
    },
    {
        "bookchapter": "במדבר",
        "chapter": "כו",
        "versechapter": "יט",
        "bookseder": "במדבר",
        "seder": "כב",
        "verseseder": "כח",
        "parasha": "פינחס",
        "versenikud": "בְּנֵ֥י יְהוּדָ֖ה עֵ֣ר וְאוֹנָ֑ן וַיָּ֥מָת עֵ֛ר וְאוֹנָ֖ן בְּאֶ֥רֶץ כְּנָֽעַן׃ ",
        "versenonikud": "בני יהודה ער ואונן וימת ער ואונן בארץ כנען "
    },
    {
        "bookchapter": "במדבר",
        "chapter": "כו",
        "versechapter": "כ",
        "bookseder": "במדבר",
        "seder": "כב",
        "verseseder": "כט",
        "parasha": "פינחס",
        "versenikud": "וַיִּהְי֣וּ בְנֵי־ יְהוּדָה֮ לְמִשְׁפְּחֹתָם֒ לְשֵׁלָ֗ה מִשְׁפַּ֙חַת֙ הַשֵּׁ֣לָנִ֔י לְפֶ֕רֶץ מִשְׁפַּ֖חַת הַפַּרְצִ֑י לְזֶ֕רַח מִשְׁפַּ֖חַת הַזַּרְחִֽי׃ ",
        "versenonikud": "ויהיו בני יהודה למשפחתם לשלה משפחת השלני לפרץ משפחת הפרצי לזרח משפחת הזרחי "
    },
    {
        "bookchapter": "במדבר",
        "chapter": "כו",
        "versechapter": "כא",
        "bookseder": "במדבר",
        "seder": "כב",
        "verseseder": "ל",
        "parasha": "פינחס",
        "versenikud": "וַיִּהְי֣וּ בְנֵי־ פֶ֔רֶץ לְחֶצְרֹ֕ן מִשְׁפַּ֖חַת הַֽחֶצְרֹנִ֑י לְחָמ֕וּל מִשְׁפַּ֖חַת הֶחָמוּלִֽי׃ ",
        "versenonikud": "ויהיו בני פרץ לחצרן משפחת החצרני לחמול משפחת החמולי "
    },
    {
        "bookchapter": "במדבר",
        "chapter": "כו",
        "versechapter": "כב",
        "bookseder": "במדבר",
        "seder": "כב",
        "verseseder": "לא",
        "parasha": "פינחס",
        "versenikud": "אֵ֛לֶּה מִשְׁפְּחֹ֥ת יְהוּדָ֖ה לִפְקֻדֵיהֶ֑ם שִׁשָּׁ֧ה וְשִׁבְעִ֛ים אֶ֖לֶף וַחֲמֵ֥שׁ מֵאֽוֹת׃ ",
        "versenonikud": "אלה משפחת יהודה לפקדיהם ששה ושבעים אלף וחמש מאות "
    },
    {
        "bookchapter": "במדבר",
        "chapter": "כו",
        "versechapter": "כג",
        "bookseder": "במדבר",
        "seder": "כב",
        "verseseder": "לב",
        "parasha": "פינחס",
        "versenikud": "בְּנֵ֤י יִשָּׂשכָר֙ לְמִשְׁפְּחֹתָ֔ם תּוֹלָ֕ע מִשְׁפַּ֖חַת הַתּוֹלָעִ֑י לְפֻוָ֕ה מִשְׁפַּ֖חַת הַפּוּנִֽי׃ ",
        "versenonikud": "בני יששכר למשפחתם תולע משפחת התולעי לפוה משפחת הפוני "
    },
    {
        "bookchapter": "במדבר",
        "chapter": "כו",
        "versechapter": "כד",
        "bookseder": "במדבר",
        "seder": "כב",
        "verseseder": "לג",
        "parasha": "פינחס",
        "versenikud": "לְיָשׁ֕וּב מִשְׁפַּ֖חַת הַיָּשׁוּבִ֑י לְשִׁמְרֹ֕ן מִשְׁפַּ֖חַת הַשִּׁמְרֹנִֽי׃ ",
        "versenonikud": "לישוב משפחת הישובי לשמרן משפחת השמרני "
    },
    {
        "bookchapter": "במדבר",
        "chapter": "כו",
        "versechapter": "כה",
        "bookseder": "במדבר",
        "seder": "כב",
        "verseseder": "לד",
        "parasha": "פינחס",
        "versenikud": "אֵ֛לֶּה מִשְׁפְּחֹ֥ת יִשָּׂשכָ֖ר לִפְקֻדֵיהֶ֑ם אַרְבָּעָ֧ה וְשִׁשִּׁ֛ים אֶ֖לֶף וּשְׁלֹ֥שׁ מֵאֽוֹת׃ ",
        "versenonikud": "אלה משפחת יששכר לפקדיהם ארבעה וששים אלף ושלש מאות "
    },
    {
        "bookchapter": "במדבר",
        "chapter": "כו",
        "versechapter": "כו",
        "bookseder": "במדבר",
        "seder": "כב",
        "verseseder": "לה",
        "parasha": "פינחס",
        "versenikud": "בְּנֵ֣י זְבוּלֻן֮ לְמִשְׁפְּחֹתָם֒ לְסֶ֗רֶד מִשְׁפַּ֙חַת֙ הַסַּרְדִּ֔י לְאֵל֕וֹן מִשְׁפַּ֖חַת הָאֵלֹנִ֑י לְיַ֨חְלְאֵ֔ל מִשְׁפַּ֖חַת הַיַּחְלְאֵלִֽי׃ ",
        "versenonikud": "בני זבולן למשפחתם לסרד משפחת הסרדי לאלון משפחת האלני ליחלאל משפחת היחלאלי "
    },
    {
        "bookchapter": "במדבר",
        "chapter": "כו",
        "versechapter": "כז",
        "bookseder": "במדבר",
        "seder": "כב",
        "verseseder": "לו",
        "parasha": "פינחס",
        "versenikud": "אֵ֛לֶּה מִשְׁפְּחֹ֥ת הַזְּבוּלֹנִ֖י לִפְקֻדֵיהֶ֑ם שִׁשִּׁ֥ים אֶ֖לֶף וַחֲמֵ֥שׁ מֵאֽוֹת׃ ",
        "versenonikud": "אלה משפחת הזבולני לפקדיהם ששים אלף וחמש מאות "
    },
    {
        "bookchapter": "במדבר",
        "chapter": "כו",
        "versechapter": "כח",
        "bookseder": "במדבר",
        "seder": "כב",
        "verseseder": "לז",
        "parasha": "פינחס",
        "versenikud": "בְּנֵ֥י יוֹסֵ֖ף לְמִשְׁפְּחֹתָ֑ם מְנַשֶּׁ֖ה וְאֶפְרָֽיִם׃ ",
        "versenonikud": "בני יוסף למשפחתם מנשה ואפרים "
    },
    {
        "bookchapter": "במדבר",
        "chapter": "כו",
        "versechapter": "כט",
        "bookseder": "במדבר",
        "seder": "כב",
        "verseseder": "לח",
        "parasha": "פינחס",
        "versenikud": "בְּנֵ֣י מְנַשֶּׁ֗ה לְמָכִיר֙ מִשְׁפַּ֣חַת הַמָּכִירִ֔י וּמָכִ֖יר הוֹלִ֣יד אֶת־ גִּלְעָ֑ד לְגִלְעָ֕ד מִשְׁפַּ֖חַת הַגִּלְעָדִֽי׃ ",
        "versenonikud": "בני מנשה למכיר משפחת המכירי ומכיר הוליד את גלעד לגלעד משפחת הגלעדי "
    },
    {
        "bookchapter": "במדבר",
        "chapter": "כו",
        "versechapter": "ל",
        "bookseder": "במדבר",
        "seder": "כב",
        "verseseder": "לט",
        "parasha": "פינחס",
        "versenikud": "אֵ֚לֶּה בְּנֵ֣י גִלְעָ֔ד אִיעֶ֕זֶר מִשְׁפַּ֖חַת הָאִֽיעֶזְרִ֑י לְחֵ֕לֶק מִשְׁפַּ֖חַת הַֽחֶלְקִֽי׃ ",
        "versenonikud": "אלה בני גלעד איעזר משפחת האיעזרי לחלק משפחת החלקי "
    },
    {
        "bookchapter": "במדבר",
        "chapter": "כו",
        "versechapter": "לא",
        "bookseder": "במדבר",
        "seder": "כב",
        "verseseder": "מ",
        "parasha": "פינחס",
        "versenikud": "וְאַ֨שְׂרִיאֵ֔ל מִשְׁפַּ֖חַת הָֽאַשְׂרִֽאֵלִ֑י וְשֶׁ֕כֶם מִשְׁפַּ֖חַת הַשִּׁכְמִֽי׃ ",
        "versenonikud": "ואשריאל משפחת האשראלי ושכם משפחת השכמי "
    },
    {
        "bookchapter": "במדבר",
        "chapter": "כו",
        "versechapter": "לב",
        "bookseder": "במדבר",
        "seder": "כב",
        "verseseder": "מא",
        "parasha": "פינחס",
        "versenikud": "וּשְׁמִידָ֕ע מִשְׁפַּ֖חַת הַשְּׁמִידָעִ֑י וְחֵ֕פֶר מִשְׁפַּ֖חַת הַֽחֶפְרִֽי׃ ",
        "versenonikud": "ושמידע משפחת השמידעי וחפר משפחת החפרי "
    },
    {
        "bookchapter": "במדבר",
        "chapter": "כו",
        "versechapter": "לג",
        "bookseder": "במדבר",
        "seder": "כב",
        "verseseder": "מב",
        "parasha": "פינחס",
        "versenikud": "וּצְלָפְחָ֣ד בֶּן־ חֵ֗פֶר לֹא־ הָ֥יוּ ל֛וֹ בָּנִ֖ים כִּ֣י אִם־ בָּנ֑וֹת וְשֵׁם֙ בְּנ֣וֹת צְלָפְחָ֔ד מַחְלָ֣ה וְנֹעָ֔ה חָגְלָ֥ה מִלְכָּ֖ה וְתִרְצָֽה׃ ",
        "versenonikud": "וצלפחד בן חפר לא היו לו בנים כי אם בנות ושם בנות צלפחד מחלה ונעה חגלה מלכה ותרצה "
    },
    {
        "bookchapter": "במדבר",
        "chapter": "כו",
        "versechapter": "לד",
        "bookseder": "במדבר",
        "seder": "כב",
        "verseseder": "מג",
        "parasha": "פינחס",
        "versenikud": "אֵ֖לֶּה מִשְׁפְּחֹ֣ת מְנַשֶּׁ֑ה וּפְקֻ֣דֵיהֶ֔ם שְׁנַ֧יִם וַחֲמִשִּׁ֛ים אֶ֖לֶף וּשְׁבַ֥ע מֵאֽוֹת׃ ",
        "versenonikud": "אלה משפחת מנשה ופקדיהם שנים וחמשים אלף ושבע מאות "
    },
    {
        "bookchapter": "במדבר",
        "chapter": "כו",
        "versechapter": "לה",
        "bookseder": "במדבר",
        "seder": "כב",
        "verseseder": "מד",
        "parasha": "פינחס",
        "versenikud": "אֵ֣לֶּה בְנֵי־ אֶפְרַיִם֮ לְמִשְׁפְּחֹתָם֒ לְשׁוּתֶ֗לַח מִשְׁפַּ֙חַת֙ הַשֻּׁ֣תַלְחִ֔י לְבֶ֕כֶר מִשְׁפַּ֖חַת הַבַּכְרִ֑י לְתַ֕חַן מִשְׁפַּ֖חַת הַֽתַּחֲנִֽי׃ ",
        "versenonikud": "אלה בני אפרים למשפחתם לשותלח משפחת השתלחי לבכר משפחת הבכרי לתחן משפחת התחני "
    },
    {
        "bookchapter": "במדבר",
        "chapter": "כו",
        "versechapter": "לו",
        "bookseder": "במדבר",
        "seder": "כב",
        "verseseder": "מה",
        "parasha": "פינחס",
        "versenikud": "וְאֵ֖לֶּה בְּנֵ֣י שׁוּתָ֑לַח לְעֵרָ֕ן מִשְׁפַּ֖חַת הָעֵרָנִֽי׃ ",
        "versenonikud": "ואלה בני שותלח לערן משפחת הערני "
    },
    {
        "bookchapter": "במדבר",
        "chapter": "כו",
        "versechapter": "לז",
        "bookseder": "במדבר",
        "seder": "כב",
        "verseseder": "מו",
        "parasha": "פינחס",
        "versenikud": "אֵ֣לֶּה מִשְׁפְּחֹ֤ת בְּנֵי־ אֶפְרַ֙יִם֙ לִפְקֻ֣דֵיהֶ֔ם שְׁנַ֧יִם וּשְׁלֹשִׁ֛ים אֶ֖לֶף וַחֲמֵ֣שׁ מֵא֑וֹת אֵ֥לֶּה בְנֵי־ יוֹסֵ֖ף לְמִשְׁפְּחֹתָֽם׃ ",
        "versenonikud": "אלה משפחת בני אפרים לפקדיהם שנים ושלשים אלף וחמש מאות אלה בני יוסף למשפחתם "
    },
    {
        "bookchapter": "במדבר",
        "chapter": "כו",
        "versechapter": "לח",
        "bookseder": "במדבר",
        "seder": "כב",
        "verseseder": "מז",
        "parasha": "פינחס",
        "versenikud": "בְּנֵ֣י בִנְיָמִן֮ לְמִשְׁפְּחֹתָם֒ לְבֶ֗לַע מִשְׁפַּ֙חַת֙ הַבַּלְעִ֔י לְאַשְׁבֵּ֕ל מִשְׁפַּ֖חַת הָֽאַשְׁבֵּלִ֑י לַאֲחִירָ֕ם מִשְׁפַּ֖חַת הָאֲחִירָמִֽי׃ ",
        "versenonikud": "בני בנימן למשפחתם לבלע משפחת הבלעי לאשבל משפחת האשבלי לאחירם משפחת האחירמי "
    },
    {
        "bookchapter": "במדבר",
        "chapter": "כו",
        "versechapter": "לט",
        "bookseder": "במדבר",
        "seder": "כב",
        "verseseder": "מח",
        "parasha": "פינחס",
        "versenikud": "לִשְׁפוּפָ֕ם מִשְׁפַּ֖חַת הַשּׁוּפָמִ֑י לְחוּפָ֕ם מִשְׁפַּ֖חַת הַחוּפָמִֽי׃ ",
        "versenonikud": "לשפופם משפחת השופמי לחופם משפחת החופמי "
    },
    {
        "bookchapter": "במדבר",
        "chapter": "כו",
        "versechapter": "מ",
        "bookseder": "במדבר",
        "seder": "כב",
        "verseseder": "מט",
        "parasha": "פינחס",
        "versenikud": "וַיִּהְי֥וּ בְנֵי־ בֶ֖לַע אַ֣רְדְּ וְנַעֲמָ֑ן מִשְׁפַּ֙חַת֙ הָֽאַרְדִּ֔י לְנַֽעֲמָ֔ן מִשְׁפַּ֖חַת הַֽנַּעֲמִֽי׃ ",
        "versenonikud": "ויהיו בני בלע ארד ונעמן משפחת הארדי לנעמן משפחת הנעמי "
    },
    {
        "bookchapter": "במדבר",
        "chapter": "כו",
        "versechapter": "מא",
        "bookseder": "במדבר",
        "seder": "כב",
        "verseseder": "נ",
        "parasha": "פינחס",
        "versenikud": "אֵ֥לֶּה בְנֵי־ בִנְיָמִ֖ן לְמִשְׁפְּחֹתָ֑ם וּפְקֻ֣דֵיהֶ֔ם חֲמִשָּׁ֧ה וְאַרְבָּעִ֛ים אֶ֖לֶף וְשֵׁ֥שׁ מֵאֽוֹת׃ ",
        "versenonikud": "אלה בני בנימן למשפחתם ופקדיהם חמשה וארבעים אלף ושש מאות "
    },
    {
        "bookchapter": "במדבר",
        "chapter": "כו",
        "versechapter": "מב",
        "bookseder": "במדבר",
        "seder": "כב",
        "verseseder": "נא",
        "parasha": "פינחס",
        "versenikud": "אֵ֤לֶּה בְנֵי־ דָן֙ לְמִשְׁפְּחֹתָ֔ם לְשׁוּחָ֕ם מִשְׁפַּ֖חַת הַשּׁוּחָמִ֑י אֵ֛לֶּה מִשְׁפְּחֹ֥ת דָּ֖ן לְמִשְׁפְּחֹתָֽם׃ ",
        "versenonikud": "אלה בני דן למשפחתם לשוחם משפחת השוחמי אלה משפחת דן למשפחתם "
    },
    {
        "bookchapter": "במדבר",
        "chapter": "כו",
        "versechapter": "מג",
        "bookseder": "במדבר",
        "seder": "כב",
        "verseseder": "נב",
        "parasha": "פינחס",
        "versenikud": "כָּל־ מִשְׁפְּחֹ֥ת הַשּׁוּחָמִ֖י לִפְקֻדֵיהֶ֑ם אַרְבָּעָ֧ה וְשִׁשִּׁ֛ים אֶ֖לֶף וְאַרְבַּ֥ע מֵאֽוֹת׃ ",
        "versenonikud": "כל משפחת השוחמי לפקדיהם ארבעה וששים אלף וארבע מאות "
    },
    {
        "bookchapter": "במדבר",
        "chapter": "כו",
        "versechapter": "מד",
        "bookseder": "במדבר",
        "seder": "כב",
        "verseseder": "נג",
        "parasha": "פינחס",
        "versenikud": "בְּנֵ֣י אָשֵׁר֮ לְמִשְׁפְּחֹתָם֒ לְיִמְנָ֗ה מִשְׁפַּ֙חַת֙ הַיִּמְנָ֔ה לְיִשְׁוִ֕י מִשְׁפַּ֖חַת הַיִּשְׁוִ֑י לִבְרִיעָ֕ה מִשְׁפַּ֖חַת הַבְּרִיעִֽי׃ ",
        "versenonikud": "בני אשר למשפחתם לימנה משפחת הימנה לישוי משפחת הישוי לבריעה משפחת הבריעי "
    },
    {
        "bookchapter": "במדבר",
        "chapter": "כו",
        "versechapter": "מה",
        "bookseder": "במדבר",
        "seder": "כב",
        "verseseder": "נד",
        "parasha": "פינחס",
        "versenikud": "לִבְנֵ֣י בְרִיעָ֔ה לְחֶ֕בֶר מִשְׁפַּ֖חַת הַֽחֶבְרִ֑י לְמַ֨לְכִּיאֵ֔ל מִשְׁפַּ֖חַת הַמַּלְכִּיאֵלִֽי׃ ",
        "versenonikud": "לבני בריעה לחבר משפחת החברי למלכיאל משפחת המלכיאלי "
    },
    {
        "bookchapter": "במדבר",
        "chapter": "כו",
        "versechapter": "מו",
        "bookseder": "במדבר",
        "seder": "כב",
        "verseseder": "נה",
        "parasha": "פינחס",
        "versenikud": "וְשֵׁ֥ם בַּת־ אָשֵׁ֖ר שָֽׂרַח׃ ",
        "versenonikud": "ושם בת אשר שרח "
    },
    {
        "bookchapter": "במדבר",
        "chapter": "כו",
        "versechapter": "מז",
        "bookseder": "במדבר",
        "seder": "כב",
        "verseseder": "נו",
        "parasha": "פינחס",
        "versenikud": "אֵ֛לֶּה מִשְׁפְּחֹ֥ת בְּנֵי־ אָשֵׁ֖ר לִפְקֻדֵיהֶ֑ם שְׁלֹשָׁ֧ה וַחֲמִשִּׁ֛ים אֶ֖לֶף וְאַרְבַּ֥ע מֵאֽוֹת׃ ",
        "versenonikud": "אלה משפחת בני אשר לפקדיהם שלשה וחמשים אלף וארבע מאות "
    },
    {
        "bookchapter": "במדבר",
        "chapter": "כו",
        "versechapter": "מח",
        "bookseder": "במדבר",
        "seder": "כב",
        "verseseder": "נז",
        "parasha": "פינחס",
        "versenikud": "בְּנֵ֤י נַפְתָּלִי֙ לְמִשְׁפְּחֹתָ֔ם לְיַ֨חְצְאֵ֔ל מִשְׁפַּ֖חַת הַיַּחְצְאֵלִ֑י לְגוּנִ֕י מִשְׁפַּ֖חַת הַגּוּנִֽי׃ ",
        "versenonikud": "בני נפתלי למשפחתם ליחצאל משפחת היחצאלי לגוני משפחת הגוני "
    },
    {
        "bookchapter": "במדבר",
        "chapter": "כו",
        "versechapter": "מט",
        "bookseder": "במדבר",
        "seder": "כב",
        "verseseder": "נח",
        "parasha": "פינחס",
        "versenikud": "לְיֵ֕צֶר מִשְׁפַּ֖חַת הַיִּצְרִ֑י לְשִׁלֵּ֕ם מִשְׁפַּ֖חַת הַשִּׁלֵּמִֽי׃ ",
        "versenonikud": "ליצר משפחת היצרי לשלם משפחת השלמי "
    },
    {
        "bookchapter": "במדבר",
        "chapter": "כו",
        "versechapter": "נ",
        "bookseder": "במדבר",
        "seder": "כב",
        "verseseder": "נט",
        "parasha": "פינחס",
        "versenikud": "אֵ֛לֶּה מִשְׁפְּחֹ֥ת נַפְתָּלִ֖י לְמִשְׁפְּחֹתָ֑ם וּפְקֻ֣דֵיהֶ֔ם חֲמִשָּׁ֧ה וְאַרְבָּעִ֛ים אֶ֖לֶף וְאַרְבַּ֥ע מֵאֽוֹת׃ ",
        "versenonikud": "אלה משפחת נפתלי למשפחתם ופקדיהם חמשה וארבעים אלף וארבע מאות "
    },
    {
        "bookchapter": "במדבר",
        "chapter": "כו",
        "versechapter": "נא",
        "bookseder": "במדבר",
        "seder": "כב",
        "verseseder": "ס",
        "parasha": "פינחס",
        "versenikud": "אֵ֗לֶּה פְּקוּדֵי֙ בְּנֵ֣י יִשְׂרָאֵ֔ל שֵׁשׁ־ מֵא֥וֹת אֶ֖לֶף וָאָ֑לֶף שְׁבַ֥ע מֵא֖וֹת וּשְׁלֹשִֽׁים׃ ",
        "versenonikud": "אלה פקודי בני ישראל שש מאות אלף ואלף שבע מאות ושלשים "
    }
]