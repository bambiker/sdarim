[
    {
        "bookchapter": "בראשית",
        "chapter": "ב",
        "versechapter": "א",
        "bookseder": "בראשית",
        "seder": "א",
        "verseseder": "לב",
        "parasha": "בראשית",
        "versenikud": "וַיְכֻלּ֛וּ הַשָּׁמַ֥יִם וְהָאָ֖רֶץ וְכָל־ צְבָאָֽם׃ ",
        "versenonikud": "ויכלו השמים והארץ וכל צבאם "
    },
    {
        "bookchapter": "בראשית",
        "chapter": "ב",
        "versechapter": "ב",
        "bookseder": "בראשית",
        "seder": "א",
        "verseseder": "לג",
        "parasha": "בראשית",
        "versenikud": "וַיְכַ֤ל אֱלֹהִים֙ בַּיּ֣וֹם הַשְּׁבִיעִ֔י מְלַאכְתּ֖וֹ אֲשֶׁ֣ר עָשָׂ֑ה וַיִּשְׁבֹּת֙ בַּיּ֣וֹם הַשְּׁבִיעִ֔י מִכָּל־ מְלַאכְתּ֖וֹ אֲשֶׁ֥ר עָשָֽׂה׃ ",
        "versenonikud": "ויכל אלהים ביום השביעי מלאכתו אשר עשה וישבת ביום השביעי מכל מלאכתו אשר עשה "
    },
    {
        "bookchapter": "בראשית",
        "chapter": "ב",
        "versechapter": "ג",
        "bookseder": "בראשית",
        "seder": "א",
        "verseseder": "לד",
        "parasha": "בראשית",
        "versenikud": "וַיְבָ֤רֶךְ אֱלֹהִים֙ אֶת־ י֣וֹם הַשְּׁבִיעִ֔י וַיְקַדֵּ֖שׁ אֹת֑וֹ כִּ֣י ב֤וֹ שָׁבַת֙ מִכָּל־ מְלַאכְתּ֔וֹ אֲשֶׁר־ בָּרָ֥א אֱלֹהִ֖ים לַעֲשֽׂוֹת׃ {פ}",
        "versenonikud": "ויברך אלהים את יום השביעי ויקדש אתו כי בו שבת מכל מלאכתו אשר ברא אלהים לעשות "
    },
    {
        "bookchapter": "בראשית",
        "chapter": "ב",
        "versechapter": "ד",
        "bookseder": "בראשית",
        "seder": "ב",
        "verseseder": "א",
        "parasha": "בראשית",
        "versenikud": "אֵ֣לֶּה תוֹלְד֧וֹת הַשָּׁמַ֛יִם וְהָאָ֖רֶץ בְּהִבָּֽרְאָ֑ם בְּי֗וֹם עֲשׂ֛וֹת יְהוָ֥ה אֱלֹהִ֖ים אֶ֥רֶץ וְשָׁמָֽיִם׃ ",
        "versenonikud": "אלה תולדות השמים והארץ בהבראם ביום עשות יהוה אלהים ארץ ושמים "
    },
    {
        "bookchapter": "בראשית",
        "chapter": "ב",
        "versechapter": "ה",
        "bookseder": "בראשית",
        "seder": "ב",
        "verseseder": "ב",
        "parasha": "בראשית",
        "versenikud": "וְכֹ֣ל ׀ שִׂ֣יחַ הַשָּׂדֶ֗ה טֶ֚רֶם יִֽהְיֶ֣ה בָאָ֔רֶץ וְכָל־ עֵ֥שֶׂב הַשָּׂדֶ֖ה טֶ֣רֶם יִצְמָ֑ח כִּי֩ לֹ֨א הִמְטִ֜יר יְהוָ֤ה אֱלֹהִים֙ עַל־ הָאָ֔רֶץ וְאָדָ֣ם אַ֔יִן לַֽעֲבֹ֖ד אֶת־ הָֽאֲדָמָֽה׃ ",
        "versenonikud": "וכל  שיח השדה טרם יהיה בארץ וכל עשב השדה טרם יצמח כי לא המטיר יהוה אלהים על הארץ ואדם אין לעבד את האדמה "
    },
    {
        "bookchapter": "בראשית",
        "chapter": "ב",
        "versechapter": "ו",
        "bookseder": "בראשית",
        "seder": "ב",
        "verseseder": "ג",
        "parasha": "בראשית",
        "versenikud": "וְאֵ֖ד יַֽעֲלֶ֣ה מִן־ הָאָ֑רֶץ וְהִשְׁקָ֖ה אֶֽת־ כָּל־ פְּנֵֽי־ הָֽאֲדָמָֽה׃ ",
        "versenonikud": "ואד יעלה מן הארץ והשקה את כל פני האדמה "
    },
    {
        "bookchapter": "בראשית",
        "chapter": "ב",
        "versechapter": "ז",
        "bookseder": "בראשית",
        "seder": "ב",
        "verseseder": "ד",
        "parasha": "בראשית",
        "versenikud": "וַיִּיצֶר֩ יְהוָ֨ה אֱלֹהִ֜ים אֶת־ הָֽאָדָ֗ם עָפָר֙ מִן־ הָ֣אֲדָמָ֔ה וַיִּפַּ֥ח בְּאַפָּ֖יו נִשְׁמַ֣ת חַיִּ֑ים וַֽיְהִ֥י הָֽאָדָ֖ם לְנֶ֥פֶשׁ חַיָּֽה׃ ",
        "versenonikud": "וייצר יהוה אלהים את האדם עפר מן האדמה ויפח באפיו נשמת חיים ויהי האדם לנפש חיה "
    },
    {
        "bookchapter": "בראשית",
        "chapter": "ב",
        "versechapter": "ח",
        "bookseder": "בראשית",
        "seder": "ב",
        "verseseder": "ה",
        "parasha": "בראשית",
        "versenikud": "וַיִּטַּ֞ע יְהוָ֧ה אֱלֹהִ֛ים גַּן־ בְעֵ֖דֶן מִקֶּ֑דֶם וַיָּ֣שֶׂם שָׁ֔ם אֶת־ הָֽאָדָ֖ם אֲשֶׁ֥ר יָצָֽר׃ ",
        "versenonikud": "ויטע יהוה אלהים גן בעדן מקדם וישם שם את האדם אשר יצר "
    },
    {
        "bookchapter": "בראשית",
        "chapter": "ב",
        "versechapter": "ט",
        "bookseder": "בראשית",
        "seder": "ב",
        "verseseder": "ו",
        "parasha": "בראשית",
        "versenikud": "וַיַּצְמַ֞ח יְהוָ֤ה אֱלֹהִים֙ מִן־ הָ֣אֲדָמָ֔ה כָּל־ עֵ֛ץ נֶחְמָ֥ד לְמַרְאֶ֖ה וְט֣וֹב לְמַאֲכָ֑ל וְעֵ֤ץ הַֽחַיִּים֙ בְּת֣וֹךְ הַגָּ֔ן וְעֵ֕ץ הַדַּ֖עַת ט֥וֹב וָרָֽע׃ ",
        "versenonikud": "ויצמח יהוה אלהים מן האדמה כל עץ נחמד למראה וטוב למאכל ועץ החיים בתוך הגן ועץ הדעת טוב ורע "
    },
    {
        "bookchapter": "בראשית",
        "chapter": "ב",
        "versechapter": "י",
        "bookseder": "בראשית",
        "seder": "ב",
        "verseseder": "ז",
        "parasha": "בראשית",
        "versenikud": "וְנָהָרּ֙ יֹצֵ֣א מֵעֵ֔דֶן לְהַשְׁק֖וֹת אֶת־ הַגָּ֑ן וּמִשָּׁם֙ יִפָּרֵ֔ד וְהָיָ֖ה לְאַרְבָּעָ֥ה רָאשִֽׁים׃ ",
        "versenonikud": "ונהר יצא מעדן להשקות את הגן ומשם יפרד והיה לארבעה ראשים "
    },
    {
        "bookchapter": "בראשית",
        "chapter": "ב",
        "versechapter": "יא",
        "bookseder": "בראשית",
        "seder": "ב",
        "verseseder": "ח",
        "parasha": "בראשית",
        "versenikud": "שֵׁ֥ם הָֽאֶחָ֖ד פִּישׁ֑וֹן ה֣וּא הַסֹּבֵ֗ב אֵ֚ת כָּל־ אֶ֣רֶץ הַֽחֲוִילָ֔ה אֲשֶׁר־ שָׁ֖ם הַזָּהָֽב׃ ",
        "versenonikud": "שם האחד פישון הוא הסבב את כל ארץ החוילה אשר שם הזהב "
    },
    {
        "bookchapter": "בראשית",
        "chapter": "ב",
        "versechapter": "יב",
        "bookseder": "בראשית",
        "seder": "ב",
        "verseseder": "ט",
        "parasha": "בראשית",
        "versenikud": "וּֽזֲהַ֛ב הָאָ֥רֶץ הַהִ֖וא ט֑וֹב שָׁ֥ם הַבְּדֹ֖לַח וְאֶ֥בֶן הַשֹּֽׁהַם׃ ",
        "versenonikud": "וזהב הארץ ההוא טוב שם הבדלח ואבן השהם "
    },
    {
        "bookchapter": "בראשית",
        "chapter": "ב",
        "versechapter": "יג",
        "bookseder": "בראשית",
        "seder": "ב",
        "verseseder": "י",
        "parasha": "בראשית",
        "versenikud": "וְשֵֽׁם־ הַנָּהָ֥ר הַשֵּׁנִ֖י גִּיח֑וֹן ה֣וּא הַסּוֹבֵ֔ב אֵ֖ת כָּל־ אֶ֥רֶץ כּֽוּשׁ׃ ",
        "versenonikud": "ושם הנהר השני גיחון הוא הסובב את כל ארץ כוש "
    },
    {
        "bookchapter": "בראשית",
        "chapter": "ב",
        "versechapter": "יד",
        "bookseder": "בראשית",
        "seder": "ב",
        "verseseder": "יא",
        "parasha": "בראשית",
        "versenikud": "וְשֵׁ֨ם הַנָּהָ֤ר הַשְּׁלִישִׁי֙ חִדֶּ֔קֶל ה֥וּא הַֽהֹלֵ֖ךְ קִדְמַ֣ת אַשּׁ֑וּר וְהַנָּהָ֥ר הָֽרְבִיעִ֖י ה֥וּא פְרָֽת׃ ",
        "versenonikud": "ושם הנהר השלישי חדקל הוא ההלך קדמת אשור והנהר הרביעי הוא פרת "
    },
    {
        "bookchapter": "בראשית",
        "chapter": "ב",
        "versechapter": "טו",
        "bookseder": "בראשית",
        "seder": "ב",
        "verseseder": "יב",
        "parasha": "בראשית",
        "versenikud": "וַיִּקַּ֛ח יְהוָ֥ה אֱלֹהִ֖ים אֶת־ הָֽאָדָ֑ם וַיַּנִּחֵ֣הוּ בְגַן־ עֵ֔דֶן לְעָבְדָ֖הּ וּלְשָׁמְרָֽהּ׃ ",
        "versenonikud": "ויקח יהוה אלהים את האדם וינחהו בגן עדן לעבדה ולשמרה "
    },
    {
        "bookchapter": "בראשית",
        "chapter": "ב",
        "versechapter": "טז",
        "bookseder": "בראשית",
        "seder": "ב",
        "verseseder": "יג",
        "parasha": "בראשית",
        "versenikud": "וַיְצַו֙ יְהוָ֣ה אֱלֹהִ֔ים עַל־ הָֽאָדָ֖ם לֵאמֹ֑ר מִכֹּ֥ל עֵֽץ־ הַגָּ֖ן אָכֹ֥ל תֹּאכֵֽל׃ ",
        "versenonikud": "ויצו יהוה אלהים על האדם לאמר מכל עץ הגן אכל תאכל "
    },
    {
        "bookchapter": "בראשית",
        "chapter": "ב",
        "versechapter": "יז",
        "bookseder": "בראשית",
        "seder": "ב",
        "verseseder": "יד",
        "parasha": "בראשית",
        "versenikud": "וּמֵעֵ֗ץ הַדַּ֙עַת֙ ט֣וֹב וָרָ֔ע לֹ֥א תֹאכַ֖ל מִמֶּ֑נּוּ כִּ֗י בְּי֛וֹם אֲכָלְךָ֥ מִמֶּ֖נּוּ מ֥וֹת תָּמֽוּת׃ ",
        "versenonikud": "ומעץ הדעת טוב ורע לא תאכל ממנו כי ביום אכלך ממנו מות תמות "
    },
    {
        "bookchapter": "בראשית",
        "chapter": "ב",
        "versechapter": "יח",
        "bookseder": "בראשית",
        "seder": "ב",
        "verseseder": "טו",
        "parasha": "בראשית",
        "versenikud": "וַיֹּ֙אמֶר֙ יְהוָ֣ה אֱלֹהִ֔ים לֹא־ ט֛וֹב הֱי֥וֹת הָֽאָדָ֖ם לְבַדּ֑וֹ אֶֽעֱשֶׂהּ־ לּ֥וֹ עֵ֖זֶר כְּנֶגְדּֽוֹ׃ ",
        "versenonikud": "ויאמר יהוה אלהים לא טוב היות האדם לבדו אעשה לו עזר כנגדו "
    },
    {
        "bookchapter": "בראשית",
        "chapter": "ב",
        "versechapter": "יט",
        "bookseder": "בראשית",
        "seder": "ב",
        "verseseder": "טז",
        "parasha": "בראשית",
        "versenikud": "וַיִּצֶר֩ יְהוָ֨ה אֱלֹהִ֜ים מִן־ הָֽאֲדָמָ֗ה כָּל־ חַיַּ֤ת הַשָּׂדֶה֙ וְאֵת֙ כָּל־ ע֣וֹף הַשָּׁמַ֔יִם וַיָּבֵא֙ אֶל־ הָ֣אָדָ֔ם לִרְא֖וֹת מַה־ יִּקְרָא־ ל֑וֹ וְכֹל֩ אֲשֶׁ֨ר יִקְרָא־ ל֧וֹ הָֽאָדָ֛ם נֶ֥פֶשׁ חַיָּ֖ה ה֥וּא שְׁמֽוֹ׃ ",
        "versenonikud": "ויצר יהוה אלהים מן האדמה כל חית השדה ואת כל עוף השמים ויבא אל האדם לראות מה יקרא לו וכל אשר יקרא לו האדם נפש חיה הוא שמו "
    },
    {
        "bookchapter": "בראשית",
        "chapter": "ב",
        "versechapter": "כ",
        "bookseder": "בראשית",
        "seder": "ב",
        "verseseder": "יז",
        "parasha": "בראשית",
        "versenikud": "וַיִּקְרָ֨א הָֽאָדָ֜ם שֵׁמ֗וֹת לְכָל־ הַבְּהֵמָה֙ וּלְע֣וֹף הַשָּׁמַ֔יִם וּלְכֹ֖ל חַיַּ֣ת הַשָּׂדֶ֑ה וּלְאָדָ֕ם לֹֽא־ מָצָ֥א עֵ֖זֶר כְּנֶגְדּֽוֹ׃ ",
        "versenonikud": "ויקרא האדם שמות לכל הבהמה ולעוף השמים ולכל חית השדה ולאדם לא מצא עזר כנגדו "
    },
    {
        "bookchapter": "בראשית",
        "chapter": "ב",
        "versechapter": "כא",
        "bookseder": "בראשית",
        "seder": "ב",
        "verseseder": "יח",
        "parasha": "בראשית",
        "versenikud": "וַיַּפֵּל֩ יְהוָ֨ה אֱלֹהִ֧ים ׀ תַּרְדֵּמָ֛ה עַל־ הָאָדָ֖ם וַיִּישָׁ֑ן וַיִּקַּ֗ח אַחַת֙ מִצַּלְעֹתָ֔יו וַיִּסְגֹּ֥ר בָּשָׂ֖ר תַּחְתֶּֽנָּה׃ ",
        "versenonikud": "ויפל יהוה אלהים  תרדמה על האדם ויישן ויקח אחת מצלעתיו ויסגר בשר תחתנה "
    },
    {
        "bookchapter": "בראשית",
        "chapter": "ב",
        "versechapter": "כב",
        "bookseder": "בראשית",
        "seder": "ב",
        "verseseder": "יט",
        "parasha": "בראשית",
        "versenikud": "וַיִּבֶן֩ יְהוָ֨ה אֱלֹהִ֧ים ׀ אֶֽת־ הַצֵּלָ֛ע אֲשֶׁר־ לָקַ֥ח מִן־ הָֽאָדָ֖ם לְאִשָּׁ֑ה וַיְבִאֶ֖הָ אֶל־ הָֽאָדָֽם׃ ",
        "versenonikud": "ויבן יהוה אלהים  את הצלע אשר לקח מן האדם לאשה ויבאה אל האדם "
    },
    {
        "bookchapter": "בראשית",
        "chapter": "ב",
        "versechapter": "כג",
        "bookseder": "בראשית",
        "seder": "ב",
        "verseseder": "כ",
        "parasha": "בראשית",
        "versenikud": "וַיֹּאמֶר֮ הָֽאָדָם֒ זֹ֣את הַפַּ֗עַם עֶ֚צֶם מֵֽעֲצָמַ֔י וּבָשָׂ֖ר מִבְּשָׂרִ֑י לְזֹאת֙ יִקָּרֵ֣א אִשָּׁ֔ה כִּ֥י מֵאִ֖ישׁ לֻֽקֳחָה־ זֹּֽאת׃ ",
        "versenonikud": "ויאמר האדם זאת הפעם עצם מעצמי ובשר מבשרי לזאת יקרא אשה כי מאיש לקחה זאת "
    },
    {
        "bookchapter": "בראשית",
        "chapter": "ב",
        "versechapter": "כד",
        "bookseder": "בראשית",
        "seder": "ב",
        "verseseder": "כא",
        "parasha": "בראשית",
        "versenikud": "עַל־ כֵּן֙ יַֽעֲזָב־ אִ֔ישׁ אֶת־ אָבִ֖יו וְאֶת־ אִמּ֑וֹ וְדָבַ֣ק בְּאִשְׁתּ֔וֹ וְהָי֖וּ לְבָשָׂ֥ר אֶחָֽד׃ ",
        "versenonikud": "על כן יעזב איש את אביו ואת אמו ודבק באשתו והיו לבשר אחד "
    },
    {
        "bookchapter": "בראשית",
        "chapter": "ב",
        "versechapter": "כה",
        "bookseder": "בראשית",
        "seder": "ב",
        "verseseder": "כב",
        "parasha": "בראשית",
        "versenikud": "וַיִּֽהְי֤וּ שְׁנֵיהֶם֙ עֲרוּמִּ֔ים הָֽאָדָ֖ם וְאִשְׁתּ֑וֹ וְלֹ֖א יִתְבֹּשָֽׁשׁוּ׃ ",
        "versenonikud": "ויהיו שניהם ערומים האדם ואשתו ולא יתבששו "
    }
]