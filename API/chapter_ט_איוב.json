[
    {
        "bookchapter": "איוב",
        "chapter": "ט",
        "versechapter": "א",
        "bookseder": "איוב",
        "seder": "ב",
        "verseseder": "עה",
        "versenikud": "וַיַּ֥עַן אִיּ֗וֹב וַיֹּאמַֽר׃ ",
        "versenonikud": "ויען איוב ויאמר "
    },
    {
        "bookchapter": "איוב",
        "chapter": "ט",
        "versechapter": "ב",
        "bookseder": "איוב",
        "seder": "ב",
        "verseseder": "עו",
        "versenikud": "אָ֭מְנָם יָדַ֣עְתִּי כִי־ כֵ֑ן וּמַה־ יִּצְדַּ֖ק אֱנ֣וֹשׁ עִם־ אֵֽל׃ ",
        "versenonikud": "אמנם ידעתי כי כן ומה יצדק אנוש עם אל "
    },
    {
        "bookchapter": "איוב",
        "chapter": "ט",
        "versechapter": "ג",
        "bookseder": "איוב",
        "seder": "ב",
        "verseseder": "עז",
        "versenikud": "אִם־ יַ֭חְפֹּץ לָרִ֣יב עִמּ֑וֹ לֹֽא־ יַ֝עֲנֶ֗נּוּ אַחַ֥ת מִנִּי־ אָֽלֶף׃ ",
        "versenonikud": "אם יחפץ לריב עמו לא יעננו אחת מני אלף "
    },
    {
        "bookchapter": "איוב",
        "chapter": "ט",
        "versechapter": "ד",
        "bookseder": "איוב",
        "seder": "ב",
        "verseseder": "עח",
        "versenikud": "חֲכַ֣ם לֵ֭בָב וְאַמִּ֣יץ כֹּ֑חַ מִֽי־ הִקְשָׁ֥ה אֵ֝לָ֗יו וַיִּשְׁלָֽם׃ ",
        "versenonikud": "חכם לבב ואמיץ כח מי הקשה אליו וישלם "
    },
    {
        "bookchapter": "איוב",
        "chapter": "ט",
        "versechapter": "ה",
        "bookseder": "איוב",
        "seder": "ב",
        "verseseder": "עט",
        "versenikud": "הַמַּעְתִּ֣יק הָ֭רִים וְלֹ֣א יָדָ֑עוּ אֲשֶׁ֖ר הֲפָכָ֣ם בְּאַפּֽוֹ׃ ",
        "versenonikud": "המעתיק הרים ולא ידעו אשר הפכם באפו "
    },
    {
        "bookchapter": "איוב",
        "chapter": "ט",
        "versechapter": "ו",
        "bookseder": "איוב",
        "seder": "ב",
        "verseseder": "פ",
        "versenikud": "הַמַּרְגִּ֣יז אֶ֭רֶץ מִמְּקוֹמָ֑הּ וְ֝עַמּוּדֶ֗יהָ יִתְפַלָּצֽוּן׃ ",
        "versenonikud": "המרגיז ארץ ממקומה ועמודיה יתפלצון "
    },
    {
        "bookchapter": "איוב",
        "chapter": "ט",
        "versechapter": "ז",
        "bookseder": "איוב",
        "seder": "ב",
        "verseseder": "פא",
        "versenikud": "הָאֹמֵ֣ר לַ֭חֶרֶס וְלֹ֣א יִזְרָ֑ח וּבְעַ֖ד כּוֹכָבִ֣ים יַחְתֹּֽם׃ ",
        "versenonikud": "האמר לחרס ולא יזרח ובעד כוכבים יחתם "
    },
    {
        "bookchapter": "איוב",
        "chapter": "ט",
        "versechapter": "ח",
        "bookseder": "איוב",
        "seder": "ב",
        "verseseder": "פב",
        "versenikud": "נֹטֶ֣ה שָׁמַ֣יִם לְבַדּ֑וֹ וְ֝דוֹרֵ֗ךְ עַל־ בָּ֥מֳתֵי יָֽם׃ ",
        "versenonikud": "נטה שמים לבדו ודורך על במתי ים "
    },
    {
        "bookchapter": "איוב",
        "chapter": "ט",
        "versechapter": "ט",
        "bookseder": "איוב",
        "seder": "ב",
        "verseseder": "פג",
        "versenikud": "עֹֽשֶׂה־ עָ֭שׁ כְּסִ֥יל וְכִימָ֗ה וְחַדְרֵ֥י תֵמָֽן׃ ",
        "versenonikud": "עשה עש כסיל וכימה וחדרי תמן "
    },
    {
        "bookchapter": "איוב",
        "chapter": "ט",
        "versechapter": "י",
        "bookseder": "איוב",
        "seder": "ב",
        "verseseder": "פד",
        "versenikud": "עֹשֶׂ֣ה גְ֭דֹלוֹת עַד־ אֵ֣ין חֵ֑קֶר וְנִפְלָא֗וֹת עַד־ אֵ֥ין מִסְפָּֽר׃ ",
        "versenonikud": "עשה גדלות עד אין חקר ונפלאות עד אין מספר "
    },
    {
        "bookchapter": "איוב",
        "chapter": "ט",
        "versechapter": "יא",
        "bookseder": "איוב",
        "seder": "ב",
        "verseseder": "פה",
        "versenikud": "הֵ֤ן יַעֲבֹ֣ר עָ֭לַי וְלֹ֣א אֶרְאֶ֑ה וְ֝יַחֲלֹ֗ף וְֽלֹא־ אָבִ֥ין לֽוֹ׃ ",
        "versenonikud": "הן יעבר עלי ולא אראה ויחלף ולא אבין לו "
    },
    {
        "bookchapter": "איוב",
        "chapter": "ט",
        "versechapter": "יב",
        "bookseder": "איוב",
        "seder": "ב",
        "verseseder": "פו",
        "versenikud": "הֵ֣ן יַ֭חְתֹּף מִ֣י יְשִׁיבֶ֑נּוּ מִֽי־ יֹאמַ֥ר אֵ֝לָ֗יו מַֽה־ תַּעֲשֶֽׂה׃ ",
        "versenonikud": "הן יחתף מי ישיבנו מי יאמר אליו מה תעשה "
    },
    {
        "bookchapter": "איוב",
        "chapter": "ט",
        "versechapter": "יג",
        "bookseder": "איוב",
        "seder": "ב",
        "verseseder": "פז",
        "versenikud": "אֱ֭לוֹהַּ לֹא־ יָשִׁ֣יב אַפּ֑וֹ תחתו תַּחְתָּ֥יו שָׁ֝חֲח֗וּ עֹ֣זְרֵי רָֽהַב׃ ",
        "versenonikud": "אלוה לא ישיב אפו תחתו תחתיו שחחו עזרי רהב "
    },
    {
        "bookchapter": "איוב",
        "chapter": "ט",
        "versechapter": "יד",
        "bookseder": "איוב",
        "seder": "ב",
        "verseseder": "פח",
        "versenikud": "אַ֭ף כִּֽי־ אָנֹכִ֣י אֶֽעֱנֶ֑נּוּ אֶבְחֲרָ֖ה דְבָרַ֣י עִמּֽוֹ׃ ",
        "versenonikud": "אף כי אנכי אעננו אבחרה דברי עמו "
    },
    {
        "bookchapter": "איוב",
        "chapter": "ט",
        "versechapter": "טו",
        "bookseder": "איוב",
        "seder": "ב",
        "verseseder": "פט",
        "versenikud": "אֲשֶׁ֣ר אִם־ צָ֭דַקְתִּי לֹ֣א אֶעֱנֶ֑ה לִ֝מְשֹׁפְטִ֗י אֶתְחַנָּֽן׃ ",
        "versenonikud": "אשר אם צדקתי לא אענה למשפטי אתחנן "
    },
    {
        "bookchapter": "איוב",
        "chapter": "ט",
        "versechapter": "טז",
        "bookseder": "איוב",
        "seder": "ב",
        "verseseder": "צ",
        "versenikud": "אִם־ קָרָ֥אתִי וַֽיַּעֲנֵ֑נִי לֹֽא־ אַ֝אֲמִ֗ין כִּֽי־ יַאֲזִ֥ין קוֹלִֽי׃ ",
        "versenonikud": "אם קראתי ויענני לא אאמין כי יאזין קולי "
    },
    {
        "bookchapter": "איוב",
        "chapter": "ט",
        "versechapter": "יז",
        "bookseder": "איוב",
        "seder": "ב",
        "verseseder": "צא",
        "versenikud": "אֲשֶׁר־ בִּשְׂעָרָ֥ה יְשׁוּפֵ֑נִי וְהִרְבָּ֖ה פְצָעַ֣י חִנָּֽם׃ ",
        "versenonikud": "אשר בשערה ישופני והרבה פצעי חנם "
    },
    {
        "bookchapter": "איוב",
        "chapter": "ט",
        "versechapter": "יח",
        "bookseder": "איוב",
        "seder": "ב",
        "verseseder": "צב",
        "versenikud": "לֹֽא־ יִ֭תְּנֵנִי הָשֵׁ֣ב רוּחִ֑י כִּ֥י יַ֝שְׂבִּעַ֗נִי מַמְּרֹרִֽים׃ ",
        "versenonikud": "לא יתנני השב רוחי כי ישבעני ממררים "
    },
    {
        "bookchapter": "איוב",
        "chapter": "ט",
        "versechapter": "יט",
        "bookseder": "איוב",
        "seder": "ב",
        "verseseder": "צג",
        "versenikud": "אִם־ לְכֹ֣חַ אַמִּ֣יץ הִנֵּ֑ה וְאִם־ לְ֝מִשְׁפָּ֗ט מִ֣י יוֹעִידֵֽנִי׃ ",
        "versenonikud": "אם לכח אמיץ הנה ואם למשפט מי יועידני "
    },
    {
        "bookchapter": "איוב",
        "chapter": "ט",
        "versechapter": "כ",
        "bookseder": "איוב",
        "seder": "ב",
        "verseseder": "צד",
        "versenikud": "אִם־ אֶ֭צְדָּק פִּ֣י יַרְשִׁיעֵ֑נִי תָּֽם־ אָ֝֗נִי וַֽיַּעְקְשֵֽׁנִי׃ ",
        "versenonikud": "אם אצדק פי ירשיעני תם אני ויעקשני "
    },
    {
        "bookchapter": "איוב",
        "chapter": "ט",
        "versechapter": "כא",
        "bookseder": "איוב",
        "seder": "ב",
        "verseseder": "צה",
        "versenikud": "תָּֽם־ אָ֭נִי לֹֽא־ אֵדַ֥ע נַפְשִׁ֗י אֶמְאַ֥ס חַיָּֽי׃ ",
        "versenonikud": "תם אני לא אדע נפשי אמאס חיי "
    },
    {
        "bookchapter": "איוב",
        "chapter": "ט",
        "versechapter": "כב",
        "bookseder": "איוב",
        "seder": "ב",
        "verseseder": "צו",
        "versenikud": "אַחַ֗ת הִ֥יא עַל־ כֵּ֥ן אָמַ֑רְתִּי תָּ֥ם וְ֝רָשָׁ֗ע ה֣וּא מְכַלֶּֽה׃ ",
        "versenonikud": "אחת היא על כן אמרתי תם ורשע הוא מכלה "
    },
    {
        "bookchapter": "איוב",
        "chapter": "ט",
        "versechapter": "כג",
        "bookseder": "איוב",
        "seder": "ב",
        "verseseder": "צז",
        "versenikud": "אִם־ שׁ֭וֹט יָמִ֣ית פִּתְאֹ֑ם לְמַסַּ֖ת נְקִיִּ֣ם יִלְעָֽג׃ ",
        "versenonikud": "אם שוט ימית פתאם למסת נקים ילעג "
    },
    {
        "bookchapter": "איוב",
        "chapter": "ט",
        "versechapter": "כד",
        "bookseder": "איוב",
        "seder": "ב",
        "verseseder": "צח",
        "versenikud": "אֶ֤רֶץ ׀ נִתְּנָ֬ה בְֽיַד־ רָשָׁ֗ע פְּנֵֽי־ שֹׁפְטֶ֥יהָ יְכַסֶּ֑ה אִם־ לֹ֖א אֵפ֣וֹא מִי־ הֽוּא׃ ",
        "versenonikud": "ארץ  נתנה ביד רשע פני שפטיה יכסה אם לא אפוא מי הוא "
    },
    {
        "bookchapter": "איוב",
        "chapter": "ט",
        "versechapter": "כה",
        "bookseder": "איוב",
        "seder": "ב",
        "verseseder": "צט",
        "versenikud": "וְיָמַ֣י קַ֭לּוּ מִנִּי־ רָ֑ץ בָּֽ֝רְח֗וּ לֹא־ רָא֥וּ טוֹבָֽה׃ ",
        "versenonikud": "וימי קלו מני רץ ברחו לא ראו טובה "
    },
    {
        "bookchapter": "איוב",
        "chapter": "ט",
        "versechapter": "כו",
        "bookseder": "איוב",
        "seder": "ב",
        "verseseder": "ק",
        "versenikud": "חָ֭לְפוּ עִם־ אֳנִיּ֣וֹת אֵבֶ֑ה כְּ֝נֶ֗שֶׁר יָט֥וּשׂ עֲלֵי־ אֹֽכֶל׃ ",
        "versenonikud": "חלפו עם אניות אבה כנשר יטוש עלי אכל "
    },
    {
        "bookchapter": "איוב",
        "chapter": "ט",
        "versechapter": "כז",
        "bookseder": "איוב",
        "seder": "ב",
        "verseseder": "קא",
        "versenikud": "אִם־ אָ֭מְרִי אֶשְׁכְּחָ֣ה שִׂיחִ֑י אֶעֶזְבָ֖ה פָנַ֣י וְאַבְלִֽיגָה׃ ",
        "versenonikud": "אם אמרי אשכחה שיחי אעזבה פני ואבליגה "
    },
    {
        "bookchapter": "איוב",
        "chapter": "ט",
        "versechapter": "כח",
        "bookseder": "איוב",
        "seder": "ב",
        "verseseder": "קב",
        "versenikud": "יָגֹ֥רְתִּי כָל־ עַצְּבֹתָ֑י יָ֝דַ֗עְתִּי כִּי־ לֹ֥א תְנַקֵּֽנִי׃ ",
        "versenonikud": "יגרתי כל עצבתי ידעתי כי לא תנקני "
    },
    {
        "bookchapter": "איוב",
        "chapter": "ט",
        "versechapter": "כט",
        "bookseder": "איוב",
        "seder": "ב",
        "verseseder": "קג",
        "versenikud": "אָנֹכִ֥י אֶרְשָׁ֑ע לָמָּה־ זֶּ֝֗ה הֶ֣בֶל אִיגָֽע׃ ",
        "versenonikud": "אנכי ארשע למה זה הבל איגע "
    },
    {
        "bookchapter": "איוב",
        "chapter": "ט",
        "versechapter": "ל",
        "bookseder": "איוב",
        "seder": "ב",
        "verseseder": "קד",
        "versenikud": "אִם־ הִתְרָחַ֥צְתִּי במו־ בְמֵי־ שָׁ֑לֶג וַ֝הֲזִכּ֗וֹתִי בְּבֹ֣ר כַּפָּֽי׃ ",
        "versenonikud": "אם התרחצתי במו במי שלג והזכותי בבר כפי "
    },
    {
        "bookchapter": "איוב",
        "chapter": "ט",
        "versechapter": "לא",
        "bookseder": "איוב",
        "seder": "ב",
        "verseseder": "קה",
        "versenikud": "אָ֭ז בַּשַּׁ֣חַת תִּטְבְּלֵ֑נִי וְ֝תִֽעֲב֗וּנִי שַׂלְמוֹתָֽי׃ ",
        "versenonikud": "אז בשחת תטבלני ותעבוני שלמותי "
    },
    {
        "bookchapter": "איוב",
        "chapter": "ט",
        "versechapter": "לב",
        "bookseder": "איוב",
        "seder": "ב",
        "verseseder": "קו",
        "versenikud": "כִּי־ לֹא־ אִ֣ישׁ כָּמֹ֣נִי אֶֽעֱנֶ֑נּוּ נָב֥וֹא יַ֝חְדָּ֗ו בַּמִּשְׁפָּֽט׃ ",
        "versenonikud": "כי לא איש כמני אעננו נבוא יחדו במשפט "
    },
    {
        "bookchapter": "איוב",
        "chapter": "ט",
        "versechapter": "לג",
        "bookseder": "איוב",
        "seder": "ב",
        "verseseder": "קז",
        "versenikud": "לֹ֣א יֵשׁ־ בֵּינֵ֣ינוּ מוֹכִ֑יחַ יָשֵׁ֖ת יָד֣וֹ עַל־ שְׁנֵֽינוּ׃ ",
        "versenonikud": "לא יש בינינו מוכיח ישת ידו על שנינו "
    },
    {
        "bookchapter": "איוב",
        "chapter": "ט",
        "versechapter": "לד",
        "bookseder": "איוב",
        "seder": "ב",
        "verseseder": "קח",
        "versenikud": "יָסֵ֣ר מֵעָלַ֣י שִׁבְט֑וֹ וְ֝אֵמָת֗וֹ אַֽל־ תְּבַעֲתַֽנִּי׃ ",
        "versenonikud": "יסר מעלי שבטו ואמתו אל תבעתני "
    },
    {
        "bookchapter": "איוב",
        "chapter": "ט",
        "versechapter": "לה",
        "bookseder": "איוב",
        "seder": "ב",
        "verseseder": "קט",
        "versenikud": "אַֽ֭דַבְּרָה וְלֹ֣א אִירָאֶ֑נּוּ כִּ֥י לֹא־ כֵ֥ן אָ֝נֹכִ֗י עִמָּדִֽי׃ ",
        "versenonikud": "אדברה ולא איראנו כי לא כן אנכי עמדי "
    }
]