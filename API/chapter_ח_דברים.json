[
    {
        "bookchapter": "דברים",
        "chapter": "ח",
        "versechapter": "א",
        "bookseder": "דברים",
        "seder": "ז",
        "verseseder": "טז",
        "parasha": "עקב",
        "versenikud": "כָּל־ הַמִּצְוָ֗ה אֲשֶׁ֨ר אָנֹכִ֧י מְצַוְּךָ֛ הַיּ֖וֹם תִּשְׁמְר֣וּן לַעֲשׂ֑וֹת לְמַ֨עַן תִּֽחְי֜וּן וּרְבִיתֶ֗ם וּבָאתֶם֙ וִֽירִשְׁתֶּ֣ם אֶת־ הָאָ֔רֶץ אֲשֶׁר־ נִשְׁבַּ֥ע יְהוָ֖ה לַאֲבֹתֵיכֶֽם׃ ",
        "versenonikud": "כל המצוה אשר אנכי מצוך היום תשמרון לעשות למען תחיון ורביתם ובאתם וירשתם את הארץ אשר נשבע יהוה לאבתיכם "
    },
    {
        "bookchapter": "דברים",
        "chapter": "ח",
        "versechapter": "ב",
        "bookseder": "דברים",
        "seder": "ז",
        "verseseder": "יז",
        "parasha": "עקב",
        "versenikud": "וְזָכַרְתָּ֣ אֶת־ כָּל־ הַדֶּ֗רֶךְ אֲשֶׁ֨ר הֹלִֽיכֲךָ֜ יְהוָ֧ה אֱלֹהֶ֛יךָ זֶ֛ה אַרְבָּעִ֥ים שָׁנָ֖ה בַּמִּדְבָּ֑ר לְמַ֨עַן עַנֹּֽתְךָ֜ לְנַסֹּֽתְךָ֗ לָדַ֜עַת אֶת־ אֲשֶׁ֧ר בִּֽלְבָבְךָ֛ הֲתִשְׁמֹ֥ר מצותו מִצְוֺתָ֖יו אִם־ לֹֽא׃ ",
        "versenonikud": "וזכרת את כל הדרך אשר הליכך יהוה אלהיך זה ארבעים שנה במדבר למען ענתך לנסתך לדעת את אשר בלבבך התשמר מצותו מצותיו אם לא "
    },
    {
        "bookchapter": "דברים",
        "chapter": "ח",
        "versechapter": "ג",
        "bookseder": "דברים",
        "seder": "ז",
        "verseseder": "יח",
        "parasha": "עקב",
        "versenikud": "וַֽיְעַנְּךָ֮ וַיַּרְעִבֶךָ֒ וַיַּֽאֲכִֽלְךָ֤ אֶת הַמָּן֙ אֲשֶׁ֣ר לֹא־ יָדַ֔עְתָּ וְלֹ֥א יָדְע֖וּן אֲבֹתֶ֑יךָ לְמַ֣עַן הוֹדִֽעֲךָ֗ כִּ֠י לֹ֣א עַל־ הַלֶּ֤חֶם לְבַדּוֹ֙ יִחְיֶ֣ה הָֽאָדָ֔ם כִּ֛י עַל־ כָּל־ מוֹצָ֥א פִֽי־ יְהוָ֖ה יִחְיֶ֥ה הָאָדָֽם׃ ",
        "versenonikud": "ויענך וירעבך ויאכלך את המן אשר לא ידעת ולא ידעון אבתיך למען הודעך כי לא על הלחם לבדו יחיה האדם כי על כל מוצא פי יהוה יחיה האדם "
    },
    {
        "bookchapter": "דברים",
        "chapter": "ח",
        "versechapter": "ד",
        "bookseder": "דברים",
        "seder": "ז",
        "verseseder": "יט",
        "parasha": "עקב",
        "versenikud": "שִׂמְלָ֨תְךָ֜ לֹ֤א בָֽלְתָה֙ מֵֽעָלֶ֔יךָ וְרַגְלְךָ֖ לֹ֣א בָצֵ֑קָה זֶ֖ה אַרְבָּעִ֥ים שָׁנָֽה׃ ",
        "versenonikud": "שמלתך לא בלתה מעליך ורגלך לא בצקה זה ארבעים שנה "
    },
    {
        "bookchapter": "דברים",
        "chapter": "ח",
        "versechapter": "ה",
        "bookseder": "דברים",
        "seder": "ז",
        "verseseder": "כ",
        "parasha": "עקב",
        "versenikud": "וְיָדַעְתָּ֖ עִם־ לְבָבֶ֑ךָ כִּ֗י כַּאֲשֶׁ֨ר יְיַסֵּ֥ר אִישׁ֙ אֶת־ בְּנ֔וֹ יְהוָ֥ה אֱלֹהֶ֖יךָ מְיַסְּרֶֽךָּ׃ ",
        "versenonikud": "וידעת עם לבבך כי כאשר ייסר איש את בנו יהוה אלהיך מיסרך "
    },
    {
        "bookchapter": "דברים",
        "chapter": "ח",
        "versechapter": "ו",
        "bookseder": "דברים",
        "seder": "ז",
        "verseseder": "כא",
        "parasha": "עקב",
        "versenikud": "וְשָׁ֣מַרְתָּ֔ אֶת־ מִצְוֺ֖ת יְהוָ֣ה אֱלֹהֶ֑יךָ לָלֶ֥כֶת בִּדְרָכָ֖יו וּלְיִרְאָ֥ה אֹתֽוֹ׃ ",
        "versenonikud": "ושמרת את מצות יהוה אלהיך ללכת בדרכיו וליראה אתו "
    },
    {
        "bookchapter": "דברים",
        "chapter": "ח",
        "versechapter": "ז",
        "bookseder": "דברים",
        "seder": "ז",
        "verseseder": "כב",
        "parasha": "עקב",
        "versenikud": "כִּ֚י יְהוָ֣ה אֱלֹהֶ֔יךָ מְבִֽיאֲךָ֖ אֶל־ אֶ֣רֶץ טוֹבָ֑ה אֶ֚רֶץ נַ֣חֲלֵי מָ֔יִם עֲיָנֹת֙ וּתְהֹמֹ֔ת יֹצְאִ֥ים בַּבִּקְעָ֖ה וּבָהָֽר׃ ",
        "versenonikud": "כי יהוה אלהיך מביאך אל ארץ טובה ארץ נחלי מים עינת ותהמת יצאים בבקעה ובהר "
    },
    {
        "bookchapter": "דברים",
        "chapter": "ח",
        "versechapter": "ח",
        "bookseder": "דברים",
        "seder": "ז",
        "verseseder": "כג",
        "parasha": "עקב",
        "versenikud": "אֶ֤רֶץ חִטָּה֙ וּשְׂעֹרָ֔ה וְגֶ֥פֶן וּתְאֵנָ֖ה וְרִמּ֑וֹן אֶֽרֶץ־ זֵ֥ית שֶׁ֖מֶן וּדְבָֽשׁ׃ ",
        "versenonikud": "ארץ חטה ושערה וגפן ותאנה ורמון ארץ זית שמן ודבש "
    },
    {
        "bookchapter": "דברים",
        "chapter": "ח",
        "versechapter": "ט",
        "bookseder": "דברים",
        "seder": "ז",
        "verseseder": "כד",
        "parasha": "עקב",
        "versenikud": "אֶ֗רֶץ אֲשֶׁ֨ר לֹ֤א בְמִסְכֵּנֻת֙ תֹּֽאכַל־ בָּ֣הּ לֶ֔חֶם לֹֽא־ תֶחְסַ֥ר כֹּ֖ל בָּ֑הּ אֶ֚רֶץ אֲשֶׁ֣ר אֲבָנֶ֣יהָ בַרְזֶ֔ל וּמֵהֲרָרֶ֖יהָ תַּחְצֹ֥ב נְחֹֽשֶׁת׃ ",
        "versenonikud": "ארץ אשר לא במסכנת תאכל בה לחם לא תחסר כל בה ארץ אשר אבניה ברזל ומהרריה תחצב נחשת "
    },
    {
        "bookchapter": "דברים",
        "chapter": "ח",
        "versechapter": "י",
        "bookseder": "דברים",
        "seder": "ז",
        "verseseder": "כה",
        "parasha": "עקב",
        "versenikud": "וְאָכַלְתָּ֖ וְשָׂבָ֑עְתָּ וּבֵֽרַכְתָּ֙ אֶת־ יְהוָ֣ה אֱלֹהֶ֔יךָ עַל־ הָאָ֥רֶץ הַטֹּבָ֖ה אֲשֶׁ֥ר נָֽתַן־ לָֽךְ׃ ",
        "versenonikud": "ואכלת ושבעת וברכת את יהוה אלהיך על הארץ הטבה אשר נתן לך "
    },
    {
        "bookchapter": "דברים",
        "chapter": "ח",
        "versechapter": "יא",
        "bookseder": "דברים",
        "seder": "ז",
        "verseseder": "כו",
        "parasha": "עקב",
        "versenikud": "הִשָּׁ֣מֶר לְךָ֔ פֶּן־ תִּשְׁכַּ֖ח אֶת־ יְהוָ֣ה אֱלֹהֶ֑יךָ לְבִלְתִּ֨י שְׁמֹ֤ר מִצְוֺתָיו֙ וּמִשְׁפָּטָ֣יו וְחֻקֹּתָ֔יו אֲשֶׁ֛ר אָנֹכִ֥י מְצַוְּךָ֖ הַיּֽוֹם׃ ",
        "versenonikud": "השמר לך פן תשכח את יהוה אלהיך לבלתי שמר מצותיו ומשפטיו וחקתיו אשר אנכי מצוך היום "
    },
    {
        "bookchapter": "דברים",
        "chapter": "ח",
        "versechapter": "יב",
        "bookseder": "דברים",
        "seder": "ז",
        "verseseder": "כז",
        "parasha": "עקב",
        "versenikud": "פֶּן־ תֹּאכַ֖ל וְשָׂבָ֑עְתָּ וּבָתִּ֥ים טוֹבִ֛ים תִּבְנֶ֖ה וְיָשָֽׁבְתָּ׃ ",
        "versenonikud": "פן תאכל ושבעת ובתים טובים תבנה וישבת "
    },
    {
        "bookchapter": "דברים",
        "chapter": "ח",
        "versechapter": "יג",
        "bookseder": "דברים",
        "seder": "ז",
        "verseseder": "כח",
        "parasha": "עקב",
        "versenikud": "וּבְקָֽרְךָ֤ וְצֹֽאנְךָ֙ יִרְבְּיֻ֔ן וְכֶ֥סֶף וְזָהָ֖ב יִרְבֶּה־ לָּ֑ךְ וְכֹ֥ל אֲשֶׁר־ לְךָ֖ יִרְבֶּֽה׃ ",
        "versenonikud": "ובקרך וצאנך ירבין וכסף וזהב ירבה לך וכל אשר לך ירבה "
    },
    {
        "bookchapter": "דברים",
        "chapter": "ח",
        "versechapter": "יד",
        "bookseder": "דברים",
        "seder": "ז",
        "verseseder": "כט",
        "parasha": "עקב",
        "versenikud": "וְרָ֖ם לְבָבֶ֑ךָ וְשָֽׁכַחְתָּ֙ אֶת־ יְהוָ֣ה אֱלֹהֶ֔יךָ הַמּוֹצִיאֲךָ֛ מֵאֶ֥רֶץ מִצְרַ֖יִם מִבֵּ֥ית עֲבָדִֽים׃ ",
        "versenonikud": "ורם לבבך ושכחת את יהוה אלהיך המוציאך מארץ מצרים מבית עבדים "
    },
    {
        "bookchapter": "דברים",
        "chapter": "ח",
        "versechapter": "טו",
        "bookseder": "דברים",
        "seder": "ז",
        "verseseder": "ל",
        "parasha": "עקב",
        "versenikud": "הַמּוֹלִ֨יכֲךָ֜ בַּמִּדְבָּ֣ר ׀ הַגָּדֹ֣ל וְהַנּוֹרָ֗א נָחָ֤שׁ ׀ שָׂרָף֙ וְעַקְרָ֔ב וְצִמָּא֖וֹן אֲשֶׁ֣ר אֵֽין־ מָ֑יִם הַמּוֹצִ֤יא לְךָ֙ מַ֔יִם מִצּ֖וּר הַֽחַלָּמִֽישׁ׃ ",
        "versenonikud": "המוליכך במדבר  הגדל והנורא נחש  שרף ועקרב וצמאון אשר אין מים המוציא לך מים מצור החלמיש "
    },
    {
        "bookchapter": "דברים",
        "chapter": "ח",
        "versechapter": "טז",
        "bookseder": "דברים",
        "seder": "ז",
        "verseseder": "לא",
        "parasha": "עקב",
        "versenikud": "הַמַּֽאֲכִ֨לְךָ֥ מָן֙ בַּמִּדְבָּ֔ר אֲשֶׁ֥ר לֹא־ יָדְע֖וּן אֲבֹתֶ֑יךָ לְמַ֣עַן עַנֹּֽתְךָ֗ וּלְמַ֙עַן֙ נַסֹּתֶ֔ךָ לְהֵיטִֽבְךָ֖ בְּאַחֲרִיתֶֽךָ׃ ",
        "versenonikud": "המאכלך מן במדבר אשר לא ידעון אבתיך למען ענתך ולמען נסתך להיטבך באחריתך "
    },
    {
        "bookchapter": "דברים",
        "chapter": "ח",
        "versechapter": "יז",
        "bookseder": "דברים",
        "seder": "ז",
        "verseseder": "לב",
        "parasha": "עקב",
        "versenikud": "וְאָמַרְתָּ֖ בִּלְבָבֶ֑ךָ כֹּחִי֙ וְעֹ֣צֶם יָדִ֔י עָ֥שָׂה לִ֖י אֶת־ הַחַ֥יִל הַזֶּֽה׃ ",
        "versenonikud": "ואמרת בלבבך כחי ועצם ידי עשה לי את החיל הזה "
    },
    {
        "bookchapter": "דברים",
        "chapter": "ח",
        "versechapter": "יח",
        "bookseder": "דברים",
        "seder": "ז",
        "verseseder": "לג",
        "parasha": "עקב",
        "versenikud": "וְזָֽכַרְתָּ֙ אֶת־ יְהוָ֣ה אֱלֹהֶ֔יךָ כִּ֣י ה֗וּא הַנֹּתֵ֥ן לְךָ֛ כֹּ֖חַ לַעֲשׂ֣וֹת חָ֑יִל לְמַ֨עַן הָקִ֧ים אֶת־ בְּרִית֛וֹ אֲשֶׁר־ נִשְׁבַּ֥ע לַאֲבֹתֶ֖יךָ כַּיּ֥וֹם הַזֶּֽה׃ ",
        "versenonikud": "וזכרת את יהוה אלהיך כי הוא הנתן לך כח לעשות חיל למען הקים את בריתו אשר נשבע לאבתיך כיום הזה "
    },
    {
        "bookchapter": "דברים",
        "chapter": "ח",
        "versechapter": "יט",
        "bookseder": "דברים",
        "seder": "ז",
        "verseseder": "לד",
        "parasha": "עקב",
        "versenikud": "וְהָיָ֗ה אִם־ שָׁכֹ֤חַ תִּשְׁכַּח֙ אֶת־ יְהוָ֣ה אֱלֹהֶ֔יךָ וְהָֽלַכְתָּ֗ אַחֲרֵי֙ אֱלֹהִ֣ים אֲחֵרִ֔ים וַעֲבַדְתָּ֖ם וְהִשְׁתַּחֲוִ֣יתָ לָהֶ֑ם הַעִדֹ֤תִי בָכֶם֙ הַיּ֔וֹם כִּ֥י אָבֹ֖ד תֹּאבֵדֽוּן׃ ",
        "versenonikud": "והיה אם שכח תשכח את יהוה אלהיך והלכת אחרי אלהים אחרים ועבדתם והשתחוית להם העדתי בכם היום כי אבד תאבדון "
    },
    {
        "bookchapter": "דברים",
        "chapter": "ח",
        "versechapter": "כ",
        "bookseder": "דברים",
        "seder": "ז",
        "verseseder": "לה",
        "parasha": "עקב",
        "versenikud": "כַּגּוֹיִ֗ם אֲשֶׁ֤ר יְהוָה֙ מַאֲבִ֣יד מִפְּנֵיכֶ֔ם כֵּ֖ן תֹאבֵד֑וּן עֵ֚קֶב לֹ֣א תִשְׁמְע֔וּן בְּק֖וֹל יְהוָ֥ה אֱלֹהֵיכֶֽם׃ ",
        "versenonikud": "כגוים אשר יהוה מאביד מפניכם כן תאבדון עקב לא תשמעון בקול יהוה אלהיכם "
    }
]