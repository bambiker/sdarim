[
    {
        "bookchapter": "בראשית",
        "chapter": "יט",
        "versechapter": "א",
        "bookseder": "בראשית",
        "seder": "טז",
        "verseseder": "א",
        "parasha": "וירא",
        "versenikud": "וַ֠יָּבֹאוּ שְׁנֵ֨י הַמַּלְאָכִ֤ים סְדֹ֙מָה֙ בָּעֶ֔רֶב וְל֖וֹט יֹשֵׁ֣ב בְּשַֽׁעַר־ סְדֹ֑ם וַיַּרְא־ לוֹט֙ וַיָּ֣קָם לִקְרָאתָ֔ם וַיִּשְׁתַּ֥חוּ אַפַּ֖יִם אָֽרְצָה׃ ",
        "versenonikud": "ויבאו שני המלאכים סדמה בערב ולוט ישב בשער סדם וירא לוט ויקם לקראתם וישתחו אפים ארצה "
    },
    {
        "bookchapter": "בראשית",
        "chapter": "יט",
        "versechapter": "ב",
        "bookseder": "בראשית",
        "seder": "טז",
        "verseseder": "ב",
        "parasha": "וירא",
        "versenikud": "וַיֹּ֜אמֶר הִנֶּ֣ה נָּא־ אֲדֹנַ֗י ס֣וּרוּ נָ֠א אֶל־ בֵּ֨ית עַבְדְּכֶ֤ם וְלִ֙ינוּ֙ וְרַחֲצ֣וּ רַגְלֵיכֶ֔ם וְהִשְׁכַּמְתֶּ֖ם וַהֲלַכְתֶּ֣ם לְדַרְכְּכֶ֑ם וַיֹּאמְר֣וּ לֹּ֔א כִּ֥י בָרְח֖וֹב נָלִֽין׃ ",
        "versenonikud": "ויאמר הנה נא אדני סורו נא אל בית עבדכם ולינו ורחצו רגליכם והשכמתם והלכתם לדרככם ויאמרו לא כי ברחוב נלין "
    },
    {
        "bookchapter": "בראשית",
        "chapter": "יט",
        "versechapter": "ג",
        "bookseder": "בראשית",
        "seder": "טז",
        "verseseder": "ג",
        "parasha": "וירא",
        "versenikud": "וַיִּפְצַר־ בָּ֣ם מְאֹ֔ד וַיָּסֻ֣רוּ אֵלָ֔יו וַיָּבֹ֖אוּ אֶל־ בֵּית֑וֹ וַיַּ֤עַשׂ לָהֶם֙ מִשְׁתֶּ֔ה וּמַצּ֥וֹת אָפָ֖ה וַיֹּאכֵֽלוּ׃ ",
        "versenonikud": "ויפצר בם מאד ויסרו אליו ויבאו אל ביתו ויעש להם משתה ומצות אפה ויאכלו "
    },
    {
        "bookchapter": "בראשית",
        "chapter": "יט",
        "versechapter": "ד",
        "bookseder": "בראשית",
        "seder": "טז",
        "verseseder": "ד",
        "parasha": "וירא",
        "versenikud": "טֶרֶם֮ יִשְׁכָּבוּ֒ וְאַנְשֵׁ֨י הָעִ֜יר אַנְשֵׁ֤י סְדֹם֙ נָסַ֣בּוּ עַל־ הַבַּ֔יִת מִנַּ֖עַר וְעַד־ זָקֵ֑ן כָּל־ הָעָ֖ם מִקָּצֶֽה׃ ",
        "versenonikud": "טרם ישכבו ואנשי העיר אנשי סדם נסבו על הבית מנער ועד זקן כל העם מקצה "
    },
    {
        "bookchapter": "בראשית",
        "chapter": "יט",
        "versechapter": "ה",
        "bookseder": "בראשית",
        "seder": "טז",
        "verseseder": "ה",
        "parasha": "וירא",
        "versenikud": "וַיִּקְרְא֤וּ אֶל־ לוֹט֙ וַיֹּ֣אמְרוּ ל֔וֹ אַיֵּ֧ה הָאֲנָשִׁ֛ים אֲשֶׁר־ בָּ֥אוּ אֵלֶ֖יךָ הַלָּ֑יְלָה הוֹצִיאֵ֣ם אֵלֵ֔ינוּ וְנֵדְעָ֖ה אֹתָֽם׃ ",
        "versenonikud": "ויקראו אל לוט ויאמרו לו איה האנשים אשר באו אליך הלילה הוציאם אלינו ונדעה אתם "
    },
    {
        "bookchapter": "בראשית",
        "chapter": "יט",
        "versechapter": "ו",
        "bookseder": "בראשית",
        "seder": "טז",
        "verseseder": "ו",
        "parasha": "וירא",
        "versenikud": "וַיֵּצֵ֧א אֲלֵהֶ֛ם ל֖וֹט הַפֶּ֑תְחָה וְהַדֶּ֖לֶת סָגַ֥ר אַחֲרָֽיו׃ ",
        "versenonikud": "ויצא אלהם לוט הפתחה והדלת סגר אחריו "
    },
    {
        "bookchapter": "בראשית",
        "chapter": "יט",
        "versechapter": "ז",
        "bookseder": "בראשית",
        "seder": "טז",
        "verseseder": "ז",
        "parasha": "וירא",
        "versenikud": "וַיֹּאמַ֑ר אַל־ נָ֥א אַחַ֖י תָּרֵֽעוּ׃ ",
        "versenonikud": "ויאמר אל נא אחי תרעו "
    },
    {
        "bookchapter": "בראשית",
        "chapter": "יט",
        "versechapter": "ח",
        "bookseder": "בראשית",
        "seder": "טז",
        "verseseder": "ח",
        "parasha": "וירא",
        "versenikud": "הִנֵּה־ נָ֨א לִ֜י שְׁתֵּ֣י בָנ֗וֹת אֲשֶׁ֤ר לֹֽא־ יָדְעוּ֙ אִ֔ישׁ אוֹצִֽיאָה־ נָּ֤א אֶתְהֶן֙ אֲלֵיכֶ֔ם וַעֲשׂ֣וּ לָהֶ֔ן כַּטּ֖וֹב בְּעֵינֵיכֶ֑ם רַ֠ק לָֽאֲנָשִׁ֤ים הָאֵל֙ אַל־ תַּעֲשׂ֣וּ דָבָ֔ר כִּֽי־ עַל־ כֵּ֥ן בָּ֖אוּ בְּצֵ֥ל קֹרָתִֽי׃ ",
        "versenonikud": "הנה נא לי שתי בנות אשר לא ידעו איש אוציאה נא אתהן אליכם ועשו להן כטוב בעיניכם רק לאנשים האל אל תעשו דבר כי על כן באו בצל קרתי "
    },
    {
        "bookchapter": "בראשית",
        "chapter": "יט",
        "versechapter": "ט",
        "bookseder": "בראשית",
        "seder": "טז",
        "verseseder": "ט",
        "parasha": "וירא",
        "versenikud": "וַיֹּאמְר֣וּ ׀ גֶּשׁ־ הָ֗לְאָה וַיֹּֽאמְרוּ֙ הָאֶחָ֤ד בָּֽא־ לָגוּר֙ וַיִּשְׁפֹּ֣ט שָׁפ֔וֹט עַתָּ֕ה נָרַ֥ע לְךָ֖ מֵהֶ֑ם וַיִּפְצְר֨וּ בָאִ֤ישׁ בְּלוֹט֙ מְאֹ֔ד וַֽיִּגְּשׁ֖וּ לִשְׁבֹּ֥ר הַדָּֽלֶת׃ ",
        "versenonikud": "ויאמרו  גש הלאה ויאמרו האחד בא לגור וישפט שפוט עתה נרע לך מהם ויפצרו באיש בלוט מאד ויגשו לשבר הדלת "
    },
    {
        "bookchapter": "בראשית",
        "chapter": "יט",
        "versechapter": "י",
        "bookseder": "בראשית",
        "seder": "טז",
        "verseseder": "י",
        "parasha": "וירא",
        "versenikud": "וַיִּשְׁלְח֤וּ הָֽאֲנָשִׁים֙ אֶת־ יָדָ֔ם וַיָּבִ֧יאוּ אֶת־ ל֛וֹט אֲלֵיהֶ֖ם הַבָּ֑יְתָה וְאֶת־ הַדֶּ֖לֶת סָגָֽרוּ׃ ",
        "versenonikud": "וישלחו האנשים את ידם ויביאו את לוט אליהם הביתה ואת הדלת סגרו "
    },
    {
        "bookchapter": "בראשית",
        "chapter": "יט",
        "versechapter": "יא",
        "bookseder": "בראשית",
        "seder": "טז",
        "verseseder": "יא",
        "parasha": "וירא",
        "versenikud": "וְֽאֶת־ הָאֲנָשִׁ֞ים אֲשֶׁר־ פֶּ֣תַח הַבַּ֗יִת הִכּוּ֙ בַּסַּנְוֵרִ֔ים מִקָּטֹ֖ן וְעַד־ גָּד֑וֹל וַיִּלְא֖וּ לִמְצֹ֥א הַפָּֽתַח׃ ",
        "versenonikud": "ואת האנשים אשר פתח הבית הכו בסנורים מקטן ועד גדול וילאו למצא הפתח "
    },
    {
        "bookchapter": "בראשית",
        "chapter": "יט",
        "versechapter": "יב",
        "bookseder": "בראשית",
        "seder": "טז",
        "verseseder": "יב",
        "parasha": "וירא",
        "versenikud": "וַיֹּאמְר֨וּ הָאֲנָשִׁ֜ים אֶל־ ל֗וֹט עֹ֚ד מִֽי־ לְךָ֣ פֹ֔ה חָתָן֙ וּבָנֶ֣יךָ וּבְנֹתֶ֔יךָ וְכֹ֥ל אֲשֶׁר־ לְךָ֖ בָּעִ֑יר הוֹצֵ֖א מִן־ הַמָּקֽוֹם׃ ",
        "versenonikud": "ויאמרו האנשים אל לוט עד מי לך פה חתן ובניך ובנתיך וכל אשר לך בעיר הוצא מן המקום "
    },
    {
        "bookchapter": "בראשית",
        "chapter": "יט",
        "versechapter": "יג",
        "bookseder": "בראשית",
        "seder": "טז",
        "verseseder": "יג",
        "parasha": "וירא",
        "versenikud": "כִּֽי־ מַשְׁחִתִ֣ים אֲנַ֔חְנוּ אֶת־ הַמָּק֖וֹם הַזֶּ֑ה כִּֽי־ גָֽדְלָ֤ה צַעֲקָתָם֙ אֶת־ פְּנֵ֣י יְהוָ֔ה וַיְשַׁלְּחֵ֥נוּ יְהוָ֖ה לְשַׁחֲתָֽהּ׃ ",
        "versenonikud": "כי משחתים אנחנו את המקום הזה כי גדלה צעקתם את פני יהוה וישלחנו יהוה לשחתה "
    },
    {
        "bookchapter": "בראשית",
        "chapter": "יט",
        "versechapter": "יד",
        "bookseder": "בראשית",
        "seder": "טז",
        "verseseder": "יד",
        "parasha": "וירא",
        "versenikud": "וַיֵּצֵ֨א ל֜וֹט וַיְדַבֵּ֣ר ׀ אֶל־ חֲתָנָ֣יו ׀ לֹקְחֵ֣י בְנֹתָ֗יו וַיֹּ֙אמֶר֙ ק֤וּמוּ צְּאוּ֙ מִן־ הַמָּק֣וֹם הַזֶּ֔ה כִּֽי־ מַשְׁחִ֥ית יְהוָ֖ה אֶת־ הָעִ֑יר וַיְהִ֥י כִמְצַחֵ֖ק בְּעֵינֵ֥י חֲתָנָֽיו׃ ",
        "versenonikud": "ויצא לוט וידבר  אל חתניו  לקחי בנתיו ויאמר קומו צאו מן המקום הזה כי משחית יהוה את העיר ויהי כמצחק בעיני חתניו "
    },
    {
        "bookchapter": "בראשית",
        "chapter": "יט",
        "versechapter": "טו",
        "bookseder": "בראשית",
        "seder": "טז",
        "verseseder": "טו",
        "parasha": "וירא",
        "versenikud": "וּכְמוֹ֙ הַשַּׁ֣חַר עָלָ֔ה וַיָּאִ֥יצוּ הַמַּלְאָכִ֖ים בְּל֣וֹט לֵאמֹ֑ר קוּם֩ קַ֨ח אֶֽת־ אִשְׁתְּךָ֜ וְאֶת־ שְׁתֵּ֤י בְנֹתֶ֙יךָ֙ הַנִּמְצָאֹ֔ת פֶּן־ תִּסָּפֶ֖ה בַּעֲוֺ֥ן הָעִֽיר׃ ",
        "versenonikud": "וכמו השחר עלה ויאיצו המלאכים בלוט לאמר קום קח את אשתך ואת שתי בנתיך הנמצאת פן תספה בעון העיר "
    },
    {
        "bookchapter": "בראשית",
        "chapter": "יט",
        "versechapter": "טז",
        "bookseder": "בראשית",
        "seder": "טז",
        "verseseder": "טז",
        "parasha": "וירא",
        "versenikud": "וַֽיִּתְמַהְמָ֓הּ ׀ וַיַּחֲזִ֨קוּ הָאֲנָשִׁ֜ים בְּיָד֣וֹ וּבְיַד־ אִשְׁתּ֗וֹ וּבְיַד֙ שְׁתֵּ֣י בְנֹתָ֔יו בְּחֶמְלַ֥ת יְהוָ֖ה עָלָ֑יו וַיֹּצִאֻ֥הוּ וַיַּנִּחֻ֖הוּ מִח֥וּץ לָעִֽיר׃ ",
        "versenonikud": "ויתמהמה  ויחזקו האנשים בידו וביד אשתו וביד שתי בנתיו בחמלת יהוה עליו ויצאהו וינחהו מחוץ לעיר "
    },
    {
        "bookchapter": "בראשית",
        "chapter": "יט",
        "versechapter": "יז",
        "bookseder": "בראשית",
        "seder": "טז",
        "verseseder": "יז",
        "parasha": "וירא",
        "versenikud": "וַיְהִי֩ כְהוֹצִיאָ֨ם אֹתָ֜ם הַח֗וּצָה וַיֹּ֙אמֶר֙ הִמָּלֵ֣ט עַל־ נַפְשֶׁ֔ךָ אַל־ תַּבִּ֣יט אַחֲרֶ֔יךָ וְאַֽל־ תַּעֲמֹ֖ד בְּכָל־ הַכִּכָּ֑ר הָהָ֥רָה הִמָּלֵ֖ט פֶּן־ תִּסָּפֶֽה׃ ",
        "versenonikud": "ויהי כהוציאם אתם החוצה ויאמר המלט על נפשך אל תביט אחריך ואל תעמד בכל הככר ההרה המלט פן תספה "
    },
    {
        "bookchapter": "בראשית",
        "chapter": "יט",
        "versechapter": "יח",
        "bookseder": "בראשית",
        "seder": "טז",
        "verseseder": "יח",
        "parasha": "וירא",
        "versenikud": "וַיֹּ֥אמֶר ל֖וֹט אֲלֵהֶ֑ם אַל־ נָ֖א אֲדֹנָֽי׃ ",
        "versenonikud": "ויאמר לוט אלהם אל נא אדני "
    },
    {
        "bookchapter": "בראשית",
        "chapter": "יט",
        "versechapter": "יט",
        "bookseder": "בראשית",
        "seder": "טז",
        "verseseder": "יט",
        "parasha": "וירא",
        "versenikud": "הִנֵּה־ נָ֠א מָצָ֨א עַבְדְּךָ֣ חֵן֮ בְּעֵינֶיךָ֒ וַתַּגְדֵּ֣ל חַסְדְּךָ֗ אֲשֶׁ֤ר עָשִׂ֙יתָ֙ עִמָּדִ֔י לְהַחֲי֖וֹת אֶת־ נַפְשִׁ֑י וְאָנֹכִ֗י לֹ֤א אוּכַל֙ לְהִמָּלֵ֣ט הָהָ֔רָה פֶּן־ תִּדְבָּקַ֥נִי הָרָעָ֖ה וָמַֽתִּי׃ ",
        "versenonikud": "הנה נא מצא עבדך חן בעיניך ותגדל חסדך אשר עשית עמדי להחיות את נפשי ואנכי לא אוכל להמלט ההרה פן תדבקני הרעה ומתי "
    },
    {
        "bookchapter": "בראשית",
        "chapter": "יט",
        "versechapter": "כ",
        "bookseder": "בראשית",
        "seder": "טז",
        "verseseder": "כ",
        "parasha": "וירא",
        "versenikud": "הִנֵּה־ נָ֠א הָעִ֨יר הַזֹּ֧את קְרֹבָ֛ה לָנ֥וּס שָׁ֖מָּה וְהִ֣יא מִצְעָ֑ר אִמָּלְטָ֨ה נָּ֜א שָׁ֗מָּה הֲלֹ֥א מִצְעָ֛ר הִ֖וא וּתְחִ֥י נַפְשִֽׁי׃ ",
        "versenonikud": "הנה נא העיר הזאת קרבה לנוס שמה והיא מצער אמלטה נא שמה הלא מצער הוא ותחי נפשי "
    },
    {
        "bookchapter": "בראשית",
        "chapter": "יט",
        "versechapter": "כא",
        "bookseder": "בראשית",
        "seder": "טז",
        "verseseder": "כא",
        "parasha": "וירא",
        "versenikud": "וַיֹּ֣אמֶר אֵלָ֔יו הִנֵּה֙ נָשָׂ֣אתִי פָנֶ֔יךָ גַּ֖ם לַדָּבָ֣ר הַזֶּ֑ה לְבִלְתִּ֛י הָפְכִּ֥י אֶת־ הָעִ֖יר אֲשֶׁ֥ר דִּבַּֽרְתָּ׃ ",
        "versenonikud": "ויאמר אליו הנה נשאתי פניך גם לדבר הזה לבלתי הפכי את העיר אשר דברת "
    },
    {
        "bookchapter": "בראשית",
        "chapter": "יט",
        "versechapter": "כב",
        "bookseder": "בראשית",
        "seder": "טז",
        "verseseder": "כב",
        "parasha": "וירא",
        "versenikud": "מַהֵר֙ הִמָּלֵ֣ט שָׁ֔מָּה כִּ֣י לֹ֤א אוּכַל֙ לַעֲשׂ֣וֹת דָּבָ֔ר עַד־ בֹּאֲךָ֖ שָׁ֑מָּה עַל־ כֵּ֛ן קָרָ֥א שֵׁם־ הָעִ֖יר צֽוֹעַר׃ ",
        "versenonikud": "מהר המלט שמה כי לא אוכל לעשות דבר עד באך שמה על כן קרא שם העיר צוער "
    },
    {
        "bookchapter": "בראשית",
        "chapter": "יט",
        "versechapter": "כג",
        "bookseder": "בראשית",
        "seder": "טז",
        "verseseder": "כג",
        "parasha": "וירא",
        "versenikud": "הַשֶּׁ֖מֶשׁ יָצָ֣א עַל־ הָאָ֑רֶץ וְל֖וֹט בָּ֥א צֹֽעֲרָה׃ ",
        "versenonikud": "השמש יצא על הארץ ולוט בא צערה "
    },
    {
        "bookchapter": "בראשית",
        "chapter": "יט",
        "versechapter": "כד",
        "bookseder": "בראשית",
        "seder": "טז",
        "verseseder": "כד",
        "parasha": "וירא",
        "versenikud": "וַֽיהוָ֗ה הִמְטִ֧יר עַל־ סְדֹ֛ם וְעַל־ עֲמֹרָ֖ה גָּפְרִ֣ית וָאֵ֑שׁ מֵאֵ֥ת יְהוָ֖ה מִן־ הַשָּׁמָֽיִם׃ ",
        "versenonikud": "ויהוה המטיר על סדם ועל עמרה גפרית ואש מאת יהוה מן השמים "
    },
    {
        "bookchapter": "בראשית",
        "chapter": "יט",
        "versechapter": "כה",
        "bookseder": "בראשית",
        "seder": "טז",
        "verseseder": "כה",
        "parasha": "וירא",
        "versenikud": "וַֽיַּהֲפֹךְ֙ אֶת־ הֶעָרִ֣ים הָאֵ֔ל וְאֵ֖ת כָּל־ הַכִּכָּ֑ר וְאֵת֙ כָּל־ יֹשְׁבֵ֣י הֶעָרִ֔ים וְצֶ֖מַח הָאֲדָמָֽה׃ ",
        "versenonikud": "ויהפך את הערים האל ואת כל הככר ואת כל ישבי הערים וצמח האדמה "
    },
    {
        "bookchapter": "בראשית",
        "chapter": "יט",
        "versechapter": "כו",
        "bookseder": "בראשית",
        "seder": "טז",
        "verseseder": "כו",
        "parasha": "וירא",
        "versenikud": "וַתַּבֵּ֥ט אִשְׁתּ֖וֹ מֵאַחֲרָ֑יו וַתְּהִ֖י נְצִ֥יב מֶֽלַח׃ ",
        "versenonikud": "ותבט אשתו מאחריו ותהי נציב מלח "
    },
    {
        "bookchapter": "בראשית",
        "chapter": "יט",
        "versechapter": "כז",
        "bookseder": "בראשית",
        "seder": "טז",
        "verseseder": "כז",
        "parasha": "וירא",
        "versenikud": "וַיַּשְׁכֵּ֥ם אַבְרָהָ֖ם בַּבֹּ֑קֶר אֶל־ הַ֨מָּק֔וֹם אֲשֶׁר־ עָ֥מַד שָׁ֖ם אֶת־ פְּנֵ֥י יְהוָֽה׃ ",
        "versenonikud": "וישכם אברהם בבקר אל המקום אשר עמד שם את פני יהוה "
    },
    {
        "bookchapter": "בראשית",
        "chapter": "יט",
        "versechapter": "כח",
        "bookseder": "בראשית",
        "seder": "טז",
        "verseseder": "כח",
        "parasha": "וירא",
        "versenikud": "וַיַּשְׁקֵ֗ף עַל־ פְּנֵ֤י סְדֹם֙ וַעֲמֹרָ֔ה וְעַֽל־ כָּל־ פְּנֵ֖י אֶ֣רֶץ הַכִּכָּ֑ר וַיַּ֗רְא וְהִנֵּ֤ה עָלָה֙ קִיטֹ֣ר הָאָ֔רֶץ כְּקִיטֹ֖ר הַכִּבְשָֽׁן׃ ",
        "versenonikud": "וישקף על פני סדם ועמרה ועל כל פני ארץ הככר וירא והנה עלה קיטר הארץ כקיטר הכבשן "
    },
    {
        "bookchapter": "בראשית",
        "chapter": "יט",
        "versechapter": "כט",
        "bookseder": "בראשית",
        "seder": "טז",
        "verseseder": "כט",
        "parasha": "וירא",
        "versenikud": "וַיְהִ֗י בְּשַׁחֵ֤ת אֱלֹהִים֙ אֶת־ עָרֵ֣י הַכִּכָּ֔ר וַיִּזְכֹּ֥ר אֱלֹהִ֖ים אֶת־ אַבְרָהָ֑ם וַיְשַׁלַּ֤ח אֶת־ לוֹט֙ מִתּ֣וֹךְ הַהֲפֵכָ֔ה בַּהֲפֹךְ֙ אֶת־ הֶ֣עָרִ֔ים אֲשֶׁר־ יָשַׁ֥ב בָּהֵ֖ן לֽוֹט׃ ",
        "versenonikud": "ויהי בשחת אלהים את ערי הככר ויזכר אלהים את אברהם וישלח את לוט מתוך ההפכה בהפך את הערים אשר ישב בהן לוט "
    },
    {
        "bookchapter": "בראשית",
        "chapter": "יט",
        "versechapter": "ל",
        "bookseder": "בראשית",
        "seder": "טז",
        "verseseder": "ל",
        "parasha": "וירא",
        "versenikud": "וַיַּעַל֩ ל֨וֹט מִצּ֜וֹעַר וַיֵּ֣שֶׁב בָּהָ֗ר וּשְׁתֵּ֤י בְנֹתָיו֙ עִמּ֔וֹ כִּ֥י יָרֵ֖א לָשֶׁ֣בֶת בְּצ֑וֹעַר וַיֵּ֙שֶׁב֙ בַּמְּעָרָ֔ה ה֖וּא וּשְׁתֵּ֥י בְנֹתָֽיו׃ ",
        "versenonikud": "ויעל לוט מצוער וישב בהר ושתי בנתיו עמו כי ירא לשבת בצוער וישב במערה הוא ושתי בנתיו "
    },
    {
        "bookchapter": "בראשית",
        "chapter": "יט",
        "versechapter": "לא",
        "bookseder": "בראשית",
        "seder": "טז",
        "verseseder": "לא",
        "parasha": "וירא",
        "versenikud": "וַתֹּ֧אמֶר הַבְּכִירָ֛ה אֶל־ הַצְּעִירָ֖ה אָבִ֣ינוּ זָקֵ֑ן וְאִ֨ישׁ אֵ֤ין בָּאָ֙רֶץ֙ לָב֣וֹא עָלֵ֔ינוּ כְּדֶ֖רֶךְ כָּל־ הָאָֽרֶץ׃ ",
        "versenonikud": "ותאמר הבכירה אל הצעירה אבינו זקן ואיש אין בארץ לבוא עלינו כדרך כל הארץ "
    },
    {
        "bookchapter": "בראשית",
        "chapter": "יט",
        "versechapter": "לב",
        "bookseder": "בראשית",
        "seder": "טז",
        "verseseder": "לב",
        "parasha": "וירא",
        "versenikud": "לְכָ֨ה נַשְׁקֶ֧ה אֶת־ אָבִ֛ינוּ יַ֖יִן וְנִשְׁכְּבָ֣ה עִמּ֑וֹ וּנְחַיֶּ֥ה מֵאָבִ֖ינוּ זָֽרַע׃ ",
        "versenonikud": "לכה נשקה את אבינו יין ונשכבה עמו ונחיה מאבינו זרע "
    },
    {
        "bookchapter": "בראשית",
        "chapter": "יט",
        "versechapter": "לג",
        "bookseder": "בראשית",
        "seder": "טז",
        "verseseder": "לג",
        "parasha": "וירא",
        "versenikud": "וַתַּשְׁקֶ֧יןָ אֶת־ אֲבִיהֶ֛ן יַ֖יִן בַּלַּ֣יְלָה ה֑וּא וַתָּבֹ֤א הַבְּכִירָה֙ וַתִּשְׁכַּ֣ב אֶת־ אָבִ֔יהָ וְלֹֽא־ יָדַ֥ע בְּשִׁכְבָ֖הּ וּבְקׄוּמָֽהּ׃ ",
        "versenonikud": "ותשקין את אביהן יין בלילה הוא ותבא הבכירה ותשכב את אביה ולא ידע בשכבה ובקומה "
    },
    {
        "bookchapter": "בראשית",
        "chapter": "יט",
        "versechapter": "לד",
        "bookseder": "בראשית",
        "seder": "טז",
        "verseseder": "לד",
        "parasha": "וירא",
        "versenikud": "וַֽיְהִי֙ מִֽמָּחֳרָ֔ת וַתֹּ֤אמֶר הַבְּכִירָה֙ אֶל־ הַצְּעִירָ֔ה הֵן־ שָׁכַ֥בְתִּי אֶ֖מֶשׁ אֶת־ אָבִ֑י נַשְׁקֶ֨נּוּ יַ֜יִן גַּם־ הַלַּ֗יְלָה וּבֹ֙אִי֙ שִׁכְבִ֣י עִמּ֔וֹ וּנְחַיֶּ֥ה מֵאָבִ֖ינוּ זָֽרַע׃ ",
        "versenonikud": "ויהי ממחרת ותאמר הבכירה אל הצעירה הן שכבתי אמש את אבי נשקנו יין גם הלילה ובאי שכבי עמו ונחיה מאבינו זרע "
    },
    {
        "bookchapter": "בראשית",
        "chapter": "יט",
        "versechapter": "לה",
        "bookseder": "בראשית",
        "seder": "טז",
        "verseseder": "לה",
        "parasha": "וירא",
        "versenikud": "וַתַּשְׁקֶ֜יןָ גַּ֣ם בַּלַּ֧יְלָה הַה֛וּא אֶת־ אֲבִיהֶ֖ן יָ֑יִן וַתָּ֤קָם הַצְּעִירָה֙ וַתִּשְׁכַּ֣ב עִמּ֔וֹ וְלֹֽא־ יָדַ֥ע בְּשִׁכְבָ֖הּ וּבְקֻמָֽהּ׃ ",
        "versenonikud": "ותשקין גם בלילה ההוא את אביהן יין ותקם הצעירה ותשכב עמו ולא ידע בשכבה ובקמה "
    },
    {
        "bookchapter": "בראשית",
        "chapter": "יט",
        "versechapter": "לו",
        "bookseder": "בראשית",
        "seder": "טז",
        "verseseder": "לו",
        "parasha": "וירא",
        "versenikud": "וַֽתַּהֲרֶ֛יןָ שְׁתֵּ֥י בְנֽוֹת־ ל֖וֹט מֵאֲבִיהֶֽן׃ ",
        "versenonikud": "ותהרין שתי בנות לוט מאביהן "
    },
    {
        "bookchapter": "בראשית",
        "chapter": "יט",
        "versechapter": "לז",
        "bookseder": "בראשית",
        "seder": "טז",
        "verseseder": "לז",
        "parasha": "וירא",
        "versenikud": "וַתֵּ֤לֶד הַבְּכִירָה֙ בֵּ֔ן וַתִּקְרָ֥א שְׁמ֖וֹ מוֹאָ֑ב ה֥וּא אֲבִֽי־ מוֹאָ֖ב עַד־ הַיּֽוֹם׃ ",
        "versenonikud": "ותלד הבכירה בן ותקרא שמו מואב הוא אבי מואב עד היום "
    },
    {
        "bookchapter": "בראשית",
        "chapter": "יט",
        "versechapter": "לח",
        "bookseder": "בראשית",
        "seder": "טז",
        "verseseder": "לח",
        "parasha": "וירא",
        "versenikud": "וְהַצְּעִירָ֤ה גַם־ הִוא֙ יָ֣לְדָה בֵּ֔ן וַתִּקְרָ֥א שְׁמ֖וֹ בֶּן־ עַמִּ֑י ה֛וּא אֲבִ֥י בְנֵֽי־ עַמּ֖וֹן עַד־ הַיּֽוֹם׃ {ס}",
        "versenonikud": "והצעירה גם הוא ילדה בן ותקרא שמו בן עמי הוא אבי בני עמון עד היום "
    }
]