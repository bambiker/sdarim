[
    {
        "bookchapter": "שמואל א",
        "chapter": "כד",
        "versechapter": "כ",
        "bookseder": "שמואל",
        "seder": "טז",
        "verseseder": "א",
        "versenikud": "וְכִֽי־ יִמְצָ֥א אִישׁ֙ אֶת־ אֹ֣יְב֔וֹ וְשִׁלְּח֖וֹ בְּדֶ֣רֶךְ טוֹבָ֑ה וַֽיהוָה֙ יְשַׁלֶּמְךָ֣ טוֹבָ֔ה תַּ֚חַת הַיּ֣וֹם הַזֶּ֔ה אֲשֶׁ֥ר עָשִׂ֖יתָה לִֽי׃ ",
        "versenonikud": "וכי ימצא איש את איבו ושלחו בדרך טובה ויהוה ישלמך טובה תחת היום הזה אשר עשיתה לי "
    },
    {
        "bookchapter": "שמואל א",
        "chapter": "כד",
        "versechapter": "כא",
        "bookseder": "שמואל",
        "seder": "טז",
        "verseseder": "ב",
        "versenikud": "וְעַתָּה֙ הִנֵּ֣ה יָדַ֔עְתִּי כִּ֥י מָלֹ֖ךְ תִּמְל֑וֹךְ וְקָ֙מָה֙ בְּיָ֣דְךָ֔ מַמְלֶ֖כֶת יִשְׂרָאֵֽל׃ ",
        "versenonikud": "ועתה הנה ידעתי כי מלך תמלוך וקמה בידך ממלכת ישראל "
    },
    {
        "bookchapter": "שמואל א",
        "chapter": "כד",
        "versechapter": "כב",
        "bookseder": "שמואל",
        "seder": "טז",
        "verseseder": "ג",
        "versenikud": "וְעַתָּ֗ה הִשָּׁ֤בְעָה לִּי֙ בַּֽיהוָ֔ה אִם־ תַּכְרִ֥ית אֶת־ זַרְעִ֖י אַֽחֲרָ֑י וְאִם־ תַּשְׁמִ֥יד אֶת־ שְׁמִ֖י מִבֵּ֥ית אָבִֽי׃ ",
        "versenonikud": "ועתה השבעה לי ביהוה אם תכרית את זרעי אחרי ואם תשמיד את שמי מבית אבי "
    },
    {
        "bookchapter": "שמואל א",
        "chapter": "כד",
        "versechapter": "כג",
        "bookseder": "שמואל",
        "seder": "טז",
        "verseseder": "ד",
        "versenikud": "וַיִּשָּׁבַ֥ע דָּוִ֖ד לְשָׁא֑וּל וַיֵּ֤לֶךְ שָׁאוּל֙ אֶל־ בֵּית֔וֹ וְדָוִד֙ וַֽאֲנָשָׁ֔יו עָל֖וּ עַל־ הַמְּצוּדָֽה׃ ",
        "versenonikud": "וישבע דוד לשאול וילך שאול אל ביתו ודוד ואנשיו עלו על המצודה "
    },
    {
        "bookchapter": "שמואל א",
        "chapter": "כה",
        "versechapter": "א",
        "bookseder": "שמואל",
        "seder": "טז",
        "verseseder": "ה",
        "versenikud": "וַיָּ֣מָת שְׁמוּאֵ֔ל וַיִּקָּבְצ֤וּ כָל־ יִשְׂרָאֵל֙ וַיִּסְפְּדוּ־ ל֔וֹ וַיִּקְבְּרֻ֥הוּ בְּבֵית֖וֹ בָּרָמָ֑ה וַיָּ֣קָם דָּוִ֔ד וַיֵּ֖רֶד אֶל־ מִדְבַּ֥ר פָּארָֽן׃ ",
        "versenonikud": "וימת שמואל ויקבצו כל ישראל ויספדו לו ויקברהו בביתו ברמה ויקם דוד וירד אל מדבר פארן "
    },
    {
        "bookchapter": "שמואל א",
        "chapter": "כה",
        "versechapter": "ב",
        "bookseder": "שמואל",
        "seder": "טז",
        "verseseder": "ו",
        "versenikud": "וְאִ֨ישׁ בְּמָע֜וֹן וּמַעֲשֵׂ֣הוּ בַכַּרְמֶ֗ל וְהָאִישׁ֙ גָּד֣וֹל מְאֹ֔ד וְל֛וֹ צֹ֥אן שְׁלֹֽשֶׁת־ אֲלָפִ֖ים וְאֶ֣לֶף עִזִּ֑ים וַיְהִ֛י בִּגְזֹ֥ז אֶת־ צֹאנ֖וֹ בַּכַּרְמֶֽל׃ ",
        "versenonikud": "ואיש במעון ומעשהו בכרמל והאיש גדול מאד ולו צאן שלשת אלפים ואלף עזים ויהי בגזז את צאנו בכרמל "
    },
    {
        "bookchapter": "שמואל א",
        "chapter": "כה",
        "versechapter": "ג",
        "bookseder": "שמואל",
        "seder": "טז",
        "verseseder": "ז",
        "versenikud": "וְשֵׁ֤ם הָאִישׁ֙ נָבָ֔ל וְשֵׁ֥ם אִשְׁתּ֖וֹ אֲבִגָ֑יִל וְהָאִשָּׁ֤ה טֽוֹבַת־ שֶׂ֙כֶל֙ וִ֣יפַת תֹּ֔אַר וְהָאִ֥ישׁ קָשֶׁ֛ה וְרַ֥ע מַעֲלָלִ֖ים וְה֥וּא כלבו כָלִבִּֽי׃ ",
        "versenonikud": "ושם האיש נבל ושם אשתו אבגיל והאשה טובת שכל ויפת תאר והאיש קשה ורע מעללים והוא כלבו כלבי "
    },
    {
        "bookchapter": "שמואל א",
        "chapter": "כה",
        "versechapter": "ד",
        "bookseder": "שמואל",
        "seder": "טז",
        "verseseder": "ח",
        "versenikud": "וַיִּשְׁמַ֥ע דָּוִ֖ד בַּמִּדְבָּ֑ר כִּֽי־ גֹזֵ֥ז נָבָ֖ל אֶת־ צֹאנֽוֹ׃ ",
        "versenonikud": "וישמע דוד במדבר כי גזז נבל את צאנו "
    },
    {
        "bookchapter": "שמואל א",
        "chapter": "כה",
        "versechapter": "ה",
        "bookseder": "שמואל",
        "seder": "טז",
        "verseseder": "ט",
        "versenikud": "וַיִּשְׁלַ֥ח דָּוִ֖ד עֲשָׂרָ֣ה נְעָרִ֑ים וַיֹּ֨אמֶר דָּוִ֜ד לַנְּעָרִ֗ים עֲל֤וּ כַרְמֶ֙לָה֙ וּבָאתֶ֣ם אֶל־ נָבָ֔ל וּשְׁאֶלְתֶּם־ ל֥וֹ בִשְׁמִ֖י לְשָׁלֽוֹם׃ ",
        "versenonikud": "וישלח דוד עשרה נערים ויאמר דוד לנערים עלו כרמלה ובאתם אל נבל ושאלתם לו בשמי לשלום "
    },
    {
        "bookchapter": "שמואל א",
        "chapter": "כה",
        "versechapter": "ו",
        "bookseder": "שמואל",
        "seder": "טז",
        "verseseder": "י",
        "versenikud": "וַאֲמַרְתֶּ֥ם כֹּ֖ה לֶחָ֑י וְאַתָּ֤ה שָׁלוֹם֙ וּבֵיתְךָ֣ שָׁל֔וֹם וְכֹ֥ל אֲשֶׁר־ לְךָ֖ שָׁלֽוֹם׃ ",
        "versenonikud": "ואמרתם כה לחי ואתה שלום וביתך שלום וכל אשר לך שלום "
    },
    {
        "bookchapter": "שמואל א",
        "chapter": "כה",
        "versechapter": "ז",
        "bookseder": "שמואל",
        "seder": "טז",
        "verseseder": "יא",
        "versenikud": "וְעַתָּ֣ה שָׁמַ֔עְתִּי כִּ֥י גֹזְזִ֖ים לָ֑ךְ עַתָּ֗ה הָרֹעִ֤ים אֲשֶׁר־ לְךָ֙ הָי֣וּ עִמָּ֔נוּ לֹ֣א הֶכְלַמְנ֗וּם וְלֹֽא־ נִפְקַ֤ד לָהֶם֙ מְא֔וּמָה כָּל־ יְמֵ֖י הֱיוֹתָ֥ם בַּכַּרְמֶֽל׃ ",
        "versenonikud": "ועתה שמעתי כי גזזים לך עתה הרעים אשר לך היו עמנו לא הכלמנום ולא נפקד להם מאומה כל ימי היותם בכרמל "
    },
    {
        "bookchapter": "שמואל א",
        "chapter": "כה",
        "versechapter": "ח",
        "bookseder": "שמואל",
        "seder": "טז",
        "verseseder": "יב",
        "versenikud": "שְׁאַ֨ל אֶת־ נְעָרֶ֜יךָ וְיַגִּ֣ידוּ לָ֗ךְ וְיִמְצְא֨וּ הַנְּעָרִ֥ים חֵן֙ בְּעֵינֶ֔יךָ כִּֽי־ עַל־ י֥וֹם ט֖וֹב בָּ֑נוּ תְּנָה־ נָּ֗א אֵת֩ אֲשֶׁ֨ר תִּמְצָ֤א יָֽדְךָ֙ לַעֲבָדֶ֔יךָ וּלְבִנְךָ֖ לְדָוִֽד׃ ",
        "versenonikud": "שאל את נעריך ויגידו לך וימצאו הנערים חן בעיניך כי על יום טוב בנו תנה נא את אשר תמצא ידך לעבדיך ולבנך לדוד "
    },
    {
        "bookchapter": "שמואל א",
        "chapter": "כה",
        "versechapter": "ט",
        "bookseder": "שמואל",
        "seder": "טז",
        "verseseder": "יג",
        "versenikud": "וַיָּבֹ֙אוּ֙ נַעֲרֵ֣י דָוִ֔ד וַיְדַבְּר֧וּ אֶל־ נָבָ֛ל כְּכָל־ הַדְּבָרִ֥ים הָאֵ֖לֶּה בְּשֵׁ֣ם דָּוִ֑ד וַיָּנֽוּחוּ׃ ",
        "versenonikud": "ויבאו נערי דוד וידברו אל נבל ככל הדברים האלה בשם דוד וינוחו "
    },
    {
        "bookchapter": "שמואל א",
        "chapter": "כה",
        "versechapter": "י",
        "bookseder": "שמואל",
        "seder": "טז",
        "verseseder": "יד",
        "versenikud": "וַיַּ֨עַן נָבָ֜ל אֶת־ עַבְדֵ֤י דָוִד֙ וַיֹּ֔אמֶר מִ֥י דָוִ֖ד וּמִ֣י בֶן־ יִשָׁ֑י הַיּוֹם֙ רַבּ֣וּ עֲבָדִ֔ים הַמִּתְפָּ֣רְצִ֔ים אִ֖ישׁ מִפְּנֵ֥י אֲדֹנָֽיו׃ ",
        "versenonikud": "ויען נבל את עבדי דוד ויאמר מי דוד ומי בן ישי היום רבו עבדים המתפרצים איש מפני אדניו "
    },
    {
        "bookchapter": "שמואל א",
        "chapter": "כה",
        "versechapter": "יא",
        "bookseder": "שמואל",
        "seder": "טז",
        "verseseder": "טו",
        "versenikud": "וְלָקַחְתִּ֤י אֶת־ לַחְמִי֙ וְאֶת־ מֵימַ֔י וְאֵת֙ טִבְחָתִ֔י אֲשֶׁ֥ר טָבַ֖חְתִּי לְגֹֽזְזָ֑י וְנָֽתַתִּי֙ לַֽאֲנָשִׁ֔ים אֲשֶׁר֙ לֹ֣א יָדַ֔עְתִּי אֵ֥י מִזֶּ֖ה הֵֽמָּה׃ ",
        "versenonikud": "ולקחתי את לחמי ואת מימי ואת טבחתי אשר טבחתי לגזזי ונתתי לאנשים אשר לא ידעתי אי מזה המה "
    },
    {
        "bookchapter": "שמואל א",
        "chapter": "כה",
        "versechapter": "יב",
        "bookseder": "שמואל",
        "seder": "טז",
        "verseseder": "טז",
        "versenikud": "וַיַּהַפְכ֥וּ נַעֲרֵֽי־ דָוִ֖ד לְדַרְכָּ֑ם וַיָּשֻׁ֙בוּ֙ וַיָּבֹ֔אוּ וַיַּגִּ֣דוּ ל֔וֹ כְּכֹ֖ל הַדְּבָרִ֥ים הָאֵֽלֶּה׃ ",
        "versenonikud": "ויהפכו נערי דוד לדרכם וישבו ויבאו ויגדו לו ככל הדברים האלה "
    },
    {
        "bookchapter": "שמואל א",
        "chapter": "כה",
        "versechapter": "יג",
        "bookseder": "שמואל",
        "seder": "טז",
        "verseseder": "יז",
        "versenikud": "וַיֹּאמֶר֩ דָּוִ֨ד לַאֲנָשָׁ֜יו חִגְר֣וּ ׀ אִ֣ישׁ אֶת־ חַרְבּ֗וֹ וַֽיַּחְגְּרוּ֙ אִ֣ישׁ אֶת־ חַרְבּ֔וֹ וַיַּחְגֹּ֥ר גַּם־ דָּוִ֖ד אֶת־ חַרְבּ֑וֹ וַֽיַּעֲל֣וּ ׀ אַחֲרֵ֣י דָוִ֗ד כְּאַרְבַּ֤ע מֵאוֹת֙ אִ֔ישׁ וּמָאתַ֖יִם יָשְׁב֥וּ עַל־ הַכֵּלִֽים׃ ",
        "versenonikud": "ויאמר דוד לאנשיו חגרו  איש את חרבו ויחגרו איש את חרבו ויחגר גם דוד את חרבו ויעלו  אחרי דוד כארבע מאות איש ומאתים ישבו על הכלים "
    },
    {
        "bookchapter": "שמואל א",
        "chapter": "כה",
        "versechapter": "יד",
        "bookseder": "שמואל",
        "seder": "טז",
        "verseseder": "יח",
        "versenikud": "וְלַאֲבִיגַ֙יִל֙ אֵ֣שֶׁת נָבָ֔ל הִגִּ֧יד נַֽעַר־ אֶחָ֛ד מֵהַנְּעָרִ֖ים לֵאמֹ֑ר הִנֵּ֣ה שָׁלַח֩ דָּוִ֨ד מַלְאָכִ֧ים ׀ מֵֽהַמִּדְבָּ֛ר לְבָרֵ֥ךְ אֶת־ אֲדֹנֵ֖ינוּ וַיָּ֥עַט בָּהֶֽם׃ ",
        "versenonikud": "ולאביגיל אשת נבל הגיד נער אחד מהנערים לאמר הנה שלח דוד מלאכים  מהמדבר לברך את אדנינו ויעט בהם "
    },
    {
        "bookchapter": "שמואל א",
        "chapter": "כה",
        "versechapter": "טו",
        "bookseder": "שמואל",
        "seder": "טז",
        "verseseder": "יט",
        "versenikud": "וְהָ֣אֲנָשִׁ֔ים טֹבִ֥ים לָ֖נוּ מְאֹ֑ד וְלֹ֤א הָכְלַ֙מְנוּ֙ וְלֹֽא־ פָקַ֣דְנוּ מְא֔וּמָה כָּל־ יְמֵי֙ הִתְהַלַּ֣כְנוּ אִתָּ֔ם בִּֽהְיוֹתֵ֖נוּ בַּשָּׂדֶֽה׃ ",
        "versenonikud": "והאנשים טבים לנו מאד ולא הכלמנו ולא פקדנו מאומה כל ימי התהלכנו אתם בהיותנו בשדה "
    },
    {
        "bookchapter": "שמואל א",
        "chapter": "כה",
        "versechapter": "טז",
        "bookseder": "שמואל",
        "seder": "טז",
        "verseseder": "כ",
        "versenikud": "חוֹמָה֙ הָי֣וּ עָלֵ֔ינוּ גַּם־ לַ֖יְלָה גַּם־ יוֹמָ֑ם כָּל־ יְמֵ֛י הֱיוֹתֵ֥נוּ עִמָּ֖ם רֹעִ֥ים הַצֹּֽאן׃ ",
        "versenonikud": "חומה היו עלינו גם לילה גם יומם כל ימי היותנו עמם רעים הצאן "
    },
    {
        "bookchapter": "שמואל א",
        "chapter": "כה",
        "versechapter": "יז",
        "bookseder": "שמואל",
        "seder": "טז",
        "verseseder": "כא",
        "versenikud": "וְעַתָּ֗ה דְּעִ֤י וּרְאִי֙ מַֽה־ תַּעֲשִׂ֔י כִּֽי־ כָלְתָ֧ה הָרָעָ֛ה אֶל־ אֲדֹנֵ֖ינוּ וְעַ֣ל כָּל־ בֵּית֑וֹ וְהוּא֙ בֶּן־ בְּלִיַּ֔עַל מִדַּבֵּ֖ר אֵלָֽיו׃ ",
        "versenonikud": "ועתה דעי וראי מה תעשי כי כלתה הרעה אל אדנינו ועל כל ביתו והוא בן בליעל מדבר אליו "
    },
    {
        "bookchapter": "שמואל א",
        "chapter": "כה",
        "versechapter": "יח",
        "bookseder": "שמואל",
        "seder": "טז",
        "verseseder": "כב",
        "versenikud": "וַתְּמַהֵ֣ר אבוגיל אֲבִיגַ֡יִל וַתִּקַּח֩ מָאתַ֨יִם לֶ֜חֶם וּשְׁנַ֣יִם נִבְלֵי־ יַ֗יִן וְחָמֵ֨שׁ צֹ֤אן עשוות עֲשׂוּיֹת֙ וְחָמֵ֤שׁ סְאִים֙ קָלִ֔י וּמֵאָ֥ה צִמֻּקִ֖ים וּמָאתַ֣יִם דְּבֵלִ֑ים וַתָּ֖שֶׂם עַל־ הַחֲמֹרִֽים׃ ",
        "versenonikud": "ותמהר אבוגיל אביגיל ותקח מאתים לחם ושנים נבלי יין וחמש צאן עשוות עשוית וחמש סאים קלי ומאה צמקים ומאתים דבלים ותשם על החמרים "
    },
    {
        "bookchapter": "שמואל א",
        "chapter": "כה",
        "versechapter": "יט",
        "bookseder": "שמואל",
        "seder": "טז",
        "verseseder": "כג",
        "versenikud": "וַתֹּ֤אמֶר לִנְעָרֶ֙יהָ֙ עִבְר֣וּ לְפָנַ֔י הִנְנִ֖י אַחֲרֵיכֶ֣ם בָּאָ֑ה וּלְאִישָׁ֥הּ נָבָ֖ל לֹ֥א הִגִּֽידָה׃ ",
        "versenonikud": "ותאמר לנעריה עברו לפני הנני אחריכם באה ולאישה נבל לא הגידה "
    },
    {
        "bookchapter": "שמואל א",
        "chapter": "כה",
        "versechapter": "כ",
        "bookseder": "שמואל",
        "seder": "טז",
        "verseseder": "כד",
        "versenikud": "וְהָיָ֞ה הִ֣יא ׀ רֹכֶ֣בֶת עַֽל־ הַחֲמ֗וֹר וְיֹרֶ֙דֶת֙ בְּסֵ֣תֶר הָהָ֔ר וְהִנֵּ֤ה דָוִד֙ וַאֲנָשָׁ֔יו יֹרְדִ֖ים לִקְרָאתָ֑הּ וַתִּפְגֹּ֖שׁ אֹתָֽם׃ ",
        "versenonikud": "והיה היא  רכבת על החמור וירדת בסתר ההר והנה דוד ואנשיו ירדים לקראתה ותפגש אתם "
    },
    {
        "bookchapter": "שמואל א",
        "chapter": "כה",
        "versechapter": "כא",
        "bookseder": "שמואל",
        "seder": "טז",
        "verseseder": "כה",
        "versenikud": "וְדָוִ֣ד אָמַ֗ר אַךְ֩ לַשֶּׁ֨קֶר שָׁמַ֜רְתִּי אֶֽת־ כָּל־ אֲשֶׁ֤ר לָזֶה֙ בַּמִּדְבָּ֔ר וְלֹא־ נִפְקַ֥ד מִכָּל־ אֲשֶׁר־ ל֖וֹ מְא֑וּמָה וַיָּֽשֶׁב־ לִ֥י רָעָ֖ה תַּ֥חַת טוֹבָֽה׃ ",
        "versenonikud": "ודוד אמר אך לשקר שמרתי את כל אשר לזה במדבר ולא נפקד מכל אשר לו מאומה וישב לי רעה תחת טובה "
    },
    {
        "bookchapter": "שמואל א",
        "chapter": "כה",
        "versechapter": "כב",
        "bookseder": "שמואל",
        "seder": "טז",
        "verseseder": "כו",
        "versenikud": "כֹּה־ יַעֲשֶׂ֧ה אֱלֹהִ֛ים לְאֹיְבֵ֥י דָוִ֖ד וְכֹ֣ה יֹסִ֑יף אִם־ אַשְׁאִ֧יר מִכָּל־ אֲשֶׁר־ ל֛וֹ עַד־ הַבֹּ֖קֶר מַשְׁתִּ֥ין בְּקִֽיר׃ ",
        "versenonikud": "כה יעשה אלהים לאיבי דוד וכה יסיף אם אשאיר מכל אשר לו עד הבקר משתין בקיר "
    },
    {
        "bookchapter": "שמואל א",
        "chapter": "כה",
        "versechapter": "כג",
        "bookseder": "שמואל",
        "seder": "טז",
        "verseseder": "כז",
        "versenikud": "וַתֵּ֤רֶא אֲבִיגַ֙יִל֙ אֶת־ דָּוִ֔ד וַתְּמַהֵ֕ר וַתֵּ֖רֶד מֵעַ֣ל הַחֲמ֑וֹר וַתִּפֹּ֞ל לְאַפֵּ֤י דָוִד֙ עַל־ פָּנֶ֔יהָ וַתִּשְׁתַּ֖חוּ אָֽרֶץ׃ ",
        "versenonikud": "ותרא אביגיל את דוד ותמהר ותרד מעל החמור ותפל לאפי דוד על פניה ותשתחו ארץ "
    },
    {
        "bookchapter": "שמואל א",
        "chapter": "כה",
        "versechapter": "כד",
        "bookseder": "שמואל",
        "seder": "טז",
        "verseseder": "כח",
        "versenikud": "וַתִּפֹּל֙ עַל־ רַגְלָ֔יו וַתֹּ֕אמֶר בִּי־ אֲנִ֥י אֲדֹנִ֖י הֶֽעָוֺ֑ן וּֽתְדַבֶּר־ נָ֤א אֲמָֽתְךָ֙ בְּאָזְנֶ֔יךָ וּשְׁמַ֕ע אֵ֖ת דִּבְרֵ֥י אֲמָתֶֽךָ׃ ",
        "versenonikud": "ותפל על רגליו ותאמר בי אני אדני העון ותדבר נא אמתך באזניך ושמע את דברי אמתך "
    },
    {
        "bookchapter": "שמואל א",
        "chapter": "כה",
        "versechapter": "כה",
        "bookseder": "שמואל",
        "seder": "טז",
        "verseseder": "כט",
        "versenikud": "אַל־ נָ֣א יָשִׂ֣ים אֲדֹנִ֣י ׀ אֶת־ לִבּ֡וֹ אֶל־ אִישׁ֩ הַבְּלִיַּ֨עַל הַזֶּ֜ה עַל־ נָבָ֗ל כִּ֤י כִשְׁמוֹ֙ כֶּן־ ה֔וּא נָבָ֣ל שְׁמ֔וֹ וּנְבָלָ֖ה עִמּ֑וֹ וַֽאֲנִי֙ אֲמָ֣תְךָ֔ לֹ֥א רָאִ֛יתִי אֶת־ נַעֲרֵ֥י אֲדֹנִ֖י אֲשֶׁ֥ר שָׁלָֽחְתָּ׃ ",
        "versenonikud": "אל נא ישים אדני  את לבו אל איש הבליעל הזה על נבל כי כשמו כן הוא נבל שמו ונבלה עמו ואני אמתך לא ראיתי את נערי אדני אשר שלחת "
    },
    {
        "bookchapter": "שמואל א",
        "chapter": "כה",
        "versechapter": "כו",
        "bookseder": "שמואל",
        "seder": "טז",
        "verseseder": "ל",
        "versenikud": "וְעַתָּ֣ה אֲדֹנִ֗י חַי־ יְהוָ֤ה וְחֵֽי־ נַפְשְׁךָ֙ אֲשֶׁ֨ר מְנָעֲךָ֤ יְהוָה֙ מִבּ֣וֹא בְדָמִ֔ים וְהוֹשֵׁ֥עַ יָדְךָ֖ לָ֑ךְ וְעַתָּ֗ה יִֽהְי֤וּ כְנָבָל֙ אֹיְבֶ֔יךָ וְהַֽמְבַקְשִׁ֥ים אֶל־ אֲדֹנִ֖י רָעָֽה׃ ",
        "versenonikud": "ועתה אדני חי יהוה וחי נפשך אשר מנעך יהוה מבוא בדמים והושע ידך לך ועתה יהיו כנבל איביך והמבקשים אל אדני רעה "
    },
    {
        "bookchapter": "שמואל א",
        "chapter": "כה",
        "versechapter": "כז",
        "bookseder": "שמואל",
        "seder": "טז",
        "verseseder": "לא",
        "versenikud": "וְעַתָּה֙ הַבְּרָכָ֣ה הַזֹּ֔את אֲשֶׁר־ הֵבִ֥יא שִׁפְחָתְךָ֖ לַֽאדֹנִ֑י וְנִתְּנָה֙ לַנְּעָרִ֔ים הַמִּֽתְהַלְּכִ֖ים בְּרַגְלֵ֥י אֲדֹנִֽי׃ ",
        "versenonikud": "ועתה הברכה הזאת אשר הביא שפחתך לאדני ונתנה לנערים המתהלכים ברגלי אדני "
    },
    {
        "bookchapter": "שמואל א",
        "chapter": "כה",
        "versechapter": "כח",
        "bookseder": "שמואל",
        "seder": "טז",
        "verseseder": "לב",
        "versenikud": "שָׂ֥א נָ֖א לְפֶ֣שַׁע אֲמָתֶ֑ךָ כִּ֣י עָשֹֽׂה־ יַעֲשֶׂה֩ יְהוָ֨ה לַֽאדֹנִ֜י בַּ֣יִת נֶאֱמָ֗ן כִּי־ מִלְחֲמ֤וֹת יְהוָה֙ אֲדֹנִ֣י נִלְחָ֔ם וְרָעָ֛ה לֹא־ תִמָּצֵ֥א בְךָ֖ מִיָּמֶֽיךָ׃ ",
        "versenonikud": "שא נא לפשע אמתך כי עשה יעשה יהוה לאדני בית נאמן כי מלחמות יהוה אדני נלחם ורעה לא תמצא בך מימיך "
    },
    {
        "bookchapter": "שמואל א",
        "chapter": "כה",
        "versechapter": "כט",
        "bookseder": "שמואל",
        "seder": "טז",
        "verseseder": "לג",
        "versenikud": "וַיָּ֤קָם אָדָם֙ לִרְדָפְךָ֔ וּלְבַקֵּ֖שׁ אֶת־ נַפְשֶׁ֑ךָ וְֽהָיְתָה֩ נֶ֨פֶשׁ אֲדֹנִ֜י צְרוּרָ֣ה ׀ בִּצְר֣וֹר הַחַיִּ֗ים אֵ֚ת יְהוָ֣ה אֱלֹהֶ֔יךָ וְאֵ֨ת נֶ֤פֶשׁ אֹיְבֶ֙יךָ֙ יְקַלְּעֶ֔נָּה בְּת֖וֹךְ כַּ֥ף הַקָּֽלַע׃ ",
        "versenonikud": "ויקם אדם לרדפך ולבקש את נפשך והיתה נפש אדני צרורה  בצרור החיים את יהוה אלהיך ואת נפש איביך יקלענה בתוך כף הקלע "
    },
    {
        "bookchapter": "שמואל א",
        "chapter": "כה",
        "versechapter": "ל",
        "bookseder": "שמואל",
        "seder": "טז",
        "verseseder": "לד",
        "versenikud": "וְהָיָ֗ה כִּֽי־ יַעֲשֶׂ֤ה יְהוָה֙ לַֽאדֹנִ֔י כְּכֹ֛ל אֲשֶׁר־ דִּבֶּ֥ר אֶת־ הַטּוֹבָ֖ה עָלֶ֑יךָ וְצִוְּךָ֥ לְנָגִ֖יד עַל־ יִשְׂרָאֵֽל׃ ",
        "versenonikud": "והיה כי יעשה יהוה לאדני ככל אשר דבר את הטובה עליך וצוך לנגיד על ישראל "
    },
    {
        "bookchapter": "שמואל א",
        "chapter": "כה",
        "versechapter": "לא",
        "bookseder": "שמואל",
        "seder": "טז",
        "verseseder": "לה",
        "versenikud": "וְלֹ֣א תִהְיֶ֣ה זֹ֣את ׀ לְךָ֡ לְפוּקָה֩ וּלְמִכְשׁ֨וֹל לֵ֜ב לַאדֹנִ֗י וְלִשְׁפָּךְ־ דָּם֙ חִנָּ֔ם וּלְהוֹשִׁ֥יעַ אֲדֹנִ֖י ל֑וֹ וְהֵיטִ֤ב יְהוָה֙ לַֽאדֹנִ֔י וְזָכַרְתָּ֖ אֶת־ אֲמָתֶֽךָ׃ ",
        "versenonikud": "ולא תהיה זאת  לך לפוקה ולמכשול לב לאדני ולשפך דם חנם ולהושיע אדני לו והיטב יהוה לאדני וזכרת את אמתך "
    },
    {
        "bookchapter": "שמואל א",
        "chapter": "כה",
        "versechapter": "לב",
        "bookseder": "שמואל",
        "seder": "טז",
        "verseseder": "לו",
        "versenikud": "וַיֹּ֥אמֶר דָּוִ֖ד לַאֲבִיגַ֑ל בָּר֤וּךְ יְהוָה֙ אֱלֹהֵ֣י יִשְׂרָאֵ֔ל אֲשֶׁ֧ר שְׁלָחֵ֛ךְ הַיּ֥וֹם הַזֶּ֖ה לִקְרָאתִֽי׃ ",
        "versenonikud": "ויאמר דוד לאביגל ברוך יהוה אלהי ישראל אשר שלחך היום הזה לקראתי "
    }
]