[
    {
        "bookchapter": "במדבר",
        "chapter": "כב",
        "versechapter": "א",
        "bookseder": "במדבר",
        "seder": "יח",
        "verseseder": "נב",
        "parasha": "חקת",
        "versenikud": "וַיִּסְע֖וּ בְּנֵ֣י יִשְׂרָאֵ֑ל וַֽיַּחֲנוּ֙ בְּעַֽרְב֣וֹת מוֹאָ֔ב מֵעֵ֖בֶר לְיַרְדֵּ֥ן יְרֵחֽוֹ׃ ",
        "versenonikud": "ויסעו בני ישראל ויחנו בערבות מואב מעבר לירדן ירחו "
    },
    {
        "bookchapter": "במדבר",
        "chapter": "כב",
        "versechapter": "ב",
        "bookseder": "במדבר",
        "seder": "יט",
        "verseseder": "א",
        "parasha": "בלק",
        "versenikud": "וַיַּ֥רְא בָּלָ֖ק בֶּן־ צִפּ֑וֹר אֵ֛ת כָּל־ אֲשֶׁר־ עָשָׂ֥ה יִשְׂרָאֵ֖ל לָֽאֱמֹרִֽי׃ ",
        "versenonikud": "וירא בלק בן צפור את כל אשר עשה ישראל לאמרי "
    },
    {
        "bookchapter": "במדבר",
        "chapter": "כב",
        "versechapter": "ג",
        "bookseder": "במדבר",
        "seder": "יט",
        "verseseder": "ב",
        "parasha": "בלק",
        "versenikud": "וַיָּ֨גָר מוֹאָ֜ב מִפְּנֵ֥י הָעָ֛ם מְאֹ֖ד כִּ֣י רַב־ ה֑וּא וַיָּ֣קָץ מוֹאָ֔ב מִפְּנֵ֖י בְּנֵ֥י יִשְׂרָאֵֽל׃ ",
        "versenonikud": "ויגר מואב מפני העם מאד כי רב הוא ויקץ מואב מפני בני ישראל "
    },
    {
        "bookchapter": "במדבר",
        "chapter": "כב",
        "versechapter": "ד",
        "bookseder": "במדבר",
        "seder": "יט",
        "verseseder": "ג",
        "parasha": "בלק",
        "versenikud": "וַיֹּ֨אמֶר מוֹאָ֜ב אֶל־ זִקְנֵ֣י מִדְיָ֗ן עַתָּ֞ה יְלַחֲכ֤וּ הַקָּהָל֙ אֶת־ כָּל־ סְבִ֣יבֹתֵ֔ינוּ כִּלְחֹ֣ךְ הַשּׁ֔וֹר אֵ֖ת יֶ֣רֶק הַשָּׂדֶ֑ה וּבָלָ֧ק בֶּן־ צִפּ֛וֹר מֶ֥לֶךְ לְמוֹאָ֖ב בָּעֵ֥ת הַהִֽוא׃ ",
        "versenonikud": "ויאמר מואב אל זקני מדין עתה ילחכו הקהל את כל סביבתינו כלחך השור את ירק השדה ובלק בן צפור מלך למואב בעת ההוא "
    },
    {
        "bookchapter": "במדבר",
        "chapter": "כב",
        "versechapter": "ה",
        "bookseder": "במדבר",
        "seder": "יט",
        "verseseder": "ד",
        "parasha": "בלק",
        "versenikud": "וַיִּשְׁלַ֨ח מַלְאָכִ֜ים אֶל־ בִּלְעָ֣ם בֶּן־ בְּע֗וֹר פְּ֠תוֹרָה אֲשֶׁ֧ר עַל־ הַנָּהָ֛ר אֶ֥רֶץ בְּנֵי־ עַמּ֖וֹ לִקְרֹא־ ל֑וֹ לֵאמֹ֗ר הִ֠נֵּה עַ֣ם יָצָ֤א מִמִּצְרַ֙יִם֙ הִנֵּ֤ה כִסָּה֙ אֶת־ עֵ֣ין הָאָ֔רֶץ וְה֥וּא יֹשֵׁ֖ב מִמֻּלִֽי׃ ",
        "versenonikud": "וישלח מלאכים אל בלעם בן בעור פתורה אשר על הנהר ארץ בני עמו לקרא לו לאמר הנה עם יצא ממצרים הנה כסה את עין הארץ והוא ישב ממלי "
    },
    {
        "bookchapter": "במדבר",
        "chapter": "כב",
        "versechapter": "ו",
        "bookseder": "במדבר",
        "seder": "יט",
        "verseseder": "ה",
        "parasha": "בלק",
        "versenikud": "וְעַתָּה֩ לְכָה־ נָּ֨א אָֽרָה־ לִּ֜י אֶת־ הָעָ֣ם הַזֶּ֗ה כִּֽי־ עָצ֥וּם הוּא֙ מִמֶּ֔נִּי אוּלַ֤י אוּכַל֙ נַכֶּה־ בּ֔וֹ וַאֲגָרְשֶׁ֖נּוּ מִן־ הָאָ֑רֶץ כִּ֣י יָדַ֗עְתִּי אֵ֤ת אֲשֶׁר־ תְּבָרֵךְ֙ מְבֹרָ֔ךְ וַאֲשֶׁ֥ר תָּאֹ֖ר יוּאָֽר׃ ",
        "versenonikud": "ועתה לכה נא ארה לי את העם הזה כי עצום הוא ממני אולי אוכל נכה בו ואגרשנו מן הארץ כי ידעתי את אשר תברך מברך ואשר תאר יואר "
    },
    {
        "bookchapter": "במדבר",
        "chapter": "כב",
        "versechapter": "ז",
        "bookseder": "במדבר",
        "seder": "יט",
        "verseseder": "ו",
        "parasha": "בלק",
        "versenikud": "וַיֵּ֨לְכ֜וּ זִקְנֵ֤י מוֹאָב֙ וְזִקְנֵ֣י מִדְיָ֔ן וּקְסָמִ֖ים בְּיָדָ֑ם וַיָּבֹ֙אוּ֙ אֶל־ בִּלְעָ֔ם וַיְדַבְּר֥וּ אֵלָ֖יו דִּבְרֵ֥י בָלָֽק׃ ",
        "versenonikud": "וילכו זקני מואב וזקני מדין וקסמים בידם ויבאו אל בלעם וידברו אליו דברי בלק "
    },
    {
        "bookchapter": "במדבר",
        "chapter": "כב",
        "versechapter": "ח",
        "bookseder": "במדבר",
        "seder": "יט",
        "verseseder": "ז",
        "parasha": "בלק",
        "versenikud": "וַיֹּ֣אמֶר אֲלֵיהֶ֗ם לִ֤ינוּ פֹה֙ הַלַּ֔יְלָה וַהֲשִׁבֹתִ֤י אֶתְכֶם֙ דָּבָ֔ר כַּאֲשֶׁ֛ר יְדַבֵּ֥ר יְהוָ֖ה אֵלָ֑י וַיֵּשְׁב֥וּ שָׂרֵֽי־ מוֹאָ֖ב עִם־ בִּלְעָֽם׃ ",
        "versenonikud": "ויאמר אליהם לינו פה הלילה והשבתי אתכם דבר כאשר ידבר יהוה אלי וישבו שרי מואב עם בלעם "
    },
    {
        "bookchapter": "במדבר",
        "chapter": "כב",
        "versechapter": "ט",
        "bookseder": "במדבר",
        "seder": "יט",
        "verseseder": "ח",
        "parasha": "בלק",
        "versenikud": "וַיָּבֹ֥א אֱלֹהִ֖ים אֶל־ בִּלְעָ֑ם וַיֹּ֕אמֶר מִ֛י הָאֲנָשִׁ֥ים הָאֵ֖לֶּה עִמָּֽךְ׃ ",
        "versenonikud": "ויבא אלהים אל בלעם ויאמר מי האנשים האלה עמך "
    },
    {
        "bookchapter": "במדבר",
        "chapter": "כב",
        "versechapter": "י",
        "bookseder": "במדבר",
        "seder": "יט",
        "verseseder": "ט",
        "parasha": "בלק",
        "versenikud": "וַיֹּ֥אמֶר בִּלְעָ֖ם אֶל־ הָאֱלֹהִ֑ים בָּלָ֧ק בֶּן־ צִפֹּ֛ר מֶ֥לֶךְ מוֹאָ֖ב שָׁלַ֥ח אֵלָֽי׃ ",
        "versenonikud": "ויאמר בלעם אל האלהים בלק בן צפר מלך מואב שלח אלי "
    },
    {
        "bookchapter": "במדבר",
        "chapter": "כב",
        "versechapter": "יא",
        "bookseder": "במדבר",
        "seder": "יט",
        "verseseder": "י",
        "parasha": "בלק",
        "versenikud": "הִנֵּ֤ה הָעָם֙ הַיֹּצֵ֣א מִמִּצְרַ֔יִם וַיְכַ֖ס אֶת־ עֵ֣ין הָאָ֑רֶץ עַתָּ֗ה לְכָ֤ה קָֽבָה־ לִּי֙ אֹת֔וֹ אוּלַ֥י אוּכַ֛ל לְהִלָּ֥חֶם בּ֖וֹ וְגֵרַשְׁתִּֽיו׃ ",
        "versenonikud": "הנה העם היצא ממצרים ויכס את עין הארץ עתה לכה קבה לי אתו אולי אוכל להלחם בו וגרשתיו "
    },
    {
        "bookchapter": "במדבר",
        "chapter": "כב",
        "versechapter": "יב",
        "bookseder": "במדבר",
        "seder": "יט",
        "verseseder": "יא",
        "parasha": "בלק",
        "versenikud": "וַיֹּ֤אמֶר אֱלֹהִים֙ אֶל־ בִּלְעָ֔ם לֹ֥א תֵלֵ֖ךְ עִמָּהֶ֑ם לֹ֤א תָאֹר֙ אֶת־ הָעָ֔ם כִּ֥י בָר֖וּךְ הֽוּא׃ ",
        "versenonikud": "ויאמר אלהים אל בלעם לא תלך עמהם לא תאר את העם כי ברוך הוא "
    },
    {
        "bookchapter": "במדבר",
        "chapter": "כב",
        "versechapter": "יג",
        "bookseder": "במדבר",
        "seder": "יט",
        "verseseder": "יב",
        "parasha": "בלק",
        "versenikud": "וַיָּ֤קָם בִּלְעָם֙ בַּבֹּ֔קֶר וַיֹּ֙אמֶר֙ אֶל־ שָׂרֵ֣י בָלָ֔ק לְכ֖וּ אֶֽל־ אַרְצְכֶ֑ם כִּ֚י מֵאֵ֣ן יְהוָ֔ה לְתִתִּ֖י לַהֲלֹ֥ךְ עִמָּכֶֽם׃ ",
        "versenonikud": "ויקם בלעם בבקר ויאמר אל שרי בלק לכו אל ארצכם כי מאן יהוה לתתי להלך עמכם "
    },
    {
        "bookchapter": "במדבר",
        "chapter": "כב",
        "versechapter": "יד",
        "bookseder": "במדבר",
        "seder": "יט",
        "verseseder": "יג",
        "parasha": "בלק",
        "versenikud": "וַיָּק֙וּמוּ֙ שָׂרֵ֣י מוֹאָ֔ב וַיָּבֹ֖אוּ אֶל־ בָּלָ֑ק וַיֹּ֣אמְר֔וּ מֵאֵ֥ן בִּלְעָ֖ם הֲלֹ֥ךְ עִמָּֽנוּ׃ ",
        "versenonikud": "ויקומו שרי מואב ויבאו אל בלק ויאמרו מאן בלעם הלך עמנו "
    },
    {
        "bookchapter": "במדבר",
        "chapter": "כב",
        "versechapter": "טו",
        "bookseder": "במדבר",
        "seder": "יט",
        "verseseder": "יד",
        "parasha": "בלק",
        "versenikud": "וַיֹּ֥סֶף ע֖וֹד בָּלָ֑ק שְׁלֹ֣חַ שָׂרִ֔ים רַבִּ֥ים וְנִכְבָּדִ֖ים מֵאֵֽלֶּה׃ ",
        "versenonikud": "ויסף עוד בלק שלח שרים רבים ונכבדים מאלה "
    },
    {
        "bookchapter": "במדבר",
        "chapter": "כב",
        "versechapter": "טז",
        "bookseder": "במדבר",
        "seder": "יט",
        "verseseder": "טו",
        "parasha": "בלק",
        "versenikud": "וַיָּבֹ֖אוּ אֶל־ בִּלְעָ֑ם וַיֹּ֣אמְרוּ ל֗וֹ כֹּ֤ה אָמַר֙ בָּלָ֣ק בֶּן־ צִפּ֔וֹר אַל־ נָ֥א תִמָּנַ֖ע מֵהֲלֹ֥ךְ אֵלָֽי׃ ",
        "versenonikud": "ויבאו אל בלעם ויאמרו לו כה אמר בלק בן צפור אל נא תמנע מהלך אלי "
    },
    {
        "bookchapter": "במדבר",
        "chapter": "כב",
        "versechapter": "יז",
        "bookseder": "במדבר",
        "seder": "יט",
        "verseseder": "טז",
        "parasha": "בלק",
        "versenikud": "כִּֽי־ כַבֵּ֤ד אֲכַבֶּדְךָ֙ מְאֹ֔ד וְכֹ֛ל אֲשֶׁר־ תֹּאמַ֥ר אֵלַ֖י אֶֽעֱשֶׂ֑ה וּלְכָה־ נָּא֙ קָֽבָה־ לִּ֔י אֵ֖ת הָעָ֥ם הַזֶּֽה׃ ",
        "versenonikud": "כי כבד אכבדך מאד וכל אשר תאמר אלי אעשה ולכה נא קבה לי את העם הזה "
    },
    {
        "bookchapter": "במדבר",
        "chapter": "כב",
        "versechapter": "יח",
        "bookseder": "במדבר",
        "seder": "יט",
        "verseseder": "יז",
        "parasha": "בלק",
        "versenikud": "וַיַּ֣עַן בִּלְעָ֗ם וַיֹּ֙אמֶר֙ אֶל־ עַבְדֵ֣י בָלָ֔ק אִם־ יִתֶּן־ לִ֥י בָלָ֛ק מְלֹ֥א בֵית֖וֹ כֶּ֣סֶף וְזָהָ֑ב לֹ֣א אוּכַ֗ל לַעֲבֹר֙ אֶת־ פִּי֙ יְהוָ֣ה אֱלֹהָ֔י לַעֲשׂ֥וֹת קְטַנָּ֖ה א֥וֹ גְדוֹלָֽה׃ ",
        "versenonikud": "ויען בלעם ויאמר אל עבדי בלק אם יתן לי בלק מלא ביתו כסף וזהב לא אוכל לעבר את פי יהוה אלהי לעשות קטנה או גדולה "
    },
    {
        "bookchapter": "במדבר",
        "chapter": "כב",
        "versechapter": "יט",
        "bookseder": "במדבר",
        "seder": "יט",
        "verseseder": "יח",
        "parasha": "בלק",
        "versenikud": "וְעַתָּ֗ה שְׁב֨וּ נָ֥א בָזֶ֛ה גַּם־ אַתֶּ֖ם הַלָּ֑יְלָה וְאֵ֣דְעָ֔ה מַה־ יֹּסֵ֥ף יְהוָ֖ה דַּבֵּ֥ר עִמִּֽי׃ ",
        "versenonikud": "ועתה שבו נא בזה גם אתם הלילה ואדעה מה יסף יהוה דבר עמי "
    },
    {
        "bookchapter": "במדבר",
        "chapter": "כב",
        "versechapter": "כ",
        "bookseder": "במדבר",
        "seder": "יט",
        "verseseder": "יט",
        "parasha": "בלק",
        "versenikud": "וַיָּבֹ֨א אֱלֹהִ֥ים ׀ אֶל־ בִּלְעָם֮ לַיְלָה֒ וַיֹּ֣אמֶר ל֗וֹ אִם־ לִקְרֹ֤א לְךָ֙ בָּ֣אוּ הָאֲנָשִׁ֔ים ק֖וּם לֵ֣ךְ אִתָּ֑ם וְאַ֗ךְ אֶת־ הַדָּבָ֛ר אֲשֶׁר־ אֲדַבֵּ֥ר אֵלֶ֖יךָ אֹת֥וֹ תַעֲשֶֽׂה׃ ",
        "versenonikud": "ויבא אלהים  אל בלעם לילה ויאמר לו אם לקרא לך באו האנשים קום לך אתם ואך את הדבר אשר אדבר אליך אתו תעשה "
    },
    {
        "bookchapter": "במדבר",
        "chapter": "כב",
        "versechapter": "כא",
        "bookseder": "במדבר",
        "seder": "יט",
        "verseseder": "כ",
        "parasha": "בלק",
        "versenikud": "וַיָּ֤קָם בִּלְעָם֙ בַּבֹּ֔קֶר וַֽיַּחֲבֹ֖שׁ אֶת־ אֲתֹנ֑וֹ וַיֵּ֖לֶךְ עִם־ שָׂרֵ֥י מוֹאָֽב׃ ",
        "versenonikud": "ויקם בלעם בבקר ויחבש את אתנו וילך עם שרי מואב "
    },
    {
        "bookchapter": "במדבר",
        "chapter": "כב",
        "versechapter": "כב",
        "bookseder": "במדבר",
        "seder": "יט",
        "verseseder": "כא",
        "parasha": "בלק",
        "versenikud": "וַיִּֽחַר־ אַ֣ף אֱלֹהִים֮ כִּֽי־ הוֹלֵ֣ךְ הוּא֒ וַיִּתְיַצֵּ֞ב מַלְאַ֧ךְ יְהוָ֛ה בַּדֶּ֖רֶךְ לְשָׂטָ֣ן ל֑וֹ וְהוּא֙ רֹכֵ֣ב עַל־ אֲתֹנ֔וֹ וּשְׁנֵ֥י נְעָרָ֖יו עִמּֽוֹ׃ ",
        "versenonikud": "ויחר אף אלהים כי הולך הוא ויתיצב מלאך יהוה בדרך לשטן לו והוא רכב על אתנו ושני נעריו עמו "
    },
    {
        "bookchapter": "במדבר",
        "chapter": "כב",
        "versechapter": "כג",
        "bookseder": "במדבר",
        "seder": "יט",
        "verseseder": "כב",
        "parasha": "בלק",
        "versenikud": "וַתֵּ֣רֶא הָאָתוֹן֩ אֶת־ מַלְאַ֨ךְ יְהוָ֜ה נִצָּ֣ב בַּדֶּ֗רֶךְ וְחַרְבּ֤וֹ שְׁלוּפָה֙ בְּיָד֔וֹ וַתֵּ֤ט הָֽאָתוֹן֙ מִן־ הַדֶּ֔רֶךְ וַתֵּ֖לֶךְ בַּשָּׂדֶ֑ה וַיַּ֤ךְ בִּלְעָם֙ אֶת־ הָ֣אָת֔וֹן לְהַטֹּתָ֖הּ הַדָּֽרֶךְ׃ ",
        "versenonikud": "ותרא האתון את מלאך יהוה נצב בדרך וחרבו שלופה בידו ותט האתון מן הדרך ותלך בשדה ויך בלעם את האתון להטתה הדרך "
    },
    {
        "bookchapter": "במדבר",
        "chapter": "כב",
        "versechapter": "כד",
        "bookseder": "במדבר",
        "seder": "יט",
        "verseseder": "כג",
        "parasha": "בלק",
        "versenikud": "וַֽיַּעֲמֹד֙ מַלְאַ֣ךְ יְהוָ֔ה בְּמִשְׁע֖וֹל הַכְּרָמִ֑ים גָּדֵ֥ר מִזֶּ֖ה וְגָדֵ֥ר מִזֶּֽה׃ ",
        "versenonikud": "ויעמד מלאך יהוה במשעול הכרמים גדר מזה וגדר מזה "
    },
    {
        "bookchapter": "במדבר",
        "chapter": "כב",
        "versechapter": "כה",
        "bookseder": "במדבר",
        "seder": "יט",
        "verseseder": "כד",
        "parasha": "בלק",
        "versenikud": "וַתֵּ֨רֶא הָאָת֜וֹן אֶת־ מַלְאַ֣ךְ יְהוָ֗ה וַתִּלָּחֵץ֙ אֶל־ הַקִּ֔יר וַתִּלְחַ֛ץ אֶת־ רֶ֥גֶל בִּלְעָ֖ם אֶל־ הַקִּ֑יר וַיֹּ֖סֶף לְהַכֹּתָֽהּ׃ ",
        "versenonikud": "ותרא האתון את מלאך יהוה ותלחץ אל הקיר ותלחץ את רגל בלעם אל הקיר ויסף להכתה "
    },
    {
        "bookchapter": "במדבר",
        "chapter": "כב",
        "versechapter": "כו",
        "bookseder": "במדבר",
        "seder": "יט",
        "verseseder": "כה",
        "parasha": "בלק",
        "versenikud": "וַיּ֥וֹסֶף מַלְאַךְ־ יְהוָ֖ה עֲב֑וֹר וַֽיַּעֲמֹד֙ בְּמָק֣וֹם צָ֔ר אֲשֶׁ֛ר אֵֽין־ דֶּ֥רֶךְ לִנְט֖וֹת יָמִ֥ין וּשְׂמֹֽאול׃ ",
        "versenonikud": "ויוסף מלאך יהוה עבור ויעמד במקום צר אשר אין דרך לנטות ימין ושמאול "
    },
    {
        "bookchapter": "במדבר",
        "chapter": "כב",
        "versechapter": "כז",
        "bookseder": "במדבר",
        "seder": "יט",
        "verseseder": "כו",
        "parasha": "בלק",
        "versenikud": "וַתֵּ֤רֶא הָֽאָתוֹן֙ אֶת־ מַלְאַ֣ךְ יְהוָ֔ה וַתִּרְבַּ֖ץ תַּ֣חַת בִּלְעָ֑ם וַיִּֽחַר־ אַ֣ף בִּלְעָ֔ם וַיַּ֥ךְ אֶת־ הָאָת֖וֹן בַּמַּקֵּֽל׃ ",
        "versenonikud": "ותרא האתון את מלאך יהוה ותרבץ תחת בלעם ויחר אף בלעם ויך את האתון במקל "
    },
    {
        "bookchapter": "במדבר",
        "chapter": "כב",
        "versechapter": "כח",
        "bookseder": "במדבר",
        "seder": "יט",
        "verseseder": "כז",
        "parasha": "בלק",
        "versenikud": "וַיִּפְתַּ֥ח יְהוָ֖ה אֶת־ פִּ֣י הָאָת֑וֹן וַתֹּ֤אמֶר לְבִלְעָם֙ מֶה־ עָשִׂ֣יתִֽי לְךָ֔ כִּ֣י הִכִּיתַ֔נִי זֶ֖ה שָׁלֹ֥שׁ רְגָלִֽים׃ ",
        "versenonikud": "ויפתח יהוה את פי האתון ותאמר לבלעם מה עשיתי לך כי הכיתני זה שלש רגלים "
    },
    {
        "bookchapter": "במדבר",
        "chapter": "כב",
        "versechapter": "כט",
        "bookseder": "במדבר",
        "seder": "יט",
        "verseseder": "כח",
        "parasha": "בלק",
        "versenikud": "וַיֹּ֤אמֶר בִּלְעָם֙ לָֽאָת֔וֹן כִּ֥י הִתְעַלַּ֖לְתְּ בִּ֑י ל֤וּ יֶשׁ־ חֶ֙רֶב֙ בְּיָדִ֔י כִּ֥י עַתָּ֖ה הֲרַגְתִּֽיךְ׃ ",
        "versenonikud": "ויאמר בלעם לאתון כי התעללת בי לו יש חרב בידי כי עתה הרגתיך "
    },
    {
        "bookchapter": "במדבר",
        "chapter": "כב",
        "versechapter": "ל",
        "bookseder": "במדבר",
        "seder": "יט",
        "verseseder": "כט",
        "parasha": "בלק",
        "versenikud": "וַתֹּ֨אמֶר הָאָת֜וֹן אֶל־ בִּלְעָ֗ם הֲלוֹא֩ אָנֹכִ֨י אֲתֹֽנְךָ֜ אֲשֶׁר־ רָכַ֣בְתָּ עָלַ֗י מֵעֽוֹדְךָ֙ עַד־ הַיּ֣וֹם הַזֶּ֔ה הַֽהַסְכֵּ֣ן הִסְכַּ֔נְתִּי לַעֲשׂ֥וֹת לְךָ֖ כֹּ֑ה וַיֹּ֖אמֶר לֹֽא׃ ",
        "versenonikud": "ותאמר האתון אל בלעם הלוא אנכי אתנך אשר רכבת עלי מעודך עד היום הזה ההסכן הסכנתי לעשות לך כה ויאמר לא "
    },
    {
        "bookchapter": "במדבר",
        "chapter": "כב",
        "versechapter": "לא",
        "bookseder": "במדבר",
        "seder": "יט",
        "verseseder": "ל",
        "parasha": "בלק",
        "versenikud": "וַיְגַ֣ל יְהוָה֮ אֶת־ עֵינֵ֣י בִלְעָם֒ וַיַּ֞רְא אֶת־ מַלְאַ֤ךְ יְהוָה֙ נִצָּ֣ב בַּדֶּ֔רֶךְ וְחַרְבּ֥וֹ שְׁלֻפָ֖ה בְּיָד֑וֹ וַיִּקֹּ֥ד וַיִּשְׁתַּ֖חוּ לְאַפָּֽיו׃ ",
        "versenonikud": "ויגל יהוה את עיני בלעם וירא את מלאך יהוה נצב בדרך וחרבו שלפה בידו ויקד וישתחו לאפיו "
    },
    {
        "bookchapter": "במדבר",
        "chapter": "כב",
        "versechapter": "לב",
        "bookseder": "במדבר",
        "seder": "יט",
        "verseseder": "לא",
        "parasha": "בלק",
        "versenikud": "וַיֹּ֤אמֶר אֵלָיו֙ מַלְאַ֣ךְ יְהוָ֔ה עַל־ מָ֗ה הִכִּ֙יתָ֙ אֶת־ אֲתֹ֣נְךָ֔ זֶ֖ה שָׁל֣וֹשׁ רְגָלִ֑ים הִנֵּ֤ה אָנֹכִי֙ יָצָ֣אתִי לְשָׂטָ֔ן כִּֽי־ יָרַ֥ט הַדֶּ֖רֶךְ לְנֶגְדִּֽי׃ ",
        "versenonikud": "ויאמר אליו מלאך יהוה על מה הכית את אתנך זה שלוש רגלים הנה אנכי יצאתי לשטן כי ירט הדרך לנגדי "
    },
    {
        "bookchapter": "במדבר",
        "chapter": "כב",
        "versechapter": "לג",
        "bookseder": "במדבר",
        "seder": "יט",
        "verseseder": "לב",
        "parasha": "בלק",
        "versenikud": "וַתִּרְאַ֙נִי֙ הָֽאָת֔וֹן וַתֵּ֣ט לְפָנַ֔י זֶ֖ה שָׁלֹ֣שׁ רְגָלִ֑ים אוּלַי֙ נָטְתָ֣ה מִפָּנַ֔י כִּ֥י עַתָּ֛ה גַּם־ אֹתְכָ֥ה הָרַ֖גְתִּי וְאוֹתָ֥הּ הֶחֱיֵֽיתִי׃ ",
        "versenonikud": "ותראני האתון ותט לפני זה שלש רגלים אולי נטתה מפני כי עתה גם אתכה הרגתי ואותה החייתי "
    },
    {
        "bookchapter": "במדבר",
        "chapter": "כב",
        "versechapter": "לד",
        "bookseder": "במדבר",
        "seder": "יט",
        "verseseder": "לג",
        "parasha": "בלק",
        "versenikud": "וַיֹּ֨אמֶר בִּלְעָ֜ם אֶל־ מַלְאַ֤ךְ יְהוָה֙ חָטָ֔אתִי כִּ֚י לֹ֣א יָדַ֔עְתִּי כִּ֥י אַתָּ֛ה נִצָּ֥ב לִקְרָאתִ֖י בַּדָּ֑רֶךְ וְעַתָּ֛ה אִם־ רַ֥ע בְּעֵינֶ֖יךָ אָשׁ֥וּבָה לִּֽי׃ ",
        "versenonikud": "ויאמר בלעם אל מלאך יהוה חטאתי כי לא ידעתי כי אתה נצב לקראתי בדרך ועתה אם רע בעיניך אשובה לי "
    },
    {
        "bookchapter": "במדבר",
        "chapter": "כב",
        "versechapter": "לה",
        "bookseder": "במדבר",
        "seder": "יט",
        "verseseder": "לד",
        "parasha": "בלק",
        "versenikud": "וַיֹּאמֶר֩ מַלְאַ֨ךְ יְהוָ֜ה אֶל־ בִּלְעָ֗ם לֵ֚ךְ עִם־ הָ֣אֲנָשִׁ֔ים וְאֶ֗פֶס אֶת־ הַדָּבָ֛ר אֲשֶׁר־ אֲדַבֵּ֥ר אֵלֶ֖יךָ אֹת֣וֹ תְדַבֵּ֑ר וַיֵּ֥לֶךְ בִּלְעָ֖ם עִם־ שָׂרֵ֥י בָלָֽק׃ ",
        "versenonikud": "ויאמר מלאך יהוה אל בלעם לך עם האנשים ואפס את הדבר אשר אדבר אליך אתו תדבר וילך בלעם עם שרי בלק "
    },
    {
        "bookchapter": "במדבר",
        "chapter": "כב",
        "versechapter": "לו",
        "bookseder": "במדבר",
        "seder": "יט",
        "verseseder": "לה",
        "parasha": "בלק",
        "versenikud": "וַיִּשְׁמַ֥ע בָּלָ֖ק כִּ֣י בָ֣א בִלְעָ֑ם וַיֵּצֵ֨א לִקְרָאת֜וֹ אֶל־ עִ֣יר מוֹאָ֗ב אֲשֶׁר֙ עַל־ גְּב֣וּל אַרְנֹ֔ן אֲשֶׁ֖ר בִּקְצֵ֥ה הַגְּבֽוּל׃ ",
        "versenonikud": "וישמע בלק כי בא בלעם ויצא לקראתו אל עיר מואב אשר על גבול ארנן אשר בקצה הגבול "
    },
    {
        "bookchapter": "במדבר",
        "chapter": "כב",
        "versechapter": "לז",
        "bookseder": "במדבר",
        "seder": "יט",
        "verseseder": "לו",
        "parasha": "בלק",
        "versenikud": "וַיֹּ֨אמֶר בָּלָ֜ק אֶל־ בִּלְעָ֗ם הֲלֹא֩ שָׁלֹ֨חַ שָׁלַ֤חְתִּי אֵלֶ֙יךָ֙ לִקְרֹא־ לָ֔ךְ לָ֥מָּה לֹא־ הָלַ֖כְתָּ אֵלָ֑י הַֽאֻמְנָ֔ם לֹ֥א אוּכַ֖ל כַּבְּדֶֽךָ׃ ",
        "versenonikud": "ויאמר בלק אל בלעם הלא שלח שלחתי אליך לקרא לך למה לא הלכת אלי האמנם לא אוכל כבדך "
    },
    {
        "bookchapter": "במדבר",
        "chapter": "כב",
        "versechapter": "לח",
        "bookseder": "במדבר",
        "seder": "יט",
        "verseseder": "לז",
        "parasha": "בלק",
        "versenikud": "וַיֹּ֨אמֶר בִּלְעָ֜ם אֶל־ בָּלָ֗ק הִֽנֵּה־ בָ֙אתִי֙ אֵלֶ֔יךָ עַתָּ֕ה הֲיָכ֥וֹל אוּכַ֖ל דַּבֵּ֣ר מְא֑וּמָה הַדָּבָ֗ר אֲשֶׁ֨ר יָשִׂ֧ים אֱלֹהִ֛ים בְּפִ֖י אֹת֥וֹ אֲדַבֵּֽר׃ ",
        "versenonikud": "ויאמר בלעם אל בלק הנה באתי אליך עתה היכול אוכל דבר מאומה הדבר אשר ישים אלהים בפי אתו אדבר "
    },
    {
        "bookchapter": "במדבר",
        "chapter": "כב",
        "versechapter": "לט",
        "bookseder": "במדבר",
        "seder": "יט",
        "verseseder": "לח",
        "parasha": "בלק",
        "versenikud": "וַיֵּ֥לֶךְ בִּלְעָ֖ם עִם־ בָּלָ֑ק וַיָּבֹ֖אוּ קִרְיַ֥ת חֻצֽוֹת׃ ",
        "versenonikud": "וילך בלעם עם בלק ויבאו קרית חצות "
    },
    {
        "bookchapter": "במדבר",
        "chapter": "כב",
        "versechapter": "מ",
        "bookseder": "במדבר",
        "seder": "יט",
        "verseseder": "לט",
        "parasha": "בלק",
        "versenikud": "וַיִּזְבַּ֥ח בָּלָ֖ק בָּקָ֣ר וָצֹ֑אן וַיְשַׁלַּ֣ח לְבִלְעָ֔ם וְלַשָּׂרִ֖ים אֲשֶׁ֥ר אִתּֽוֹ׃ ",
        "versenonikud": "ויזבח בלק בקר וצאן וישלח לבלעם ולשרים אשר אתו "
    },
    {
        "bookchapter": "במדבר",
        "chapter": "כב",
        "versechapter": "מא",
        "bookseder": "במדבר",
        "seder": "יט",
        "verseseder": "מ",
        "parasha": "בלק",
        "versenikud": "וַיְהִ֣י בַבֹּ֔קֶר וַיִּקַּ֤ח בָּלָק֙ אֶת־ בִּלְעָ֔ם וַֽיַּעֲלֵ֖הוּ בָּמ֣וֹת בָּ֑עַל וַיַּ֥רְא מִשָּׁ֖ם קְצֵ֥ה הָעָֽם׃ ",
        "versenonikud": "ויהי בבקר ויקח בלק את בלעם ויעלהו במות בעל וירא משם קצה העם "
    }
]