[
    {
        "bookchapter": "ישעיהו",
        "chapter": "לד",
        "versechapter": "א",
        "bookseder": "ישעיהו",
        "seder": "יג",
        "verseseder": "כח",
        "versenikud": "קִרְב֤וּ גוֹיִם֙ לִשְׁמֹ֔עַ וּלְאֻמִּ֖ים הַקְשִׁ֑יבוּ תִּשְׁמַ֤ע הָאָ֙רֶץ֙ וּמְלֹאָ֔הּ תֵּבֵ֖ל וְכָל־ צֶאֱצָאֶֽיהָ׃ ",
        "versenonikud": "קרבו גוים לשמע ולאמים הקשיבו תשמע הארץ ומלאה תבל וכל צאצאיה "
    },
    {
        "bookchapter": "ישעיהו",
        "chapter": "לד",
        "versechapter": "ב",
        "bookseder": "ישעיהו",
        "seder": "יג",
        "verseseder": "כט",
        "versenikud": "כִּ֣י קֶ֤צֶף לַֽיהוָה֙ עַל־ כָּל־ הַגּוֹיִ֔ם וְחֵמָ֖ה עַל־ כָּל־ צְבָאָ֑ם הֶחֱרִימָ֖ם נְתָנָ֥ם לַטָּֽבַח׃ ",
        "versenonikud": "כי קצף ליהוה על כל הגוים וחמה על כל צבאם החרימם נתנם לטבח "
    },
    {
        "bookchapter": "ישעיהו",
        "chapter": "לד",
        "versechapter": "ג",
        "bookseder": "ישעיהו",
        "seder": "יג",
        "verseseder": "ל",
        "versenikud": "וְחַלְלֵיהֶ֣ם יֻשְׁלָ֔כוּ וּפִגְרֵיהֶ֖ם יַעֲלֶ֣ה בָאְשָׁ֑ם וְנָמַ֥סּוּ הָרִ֖ים מִדָּמָֽם׃ ",
        "versenonikud": "וחלליהם ישלכו ופגריהם יעלה באשם ונמסו הרים מדמם "
    },
    {
        "bookchapter": "ישעיהו",
        "chapter": "לד",
        "versechapter": "ד",
        "bookseder": "ישעיהו",
        "seder": "יג",
        "verseseder": "לא",
        "versenikud": "וְנָמַ֙קּוּ֙ כָּל־ צְבָ֣א הַשָּׁמַ֔יִם וְנָגֹ֥לּוּ כַסֵּ֖פֶר הַשָּׁמָ֑יִם וְכָל־ צְבָאָ֣ם יִבּ֔וֹל כִּנְבֹ֤ל עָלֶה֙ מִגֶּ֔פֶן וּכְנֹבֶ֖לֶת מִתְּאֵנָֽה׃ ",
        "versenonikud": "ונמקו כל צבא השמים ונגלו כספר השמים וכל צבאם יבול כנבל עלה מגפן וכנבלת מתאנה "
    },
    {
        "bookchapter": "ישעיהו",
        "chapter": "לד",
        "versechapter": "ה",
        "bookseder": "ישעיהו",
        "seder": "יג",
        "verseseder": "לב",
        "versenikud": "כִּֽי־ רִוְּתָ֥ה בַשָּׁמַ֖יִם חַרְבִּ֑י הִנֵּה֙ עַל־ אֱד֣וֹם תֵּרֵ֔ד וְעַל־ עַ֥ם חֶרְמִ֖י לְמִשְׁפָּֽט׃ ",
        "versenonikud": "כי רותה בשמים חרבי הנה על אדום תרד ועל עם חרמי למשפט "
    },
    {
        "bookchapter": "ישעיהו",
        "chapter": "לד",
        "versechapter": "ו",
        "bookseder": "ישעיהו",
        "seder": "יג",
        "verseseder": "לג",
        "versenikud": "חֶ֣רֶב לַיהוָ֞ה מָלְאָ֥ה דָם֙ הֻדַּ֣שְׁנָה מֵחֵ֔לֶב מִדַּ֤ם כָּרִים֙ וְעַתּוּדִ֔ים מֵחֵ֖לֶב כִּלְי֣וֹת אֵילִ֑ים כִּ֣י זֶ֤בַח לַֽיהוָה֙ בְּבָצְרָ֔ה וְטֶ֥בַח גָּד֖וֹל בְּאֶ֥רֶץ אֱדֽוֹם׃ ",
        "versenonikud": "חרב ליהוה מלאה דם הדשנה מחלב מדם כרים ועתודים מחלב כליות אילים כי זבח ליהוה בבצרה וטבח גדול בארץ אדום "
    },
    {
        "bookchapter": "ישעיהו",
        "chapter": "לד",
        "versechapter": "ז",
        "bookseder": "ישעיהו",
        "seder": "יג",
        "verseseder": "לד",
        "versenikud": "וְיָרְד֤וּ רְאֵמִים֙ עִמָּ֔ם וּפָרִ֖ים עִם־ אַבִּירִ֑ים וְרִוְּתָ֤ה אַרְצָם֙ מִדָּ֔ם וַעֲפָרָ֖ם מֵחֵ֥לֶב יְדֻשָּֽׁן׃ ",
        "versenonikud": "וירדו ראמים עמם ופרים עם אבירים ורותה ארצם מדם ועפרם מחלב ידשן "
    },
    {
        "bookchapter": "ישעיהו",
        "chapter": "לד",
        "versechapter": "ח",
        "bookseder": "ישעיהו",
        "seder": "יג",
        "verseseder": "לה",
        "versenikud": "כִּ֛י י֥וֹם נָקָ֖ם לַֽיהוָ֑ה שְׁנַ֥ת שִׁלּוּמִ֖ים לְרִ֥יב צִיּֽוֹן׃ ",
        "versenonikud": "כי יום נקם ליהוה שנת שלומים לריב ציון "
    },
    {
        "bookchapter": "ישעיהו",
        "chapter": "לד",
        "versechapter": "ט",
        "bookseder": "ישעיהו",
        "seder": "יג",
        "verseseder": "לו",
        "versenikud": "וְנֶהֶפְכ֤וּ נְחָלֶ֙יהָ֙ לְזֶ֔פֶת וַעֲפָרָ֖הּ לְגָפְרִ֑ית וְהָיְתָ֣ה אַרְצָ֔הּ לְזֶ֖פֶת בֹּעֵרָֽה׃ ",
        "versenonikud": "ונהפכו נחליה לזפת ועפרה לגפרית והיתה ארצה לזפת בערה "
    },
    {
        "bookchapter": "ישעיהו",
        "chapter": "לד",
        "versechapter": "י",
        "bookseder": "ישעיהו",
        "seder": "יג",
        "verseseder": "לז",
        "versenikud": "לַ֤יְלָה וְיוֹמָם֙ לֹ֣א תִכְבֶּ֔ה לְעוֹלָ֖ם יַעֲלֶ֣ה עֲשָׁנָ֑הּ מִדּ֤וֹר לָדוֹר֙ תֶּחֱרָ֔ב לְנֵ֣צַח נְצָחִ֔ים אֵ֥ין עֹבֵ֖ר בָּֽהּ׃ ",
        "versenonikud": "לילה ויומם לא תכבה לעולם יעלה עשנה מדור לדור תחרב לנצח נצחים אין עבר בה "
    },
    {
        "bookchapter": "ישעיהו",
        "chapter": "לד",
        "versechapter": "יא",
        "bookseder": "ישעיהו",
        "seder": "יג",
        "verseseder": "לח",
        "versenikud": "וִירֵשׁ֙וּהָ֙ קָאַ֣ת וְקִפּ֔וֹד וְיַנְשׁ֥וֹף וְעֹרֵ֖ב יִשְׁכְּנוּ־ בָ֑הּ וְנָטָ֥ה עָלֶ֛יהָ קַֽו־ תֹ֖הוּ וְאַבְנֵי־ בֹֽהוּ׃ ",
        "versenonikud": "וירשוה קאת וקפוד וינשוף וערב ישכנו בה ונטה עליה קו תהו ואבני בהו "
    },
    {
        "bookchapter": "ישעיהו",
        "chapter": "לד",
        "versechapter": "יב",
        "bookseder": "ישעיהו",
        "seder": "יג",
        "verseseder": "לט",
        "versenikud": "חֹרֶ֥יהָ וְאֵֽין־ שָׁ֖ם מְלוּכָ֣ה יִקְרָ֑אוּ וְכָל־ שָׂרֶ֖יהָ יִ֥הְיוּ אָֽפֶס׃ ",
        "versenonikud": "חריה ואין שם מלוכה יקראו וכל שריה יהיו אפס "
    },
    {
        "bookchapter": "ישעיהו",
        "chapter": "לד",
        "versechapter": "יג",
        "bookseder": "ישעיהו",
        "seder": "יג",
        "verseseder": "מ",
        "versenikud": "וְעָלְתָ֤ה אַרְמְנֹתֶ֙יהָ֙ סִירִ֔ים קִמּ֥וֹשׂ וָח֖וֹחַ בְּמִבְצָרֶ֑יהָ וְהָיְתָה֙ נְוֵ֣ה תַנִּ֔ים חָצִ֖יר לִבְנ֥וֹת יַעֲנָֽה׃ ",
        "versenonikud": "ועלתה ארמנתיה סירים קמוש וחוח במבצריה והיתה נוה תנים חציר לבנות יענה "
    },
    {
        "bookchapter": "ישעיהו",
        "chapter": "לד",
        "versechapter": "יד",
        "bookseder": "ישעיהו",
        "seder": "יג",
        "verseseder": "מא",
        "versenikud": "וּפָגְשׁ֤וּ צִיִּים֙ אֶת־ אִיִּ֔ים וְשָׂעִ֖יר עַל־ רֵעֵ֣הוּ יִקְרָ֑א אַךְ־ שָׁם֙ הִרְגִּ֣יעָה לִּילִ֔ית וּמָצְאָ֥ה לָ֖הּ מָנֽוֹחַ׃ ",
        "versenonikud": "ופגשו ציים את איים ושעיר על רעהו יקרא אך שם הרגיעה לילית ומצאה לה מנוח "
    },
    {
        "bookchapter": "ישעיהו",
        "chapter": "לד",
        "versechapter": "טו",
        "bookseder": "ישעיהו",
        "seder": "יג",
        "verseseder": "מב",
        "versenikud": "שָׁ֣מָּה קִנְּנָ֤ה קִפּוֹז֙ וַתְּמַלֵּ֔ט וּבָקְעָ֖ה וְדָגְרָ֣ה בְצִלָּ֑הּ אַךְ־ שָׁ֛ם נִקְבְּצ֥וּ דַיּ֖וֹת אִשָּׁ֥ה רְעוּתָֽהּ׃ ",
        "versenonikud": "שמה קננה קפוז ותמלט ובקעה ודגרה בצלה אך שם נקבצו דיות אשה רעותה "
    },
    {
        "bookchapter": "ישעיהו",
        "chapter": "לד",
        "versechapter": "טז",
        "bookseder": "ישעיהו",
        "seder": "יג",
        "verseseder": "מג",
        "versenikud": "דִּרְשׁ֨וּ מֵֽעַל־ סֵ֤פֶר יְהוָה֙ וּֽקְרָ֔אוּ אַחַ֤ת מֵהֵ֙נָּה֙ לֹ֣א נֶעְדָּ֔רָה אִשָּׁ֥ה רְעוּתָ֖הּ לֹ֣א פָקָ֑דוּ כִּֽי־ פִי֙ ה֣וּא צִוָּ֔ה וְרוּח֖וֹ ה֥וּא קִבְּצָֽן׃ ",
        "versenonikud": "דרשו מעל ספר יהוה וקראו אחת מהנה לא נעדרה אשה רעותה לא פקדו כי פי הוא צוה ורוחו הוא קבצן "
    },
    {
        "bookchapter": "ישעיהו",
        "chapter": "לד",
        "versechapter": "יז",
        "bookseder": "ישעיהו",
        "seder": "יג",
        "verseseder": "מד",
        "versenikud": "וְהֽוּא־ הִפִּ֤יל לָהֶן֙ גּוֹרָ֔ל וְיָד֛וֹ חִלְּקַ֥תָּה לָהֶ֖ם בַּקָּ֑ו עַד־ עוֹלָם֙ יִֽירָשׁ֔וּהָ לְד֥וֹר וָד֖וֹר יִשְׁכְּנוּ־ בָֽהּ׃ ",
        "versenonikud": "והוא הפיל להן גורל וידו חלקתה להם בקו עד עולם יירשוה לדור ודור ישכנו בה "
    }
]