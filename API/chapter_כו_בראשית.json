[
    {
        "bookchapter": "בראשית",
        "chapter": "כו",
        "versechapter": "א",
        "bookseder": "בראשית",
        "seder": "כג",
        "verseseder": "יז",
        "parasha": "תולדות",
        "versenikud": "וַיְהִ֤י רָעָב֙ בָּאָ֔רֶץ מִלְּבַד֙ הָרָעָ֣ב הָרִאשׁ֔וֹן אֲשֶׁ֥ר הָיָ֖ה בִּימֵ֣י אַבְרָהָ֑ם וַיֵּ֧לֶךְ יִצְחָ֛ק אֶל־ אֲבִימֶּ֥לֶךְ מֶֽלֶךְ־ פְּלִשְׁתִּ֖ים גְּרָֽרָה׃ ",
        "versenonikud": "ויהי רעב בארץ מלבד הרעב הראשון אשר היה בימי אברהם וילך יצחק אל אבימלך מלך פלשתים גררה "
    },
    {
        "bookchapter": "בראשית",
        "chapter": "כו",
        "versechapter": "ב",
        "bookseder": "בראשית",
        "seder": "כג",
        "verseseder": "יח",
        "parasha": "תולדות",
        "versenikud": "וַיֵּרָ֤א אֵלָיו֙ יְהוָ֔ה וַיֹּ֖אמֶר אַל־ תֵּרֵ֣ד מִצְרָ֑יְמָה שְׁכֹ֣ן בָּאָ֔רֶץ אֲשֶׁ֖ר אֹמַ֥ר אֵלֶֽיךָ׃ ",
        "versenonikud": "וירא אליו יהוה ויאמר אל תרד מצרימה שכן בארץ אשר אמר אליך "
    },
    {
        "bookchapter": "בראשית",
        "chapter": "כו",
        "versechapter": "ג",
        "bookseder": "בראשית",
        "seder": "כג",
        "verseseder": "יט",
        "parasha": "תולדות",
        "versenikud": "גּ֚וּר בָּאָ֣רֶץ הַזֹּ֔את וְאֶֽהְיֶ֥ה עִמְּךָ֖ וַאֲבָרְכֶ֑ךָּ כִּֽי־ לְךָ֣ וּֽלְזַרְעֲךָ֗ אֶתֵּן֙ אֶת־ כָּל־ הָֽאֲרָצֹ֣ת הָאֵ֔ל וַהֲקִֽמֹתִי֙ אֶת־ הַשְּׁבֻעָ֔ה אֲשֶׁ֥ר נִשְׁבַּ֖עְתִּי לְאַבְרָהָ֥ם אָבִֽיךָ׃ ",
        "versenonikud": "גור בארץ הזאת ואהיה עמך ואברכך כי לך ולזרעך אתן את כל הארצת האל והקמתי את השבעה אשר נשבעתי לאברהם אביך "
    },
    {
        "bookchapter": "בראשית",
        "chapter": "כו",
        "versechapter": "ד",
        "bookseder": "בראשית",
        "seder": "כג",
        "verseseder": "כ",
        "parasha": "תולדות",
        "versenikud": "וְהִרְבֵּיתִ֤י אֶֽת־ זַרְעֲךָ֙ כְּכוֹכְבֵ֣י הַשָּׁמַ֔יִם וְנָתַתִּ֣י לְזַרְעֲךָ֔ אֵ֥ת כָּל־ הָאֲרָצֹ֖ת הָאֵ֑ל וְהִתְבָּרֲכ֣וּ בְזַרְעֲךָ֔ כֹּ֖ל גּוֹיֵ֥י הָאָֽרֶץ׃ ",
        "versenonikud": "והרביתי את זרעך ככוכבי השמים ונתתי לזרעך את כל הארצת האל והתברכו בזרעך כל גויי הארץ "
    },
    {
        "bookchapter": "בראשית",
        "chapter": "כו",
        "versechapter": "ה",
        "bookseder": "בראשית",
        "seder": "כג",
        "verseseder": "כא",
        "parasha": "תולדות",
        "versenikud": "עֵ֕קֶב אֲשֶׁר־ שָׁמַ֥ע אַבְרָהָ֖ם בְּקֹלִ֑י וַיִּשְׁמֹר֙ מִשְׁמַרְתִּ֔י מִצְוֺתַ֖י חֻקּוֹתַ֥י וְתוֹרֹתָֽי׃ ",
        "versenonikud": "עקב אשר שמע אברהם בקלי וישמר משמרתי מצותי חקותי ותורתי "
    },
    {
        "bookchapter": "בראשית",
        "chapter": "כו",
        "versechapter": "ו",
        "bookseder": "בראשית",
        "seder": "כג",
        "verseseder": "כב",
        "parasha": "תולדות",
        "versenikud": "וַיֵּ֥שֶׁב יִצְחָ֖ק בִּגְרָֽר׃ ",
        "versenonikud": "וישב יצחק בגרר "
    },
    {
        "bookchapter": "בראשית",
        "chapter": "כו",
        "versechapter": "ז",
        "bookseder": "בראשית",
        "seder": "כג",
        "verseseder": "כג",
        "parasha": "תולדות",
        "versenikud": "וַֽיִּשְׁאֲל֞וּ אַנְשֵׁ֤י הַמָּקוֹם֙ לְאִשְׁתּ֔וֹ וַיֹּ֖אמֶר אֲחֹ֣תִי הִ֑וא כִּ֤י יָרֵא֙ לֵאמֹ֣ר אִשְׁתִּ֔י פֶּן־ יַֽהַרְגֻ֜נִי אַנְשֵׁ֤י הַמָּקוֹם֙ עַל־ רִבְקָ֔ה כִּֽי־ טוֹבַ֥ת מַרְאֶ֖ה הִֽיא׃ ",
        "versenonikud": "וישאלו אנשי המקום לאשתו ויאמר אחתי הוא כי ירא לאמר אשתי פן יהרגני אנשי המקום על רבקה כי טובת מראה היא "
    },
    {
        "bookchapter": "בראשית",
        "chapter": "כו",
        "versechapter": "ח",
        "bookseder": "בראשית",
        "seder": "כג",
        "verseseder": "כד",
        "parasha": "תולדות",
        "versenikud": "וַיְהִ֗י כִּ֣י אָֽרְכוּ־ ל֥וֹ שָׁם֙ הַיָּמִ֔ים וַיַּשְׁקֵ֗ף אֲבִימֶ֙לֶךְ֙ מֶ֣לֶךְ פְּלִשְׁתִּ֔ים בְּעַ֖ד הַֽחַלּ֑וֹן וַיַּ֗רְא וְהִנֵּ֤ה יִצְחָק֙ מְצַחֵ֔ק אֵ֖ת רִבְקָ֥ה אִשְׁתּֽוֹ׃ ",
        "versenonikud": "ויהי כי ארכו לו שם הימים וישקף אבימלך מלך פלשתים בעד החלון וירא והנה יצחק מצחק את רבקה אשתו "
    },
    {
        "bookchapter": "בראשית",
        "chapter": "כו",
        "versechapter": "ט",
        "bookseder": "בראשית",
        "seder": "כג",
        "verseseder": "כה",
        "parasha": "תולדות",
        "versenikud": "וַיִּקְרָ֨א אֲבִימֶ֜לֶךְ לְיִצְחָ֗ק וַיֹּ֙אמֶר֙ אַ֣ךְ הִנֵּ֤ה אִשְׁתְּךָ֙ הִ֔וא וְאֵ֥יךְ אָמַ֖רְתָּ אֲחֹ֣תִי הִ֑וא וַיֹּ֤אמֶר אֵלָיו֙ יִצְחָ֔ק כִּ֣י אָמַ֔רְתִּי פֶּן־ אָמ֖וּת עָלֶֽיהָ׃ ",
        "versenonikud": "ויקרא אבימלך ליצחק ויאמר אך הנה אשתך הוא ואיך אמרת אחתי הוא ויאמר אליו יצחק כי אמרתי פן אמות עליה "
    },
    {
        "bookchapter": "בראשית",
        "chapter": "כו",
        "versechapter": "י",
        "bookseder": "בראשית",
        "seder": "כג",
        "verseseder": "כו",
        "parasha": "תולדות",
        "versenikud": "וַיֹּ֣אמֶר אֲבִימֶ֔לֶךְ מַה־ זֹּ֖את עָשִׂ֣יתָ לָּ֑נוּ כִּ֠מְעַט שָׁכַ֞ב אַחַ֤ד הָעָם֙ אֶת־ אִשְׁתֶּ֔ךָ וְהֵבֵאתָ֥ עָלֵ֖ינוּ אָשָֽׁם׃ ",
        "versenonikud": "ויאמר אבימלך מה זאת עשית לנו כמעט שכב אחד העם את אשתך והבאת עלינו אשם "
    },
    {
        "bookchapter": "בראשית",
        "chapter": "כו",
        "versechapter": "יא",
        "bookseder": "בראשית",
        "seder": "כג",
        "verseseder": "כז",
        "parasha": "תולדות",
        "versenikud": "וַיְצַ֣ו אֲבִימֶ֔לֶךְ אֶת־ כָּל־ הָעָ֖ם לֵאמֹ֑ר הַנֹּגֵ֜עַ בָּאִ֥ישׁ הַזֶּ֛ה וּבְאִשְׁתּ֖וֹ מ֥וֹת יוּמָֽת׃ ",
        "versenonikud": "ויצו אבימלך את כל העם לאמר הנגע באיש הזה ובאשתו מות יומת "
    },
    {
        "bookchapter": "בראשית",
        "chapter": "כו",
        "versechapter": "יב",
        "bookseder": "בראשית",
        "seder": "כג",
        "verseseder": "כח",
        "parasha": "תולדות",
        "versenikud": "וַיִּזְרַ֤ע יִצְחָק֙ בָּאָ֣רֶץ הַהִ֔וא וַיִּמְצָ֛א בַּשָּׁנָ֥ה הַהִ֖וא מֵאָ֣ה שְׁעָרִ֑ים וַֽיְבָרֲכֵ֖הוּ יְהוָֽה׃ ",
        "versenonikud": "ויזרע יצחק בארץ ההוא וימצא בשנה ההוא מאה שערים ויברכהו יהוה "
    },
    {
        "bookchapter": "בראשית",
        "chapter": "כו",
        "versechapter": "יג",
        "bookseder": "בראשית",
        "seder": "כג",
        "verseseder": "כט",
        "parasha": "תולדות",
        "versenikud": "וַיִּגְדַּ֖ל הָאִ֑ישׁ וַיֵּ֤לֶךְ הָלוֹךְ֙ וְגָדֵ֔ל עַ֥ד כִּֽי־ גָדַ֖ל מְאֹֽד׃ ",
        "versenonikud": "ויגדל האיש וילך הלוך וגדל עד כי גדל מאד "
    },
    {
        "bookchapter": "בראשית",
        "chapter": "כו",
        "versechapter": "יד",
        "bookseder": "בראשית",
        "seder": "כג",
        "verseseder": "ל",
        "parasha": "תולדות",
        "versenikud": "וַֽיְהִי־ ל֤וֹ מִקְנֵה־ צֹאן֙ וּמִקְנֵ֣ה בָקָ֔ר וַעֲבֻדָּ֖ה רַבָּ֑ה וַיְקַנְא֥וּ אֹת֖וֹ פְּלִשְׁתִּֽים׃ ",
        "versenonikud": "ויהי לו מקנה צאן ומקנה בקר ועבדה רבה ויקנאו אתו פלשתים "
    },
    {
        "bookchapter": "בראשית",
        "chapter": "כו",
        "versechapter": "טו",
        "bookseder": "בראשית",
        "seder": "כג",
        "verseseder": "לא",
        "parasha": "תולדות",
        "versenikud": "וְכָל־ הַבְּאֵרֹ֗ת אֲשֶׁ֤ר חָֽפְרוּ֙ עַבְדֵ֣י אָבִ֔יו בִּימֵ֖י אַבְרָהָ֣ם אָבִ֑יו סִתְּמ֣וּם פְּלִשְׁתִּ֔ים וַיְמַלְא֖וּם עָפָֽר׃ ",
        "versenonikud": "וכל הבארת אשר חפרו עבדי אביו בימי אברהם אביו סתמום פלשתים וימלאום עפר "
    },
    {
        "bookchapter": "בראשית",
        "chapter": "כו",
        "versechapter": "טז",
        "bookseder": "בראשית",
        "seder": "כג",
        "verseseder": "לב",
        "parasha": "תולדות",
        "versenikud": "וַיֹּ֥אמֶר אֲבִימֶ֖לֶךְ אֶל־ יִצְחָ֑ק לֵ֚ךְ מֵֽעִמָּ֔נוּ כִּֽי־ עָצַֽמְתָּ־ מִמֶּ֖נּוּ מְאֹֽד׃ ",
        "versenonikud": "ויאמר אבימלך אל יצחק לך מעמנו כי עצמת ממנו מאד "
    },
    {
        "bookchapter": "בראשית",
        "chapter": "כו",
        "versechapter": "יז",
        "bookseder": "בראשית",
        "seder": "כג",
        "verseseder": "לג",
        "parasha": "תולדות",
        "versenikud": "וַיֵּ֥לֶךְ מִשָּׁ֖ם יִצְחָ֑ק וַיִּ֥חַן בְּנַֽחַל־ גְּרָ֖ר וַיֵּ֥שֶׁב שָֽׁם׃ ",
        "versenonikud": "וילך משם יצחק ויחן בנחל גרר וישב שם "
    },
    {
        "bookchapter": "בראשית",
        "chapter": "כו",
        "versechapter": "יח",
        "bookseder": "בראשית",
        "seder": "כג",
        "verseseder": "לד",
        "parasha": "תולדות",
        "versenikud": "וַיָּ֨שָׁב יִצְחָ֜ק וַיַּחְפֹּ֣ר ׀ אֶת־ בְּאֵרֹ֣ת הַמַּ֗יִם אֲשֶׁ֤ר חָֽפְרוּ֙ בִּימֵי֙ אַבְרָהָ֣ם אָבִ֔יו וַיְסַתְּמ֣וּם פְּלִשְׁתִּ֔ים אַחֲרֵ֖י מ֣וֹת אַבְרָהָ֑ם וַיִּקְרָ֤א לָהֶן֙ שֵׁמ֔וֹת כַּשֵּׁמֹ֕ת אֲשֶׁר־ קָרָ֥א לָהֶ֖ן אָבִֽיו׃ ",
        "versenonikud": "וישב יצחק ויחפר  את בארת המים אשר חפרו בימי אברהם אביו ויסתמום פלשתים אחרי מות אברהם ויקרא להן שמות כשמת אשר קרא להן אביו "
    },
    {
        "bookchapter": "בראשית",
        "chapter": "כו",
        "versechapter": "יט",
        "bookseder": "בראשית",
        "seder": "כג",
        "verseseder": "לה",
        "parasha": "תולדות",
        "versenikud": "וַיַּחְפְּר֥וּ עַבְדֵֽי־ יִצְחָ֖ק בַּנָּ֑חַל וַיִּ֨מְצְאוּ־ שָׁ֔ם בְּאֵ֖ר מַ֥יִם חַיִּֽים׃ ",
        "versenonikud": "ויחפרו עבדי יצחק בנחל וימצאו שם באר מים חיים "
    },
    {
        "bookchapter": "בראשית",
        "chapter": "כו",
        "versechapter": "כ",
        "bookseder": "בראשית",
        "seder": "כג",
        "verseseder": "לו",
        "parasha": "תולדות",
        "versenikud": "וַיָּרִ֜יבוּ רֹעֵ֣י גְרָ֗ר עִם־ רֹעֵ֥י יִצְחָ֛ק לֵאמֹ֖ר לָ֣נוּ הַמָּ֑יִם וַיִּקְרָ֤א שֵֽׁם־ הַבְּאֵר֙ עֵ֔שֶׂק כִּ֥י הִֽתְעַשְּׂק֖וּ עִמּֽוֹ׃ ",
        "versenonikud": "ויריבו רעי גרר עם רעי יצחק לאמר לנו המים ויקרא שם הבאר עשק כי התעשקו עמו "
    },
    {
        "bookchapter": "בראשית",
        "chapter": "כו",
        "versechapter": "כא",
        "bookseder": "בראשית",
        "seder": "כג",
        "verseseder": "לז",
        "parasha": "תולדות",
        "versenikud": "וַֽיַּחְפְּרוּ֙ בְּאֵ֣ר אַחֶ֔רֶת וַיָּרִ֖יבוּ גַּם־ עָלֶ֑יהָ וַיִּקְרָ֥א שְׁמָ֖הּ שִׂטְנָֽה׃ ",
        "versenonikud": "ויחפרו באר אחרת ויריבו גם עליה ויקרא שמה שטנה "
    },
    {
        "bookchapter": "בראשית",
        "chapter": "כו",
        "versechapter": "כב",
        "bookseder": "בראשית",
        "seder": "כג",
        "verseseder": "לח",
        "parasha": "תולדות",
        "versenikud": "וַיַּעְתֵּ֣ק מִשָּׁ֗ם וַיַּחְפֹּר֙ בְּאֵ֣ר אַחֶ֔רֶת וְלֹ֥א רָב֖וּ עָלֶ֑יהָ וַיִּקְרָ֤א שְׁמָהּ֙ רְחֹב֔וֹת וַיֹּ֗אמֶר כִּֽי־ עַתָּ֞ה הִרְחִ֧יב יְהוָ֛ה לָ֖נוּ וּפָרִ֥ינוּ בָאָֽרֶץ׃ ",
        "versenonikud": "ויעתק משם ויחפר באר אחרת ולא רבו עליה ויקרא שמה רחבות ויאמר כי עתה הרחיב יהוה לנו ופרינו בארץ "
    },
    {
        "bookchapter": "בראשית",
        "chapter": "כו",
        "versechapter": "כג",
        "bookseder": "בראשית",
        "seder": "כג",
        "verseseder": "לט",
        "parasha": "תולדות",
        "versenikud": "וַיַּ֥עַל מִשָּׁ֖ם בְּאֵ֥ר שָֽׁבַע׃ ",
        "versenonikud": "ויעל משם באר שבע "
    },
    {
        "bookchapter": "בראשית",
        "chapter": "כו",
        "versechapter": "כד",
        "bookseder": "בראשית",
        "seder": "כג",
        "verseseder": "מ",
        "parasha": "תולדות",
        "versenikud": "וַיֵּרָ֨א אֵלָ֤יו יְהוָה֙ בַּלַּ֣יְלָה הַה֔וּא וַיֹּ֕אמֶר אָנֹכִ֕י אֱלֹהֵ֖י אַבְרָהָ֣ם אָבִ֑יךָ אַל־ תִּירָא֙ כִּֽי־ אִתְּךָ֣ אָנֹ֔כִי וּבֵֽרַכְתִּ֙יךָ֙ וְהִרְבֵּיתִ֣י אֶֽת־ זַרְעֲךָ֔ בַּעֲב֖וּר אַבְרָהָ֥ם עַבְדִּֽי׃ ",
        "versenonikud": "וירא אליו יהוה בלילה ההוא ויאמר אנכי אלהי אברהם אביך אל תירא כי אתך אנכי וברכתיך והרביתי את זרעך בעבור אברהם עבדי "
    },
    {
        "bookchapter": "בראשית",
        "chapter": "כו",
        "versechapter": "כה",
        "bookseder": "בראשית",
        "seder": "כג",
        "verseseder": "מא",
        "parasha": "תולדות",
        "versenikud": "וַיִּ֧בֶן שָׁ֣ם מִזְבֵּ֗חַ וַיִּקְרָא֙ בְּשֵׁ֣ם יְהוָ֔ה וַיֶּט־ שָׁ֖ם אָהֳל֑וֹ וַיִּכְרוּ־ שָׁ֥ם עַבְדֵי־ יִצְחָ֖ק בְּאֵֽר׃ ",
        "versenonikud": "ויבן שם מזבח ויקרא בשם יהוה ויט שם אהלו ויכרו שם עבדי יצחק באר "
    },
    {
        "bookchapter": "בראשית",
        "chapter": "כו",
        "versechapter": "כו",
        "bookseder": "בראשית",
        "seder": "כג",
        "verseseder": "מב",
        "parasha": "תולדות",
        "versenikud": "וַאֲבִימֶ֕לֶךְ הָלַ֥ךְ אֵלָ֖יו מִגְּרָ֑ר וַאֲחֻזַּת֙ מֵֽרֵעֵ֔הוּ וּפִיכֹ֖ל שַׂר־ צְבָאֽוֹ׃ ",
        "versenonikud": "ואבימלך הלך אליו מגרר ואחזת מרעהו ופיכל שר צבאו "
    },
    {
        "bookchapter": "בראשית",
        "chapter": "כו",
        "versechapter": "כז",
        "bookseder": "בראשית",
        "seder": "כג",
        "verseseder": "מג",
        "parasha": "תולדות",
        "versenikud": "וַיֹּ֤אמֶר אֲלֵהֶם֙ יִצְחָ֔ק מַדּ֖וּעַ בָּאתֶ֣ם אֵלָ֑י וְאַתֶּם֙ שְׂנֵאתֶ֣ם אֹתִ֔י וַתְּשַׁלְּח֖וּנִי מֵאִתְּכֶֽם׃ ",
        "versenonikud": "ויאמר אלהם יצחק מדוע באתם אלי ואתם שנאתם אתי ותשלחוני מאתכם "
    },
    {
        "bookchapter": "בראשית",
        "chapter": "כו",
        "versechapter": "כח",
        "bookseder": "בראשית",
        "seder": "כג",
        "verseseder": "מד",
        "parasha": "תולדות",
        "versenikud": "וַיֹּאמְר֗וּ רָא֣וֹ רָאִינוּ֮ כִּֽי־ הָיָ֣ה יְהוָ֣ה ׀ עִמָּךְ֒ וַנֹּ֗אמֶר תְּהִ֨י נָ֥א אָלָ֛ה בֵּינוֹתֵ֖ינוּ בֵּינֵ֣ינוּ וּבֵינֶ֑ךָ וְנִכְרְתָ֥ה בְרִ֖ית עִמָּֽךְ׃ ",
        "versenonikud": "ויאמרו ראו ראינו כי היה יהוה  עמך ונאמר תהי נא אלה בינותינו בינינו ובינך ונכרתה ברית עמך "
    },
    {
        "bookchapter": "בראשית",
        "chapter": "כו",
        "versechapter": "כט",
        "bookseder": "בראשית",
        "seder": "כג",
        "verseseder": "מה",
        "parasha": "תולדות",
        "versenikud": "אִם־ תַּעֲשֵׂ֨ה עִמָּ֜נוּ רָעָ֗ה כַּאֲשֶׁר֙ לֹ֣א נְגַֽעֲנ֔וּךָ וְכַאֲשֶׁ֨ר עָשִׂ֤ינוּ עִמְּךָ֙ רַק־ ט֔וֹב וַנְּשַׁלֵּֽחֲךָ֖ בְּשָׁל֑וֹם אַתָּ֥ה עַתָּ֖ה בְּר֥וּךְ יְהוָֽה׃ ",
        "versenonikud": "אם תעשה עמנו רעה כאשר לא נגענוך וכאשר עשינו עמך רק טוב ונשלחך בשלום אתה עתה ברוך יהוה "
    },
    {
        "bookchapter": "בראשית",
        "chapter": "כו",
        "versechapter": "ל",
        "bookseder": "בראשית",
        "seder": "כג",
        "verseseder": "מו",
        "parasha": "תולדות",
        "versenikud": "וַיַּ֤עַשׂ לָהֶם֙ מִשְׁתֶּ֔ה וַיֹּאכְל֖וּ וַיִּשְׁתּֽוּ׃ ",
        "versenonikud": "ויעש להם משתה ויאכלו וישתו "
    },
    {
        "bookchapter": "בראשית",
        "chapter": "כו",
        "versechapter": "לא",
        "bookseder": "בראשית",
        "seder": "כג",
        "verseseder": "מז",
        "parasha": "תולדות",
        "versenikud": "וַיַּשְׁכִּ֣ימוּ בַבֹּ֔קֶר וַיִּשָּׁבְע֖וּ אִ֣ישׁ לְאָחִ֑יו וַיְשַׁלְּחֵ֣ם יִצְחָ֔ק וַיֵּלְכ֥וּ מֵאִתּ֖וֹ בְּשָׁלֽוֹם׃ ",
        "versenonikud": "וישכימו בבקר וישבעו איש לאחיו וישלחם יצחק וילכו מאתו בשלום "
    },
    {
        "bookchapter": "בראשית",
        "chapter": "כו",
        "versechapter": "לב",
        "bookseder": "בראשית",
        "seder": "כג",
        "verseseder": "מח",
        "parasha": "תולדות",
        "versenikud": "וַיְהִ֣י ׀ בַּיּ֣וֹם הַה֗וּא וַיָּבֹ֙אוּ֙ עַבְדֵ֣י יִצְחָ֔ק וַיַּגִּ֣דוּ ל֔וֹ עַל־ אֹד֥וֹת הַבְּאֵ֖ר אֲשֶׁ֣ר חָפָ֑רוּ וַיֹּ֥אמְרוּ ל֖וֹ מָצָ֥אנוּ מָֽיִם׃ ",
        "versenonikud": "ויהי  ביום ההוא ויבאו עבדי יצחק ויגדו לו על אדות הבאר אשר חפרו ויאמרו לו מצאנו מים "
    },
    {
        "bookchapter": "בראשית",
        "chapter": "כו",
        "versechapter": "לג",
        "bookseder": "בראשית",
        "seder": "כג",
        "verseseder": "מט",
        "parasha": "תולדות",
        "versenikud": "וַיִּקְרָ֥א אֹתָ֖הּ שִׁבְעָ֑ה עַל־ כֵּ֤ן שֵׁם־ הָעִיר֙ בְּאֵ֣ר שֶׁ֔בַע עַ֖ד הַיּ֥וֹם הַזֶּֽה׃ {ס}",
        "versenonikud": "ויקרא אתה שבעה על כן שם העיר באר שבע עד היום הזה "
    },
    {
        "bookchapter": "בראשית",
        "chapter": "כו",
        "versechapter": "לד",
        "bookseder": "בראשית",
        "seder": "כג",
        "verseseder": "נ",
        "parasha": "תולדות",
        "versenikud": "וַיְהִ֤י עֵשָׂו֙ בֶּן־ אַרְבָּעִ֣ים שָׁנָ֔ה וַיִּקַּ֤ח אִשָּׁה֙ אֶת־ יְהוּדִ֔ית בַּת־ בְּאֵרִ֖י הַֽחִתִּ֑י וְאֶת־ בָּ֣שְׂמַ֔ת בַּת־ אֵילֹ֖ן הַֽחִתִּֽי׃ ",
        "versenonikud": "ויהי עשו בן ארבעים שנה ויקח אשה את יהודית בת בארי החתי ואת בשמת בת אילן החתי "
    },
    {
        "bookchapter": "בראשית",
        "chapter": "כו",
        "versechapter": "לה",
        "bookseder": "בראשית",
        "seder": "כג",
        "verseseder": "נא",
        "parasha": "תולדות",
        "versenikud": "וַתִּהְיֶ֖יןָ מֹ֣רַת ר֑וּחַ לְיִצְחָ֖ק וּלְרִבְקָֽה׃ {ס}",
        "versenonikud": "ותהיין מרת רוח ליצחק ולרבקה "
    }
]