[
    {
        "bookchapter": "דברים",
        "chapter": "לג",
        "versechapter": "א",
        "bookseder": "דברים",
        "seder": "כז",
        "verseseder": "א",
        "parasha": "וזאת הברכה",
        "versenikud": "וְזֹ֣את הַבְּרָכָ֗ה אֲשֶׁ֨ר בֵּרַ֥ךְ מֹשֶׁ֛ה אִ֥ישׁ הָאֱלֹהִ֖ים אֶת־ בְּנֵ֣י יִשְׂרָאֵ֑ל לִפְנֵ֖י מוֹתֽוֹ׃ ",
        "versenonikud": "וזאת הברכה אשר ברך משה איש האלהים את בני ישראל לפני מותו "
    },
    {
        "bookchapter": "דברים",
        "chapter": "לג",
        "versechapter": "ב",
        "bookseder": "דברים",
        "seder": "כז",
        "verseseder": "ב",
        "parasha": "וזאת הברכה",
        "versenikud": "וַיֹּאמַ֗ר יְהוָ֞ה מִסִּינַ֥י בָּא֙ וְזָרַ֤ח מִשֵּׂעִיר֙ לָ֔מוֹ הוֹפִ֙יעַ֙ מֵהַ֣ר פָּארָ֔ן וְאָתָ֖ה מֵרִבְבֹ֣ת קֹ֑דֶשׁ מִֽימִינ֕וֹ אשדת אֵ֥שׁ דָּ֖ת לָֽמוֹ׃ ",
        "versenonikud": "ויאמר יהוה מסיני בא וזרח משעיר למו הופיע מהר פארן ואתה מרבבת קדש מימינו אשדת אש דת למו "
    },
    {
        "bookchapter": "דברים",
        "chapter": "לג",
        "versechapter": "ג",
        "bookseder": "דברים",
        "seder": "כז",
        "verseseder": "ג",
        "parasha": "וזאת הברכה",
        "versenikud": "אַ֚ף חֹבֵ֣ב עַמִּ֔ים כָּל־ קְדֹשָׁ֖יו בְּיָדֶ֑ךָ וְהֵם֙ תֻּכּ֣וּ לְרַגְלֶ֔ךָ יִשָּׂ֖א מִדַּבְּרֹתֶֽיךָ׃ ",
        "versenonikud": "אף חבב עמים כל קדשיו בידך והם תכו לרגלך ישא מדברתיך "
    },
    {
        "bookchapter": "דברים",
        "chapter": "לג",
        "versechapter": "ד",
        "bookseder": "דברים",
        "seder": "כז",
        "verseseder": "ד",
        "parasha": "וזאת הברכה",
        "versenikud": "תּוֹרָ֥ה צִוָּה־ לָ֖נוּ מֹשֶׁ֑ה מוֹרָשָׁ֖ה קְהִלַּ֥ת יַעֲקֹֽב׃ ",
        "versenonikud": "תורה צוה לנו משה מורשה קהלת יעקב "
    },
    {
        "bookchapter": "דברים",
        "chapter": "לג",
        "versechapter": "ה",
        "bookseder": "דברים",
        "seder": "כז",
        "verseseder": "ה",
        "parasha": "וזאת הברכה",
        "versenikud": "וַיְהִ֥י בִישֻׁר֖וּן מֶ֑לֶךְ בְּהִתְאַסֵּף֙ רָ֣אשֵׁי עָ֔ם יַ֖חַד שִׁבְטֵ֥י יִשְׂרָאֵֽל׃ ",
        "versenonikud": "ויהי בישרון מלך בהתאסף ראשי עם יחד שבטי ישראל "
    },
    {
        "bookchapter": "דברים",
        "chapter": "לג",
        "versechapter": "ו",
        "bookseder": "דברים",
        "seder": "כז",
        "verseseder": "ו",
        "parasha": "וזאת הברכה",
        "versenikud": "יְחִ֥י רְאוּבֵ֖ן וְאַל־ יָמֹ֑ת וִיהִ֥י מְתָ֖יו מִסְפָּֽר׃ ",
        "versenonikud": "יחי ראובן ואל ימת ויהי מתיו מספר "
    },
    {
        "bookchapter": "דברים",
        "chapter": "לג",
        "versechapter": "ז",
        "bookseder": "דברים",
        "seder": "כז",
        "verseseder": "ז",
        "parasha": "וזאת הברכה",
        "versenikud": "וְזֹ֣את לִֽיהוּדָה֮ וַיֹּאמַר֒ שְׁמַ֤ע יְהוָה֙ ק֣וֹל יְהוּדָ֔ה וְאֶל־ עַמּ֖וֹ תְּבִיאֶ֑נּוּ יָדָיו֙ רָ֣ב ל֔וֹ וְעֵ֥זֶר מִצָּרָ֖יו תִּהְיֶֽה׃ ",
        "versenonikud": "וזאת ליהודה ויאמר שמע יהוה קול יהודה ואל עמו תביאנו ידיו רב לו ועזר מצריו תהיה "
    },
    {
        "bookchapter": "דברים",
        "chapter": "לג",
        "versechapter": "ח",
        "bookseder": "דברים",
        "seder": "כז",
        "verseseder": "ח",
        "parasha": "וזאת הברכה",
        "versenikud": "וּלְלֵוִ֣י אָמַ֔ר תֻּמֶּ֥יךָ וְאוּרֶ֖יךָ לְאִ֣ישׁ חֲסִידֶ֑ךָ אֲשֶׁ֤ר נִסִּיתוֹ֙ בְּמַסָּ֔ה תְּרִיבֵ֖הוּ עַל־ מֵ֥י מְרִיבָֽה׃ ",
        "versenonikud": "וללוי אמר תמיך ואוריך לאיש חסידך אשר נסיתו במסה תריבהו על מי מריבה "
    },
    {
        "bookchapter": "דברים",
        "chapter": "לג",
        "versechapter": "ט",
        "bookseder": "דברים",
        "seder": "כז",
        "verseseder": "ט",
        "parasha": "וזאת הברכה",
        "versenikud": "הָאֹמֵ֞ר לְאָבִ֤יו וּלְאִמּוֹ֙ לֹ֣א רְאִיתִ֔יו וְאֶת־ אֶחָיו֙ לֹ֣א הִכִּ֔יר וְאֶת־ בנו בָּנָ֖יו לֹ֣א יָדָ֑ע כִּ֤י שָֽׁמְרוּ֙ אִמְרָתֶ֔ךָ וּבְרִֽיתְךָ֖ יִנְצֹֽרוּ׃ ",
        "versenonikud": "האמר לאביו ולאמו לא ראיתיו ואת אחיו לא הכיר ואת בנו בניו לא ידע כי שמרו אמרתך ובריתך ינצרו "
    },
    {
        "bookchapter": "דברים",
        "chapter": "לג",
        "versechapter": "י",
        "bookseder": "דברים",
        "seder": "כז",
        "verseseder": "י",
        "parasha": "וזאת הברכה",
        "versenikud": "יוֹר֤וּ מִשְׁפָּטֶ֙יךָ֙ לְיַעֲקֹ֔ב וְתוֹרָתְךָ֖ לְיִשְׂרָאֵ֑ל יָשִׂ֤ימוּ קְטוֹרָה֙ בְּאַפֶּ֔ךָ וְכָלִ֖יל עַֽל־ מִזְבְּחֶֽךָ׃ ",
        "versenonikud": "יורו משפטיך ליעקב ותורתך לישראל ישימו קטורה באפך וכליל על מזבחך "
    },
    {
        "bookchapter": "דברים",
        "chapter": "לג",
        "versechapter": "יא",
        "bookseder": "דברים",
        "seder": "כז",
        "verseseder": "יא",
        "parasha": "וזאת הברכה",
        "versenikud": "בָּרֵ֤ךְ יְהוָה֙ חֵיל֔וֹ וּפֹ֥עַל יָדָ֖יו תִּרְצֶ֑ה מְחַ֨ץ מָתְנַ֧יִם קָמָ֛יו וּמְשַׂנְאָ֖יו מִן־ יְקוּמֽוּן׃ ",
        "versenonikud": "ברך יהוה חילו ופעל ידיו תרצה מחץ מתנים קמיו ומשנאיו מן יקומון "
    },
    {
        "bookchapter": "דברים",
        "chapter": "לג",
        "versechapter": "יב",
        "bookseder": "דברים",
        "seder": "כז",
        "verseseder": "יב",
        "parasha": "וזאת הברכה",
        "versenikud": "לְבִנְיָמִ֣ן אָמַ֔ר יְדִ֣יד יְהֹוָ֔ה יִשְׁכֹּ֥ן לָבֶ֖טַח עָלָ֑יו חֹפֵ֤ף עָלָיו֙ כָּל־ הַיּ֔וֹם וּבֵ֥ין כְּתֵיפָ֖יו שָׁכֵֽן׃ ",
        "versenonikud": "לבנימן אמר ידיד יהוה ישכן לבטח עליו חפף עליו כל היום ובין כתיפיו שכן "
    },
    {
        "bookchapter": "דברים",
        "chapter": "לג",
        "versechapter": "יג",
        "bookseder": "דברים",
        "seder": "כז",
        "verseseder": "יג",
        "parasha": "וזאת הברכה",
        "versenikud": "וּלְיוֹסֵ֣ף אָמַ֔ר מְבֹרֶ֥כֶת יְהֹוָ֖ה אַרְצ֑וֹ מִמֶּ֤גֶד שָׁמַ֙יִם֙ מִטָּ֔ל וּמִתְּה֖וֹם רֹבֶ֥צֶת תָּֽחַת׃ ",
        "versenonikud": "וליוסף אמר מברכת יהוה ארצו ממגד שמים מטל ומתהום רבצת תחת "
    },
    {
        "bookchapter": "דברים",
        "chapter": "לג",
        "versechapter": "יד",
        "bookseder": "דברים",
        "seder": "כז",
        "verseseder": "יד",
        "parasha": "וזאת הברכה",
        "versenikud": "וּמִמֶּ֖גֶד תְּבוּאֹ֣ת שָׁ֑מֶשׁ וּמִמֶּ֖גֶד גֶּ֥רֶשׁ יְרָחִֽים׃ ",
        "versenonikud": "וממגד תבואת שמש וממגד גרש ירחים "
    },
    {
        "bookchapter": "דברים",
        "chapter": "לג",
        "versechapter": "טו",
        "bookseder": "דברים",
        "seder": "כז",
        "verseseder": "טו",
        "parasha": "וזאת הברכה",
        "versenikud": "וּמֵרֹ֖אשׁ הַרְרֵי־ קֶ֑דֶם וּמִמֶּ֖גֶד גִּבְע֥וֹת עוֹלָֽם׃ ",
        "versenonikud": "ומראש הררי קדם וממגד גבעות עולם "
    },
    {
        "bookchapter": "דברים",
        "chapter": "לג",
        "versechapter": "טז",
        "bookseder": "דברים",
        "seder": "כז",
        "verseseder": "טז",
        "parasha": "וזאת הברכה",
        "versenikud": "וּמִמֶּ֗גֶד אֶ֚רֶץ וּמְלֹאָ֔הּ וּרְצ֥וֹן שֹׁכְנִ֖י סְנֶ֑ה תָּב֙וֹאתָה֙ לְרֹ֣אשׁ יוֹסֵ֔ף וּלְקָדְקֹ֖ד נְזִ֥יר אֶחָֽיו׃ ",
        "versenonikud": "וממגד ארץ ומלאה ורצון שכני סנה תבואתה לראש יוסף ולקדקד נזיר אחיו "
    },
    {
        "bookchapter": "דברים",
        "chapter": "לג",
        "versechapter": "יז",
        "bookseder": "דברים",
        "seder": "כז",
        "verseseder": "יז",
        "parasha": "וזאת הברכה",
        "versenikud": "בְּכ֨וֹר שׁוֹר֜וֹ הָדָ֣ר ל֗וֹ וְקַרְנֵ֤י רְאֵם֙ קַרְנָ֔יו בָּהֶ֗ם עַמִּ֛ים יְנַגַּ֥ח יַחְדָּ֖ו אַפְסֵי־ אָ֑רֶץ וְהֵם֙ רִבְב֣וֹת אֶפְרַ֔יִם וְהֵ֖ם אַלְפֵ֥י מְנַשֶּֽׁה׃ ",
        "versenonikud": "בכור שורו הדר לו וקרני ראם קרניו בהם עמים ינגח יחדו אפסי ארץ והם רבבות אפרים והם אלפי מנשה "
    },
    {
        "bookchapter": "דברים",
        "chapter": "לג",
        "versechapter": "יח",
        "bookseder": "דברים",
        "seder": "כז",
        "verseseder": "יח",
        "parasha": "וזאת הברכה",
        "versenikud": "וְלִזְבוּלֻ֣ן אָמַ֔ר שְׂמַ֥ח זְבוּלֻ֖ן בְּצֵאתֶ֑ךָ וְיִשָּׂשכָ֖ר בְּאֹהָלֶֽיךָ׃ ",
        "versenonikud": "ולזבולן אמר שמח זבולן בצאתך ויששכר באהליך "
    },
    {
        "bookchapter": "דברים",
        "chapter": "לג",
        "versechapter": "יט",
        "bookseder": "דברים",
        "seder": "כז",
        "verseseder": "יט",
        "parasha": "וזאת הברכה",
        "versenikud": "עַמִּים֙ הַר־ יִקְרָ֔אוּ שָׁ֖ם יִזְבְּח֣וּ זִבְחֵי־ צֶ֑דֶק כִּ֣י שֶׁ֤פַע יַמִּים֙ יִינָ֔קוּ וּשְׂפוּנֵ֖י טְמ֥וּנֵי חֽוֹל׃ ",
        "versenonikud": "עמים הר יקראו שם יזבחו זבחי צדק כי שפע ימים יינקו ושפוני טמוני חול "
    },
    {
        "bookchapter": "דברים",
        "chapter": "לג",
        "versechapter": "כ",
        "bookseder": "דברים",
        "seder": "כז",
        "verseseder": "כ",
        "parasha": "וזאת הברכה",
        "versenikud": "וּלְגָ֣ד אָמַ֔ר בָּר֖וּךְ מַרְחִ֣יב גָּ֑ד כְּלָבִ֣יא שָׁכֵ֔ן וְטָרַ֥ף זְר֖וֹעַ אַף־ קָדְקֹֽד׃ ",
        "versenonikud": "ולגד אמר ברוך מרחיב גד כלביא שכן וטרף זרוע אף קדקד "
    },
    {
        "bookchapter": "דברים",
        "chapter": "לג",
        "versechapter": "כא",
        "bookseder": "דברים",
        "seder": "כז",
        "verseseder": "כא",
        "parasha": "וזאת הברכה",
        "versenikud": "וַיַּ֤רְא רֵאשִׁית֙ ל֔וֹ כִּי־ שָׁ֛ם חֶלְקַ֥ת מְחֹקֵ֖ק סָפ֑וּן וַיֵּתֵא֙ רָ֣אשֵׁי עָ֔ם צִדְקַ֤ת יְהוָה֙ עָשָׂ֔ה וּמִשְׁפָּטָ֖יו עִם־ יִשְׂרָאֵֽל׃ ",
        "versenonikud": "וירא ראשית לו כי שם חלקת מחקק ספון ויתא ראשי עם צדקת יהוה עשה ומשפטיו עם ישראל "
    },
    {
        "bookchapter": "דברים",
        "chapter": "לג",
        "versechapter": "כב",
        "bookseder": "דברים",
        "seder": "כז",
        "verseseder": "כב",
        "parasha": "וזאת הברכה",
        "versenikud": "וּלְדָ֣ן אָמַ֔ר דָּ֖ן גּ֣וּר אַרְיֵ֑ה יְזַנֵּ֖ק מִן־ הַבָּשָֽׁן׃ ",
        "versenonikud": "ולדן אמר דן גור אריה יזנק מן הבשן "
    },
    {
        "bookchapter": "דברים",
        "chapter": "לג",
        "versechapter": "כג",
        "bookseder": "דברים",
        "seder": "כז",
        "verseseder": "כג",
        "parasha": "וזאת הברכה",
        "versenikud": "וּלְנַפְתָּלִ֣י אָמַ֔ר נַפְתָּלִי֙ שְׂבַ֣ע רָצ֔וֹן וּמָלֵ֖א בִּרְכַּ֣ת יְהוָ֑ה יָ֥ם וְדָר֖וֹם יְרָֽשָׁה׃ ",
        "versenonikud": "ולנפתלי אמר נפתלי שבע רצון ומלא ברכת יהוה ים ודרום ירשה "
    },
    {
        "bookchapter": "דברים",
        "chapter": "לג",
        "versechapter": "כד",
        "bookseder": "דברים",
        "seder": "כז",
        "verseseder": "כד",
        "parasha": "וזאת הברכה",
        "versenikud": "וּלְאָשֵׁ֣ר אָמַ֔ר בָּר֥וּךְ מִבָּנִ֖ים אָשֵׁ֑ר יְהִ֤י רְצוּי֙ אֶחָ֔יו וְטֹבֵ֥ל בַּשֶּׁ֖מֶן רַגְלֽוֹ׃ ",
        "versenonikud": "ולאשר אמר ברוך מבנים אשר יהי רצוי אחיו וטבל בשמן רגלו "
    },
    {
        "bookchapter": "דברים",
        "chapter": "לג",
        "versechapter": "כה",
        "bookseder": "דברים",
        "seder": "כז",
        "verseseder": "כה",
        "parasha": "וזאת הברכה",
        "versenikud": "בַּרְזֶ֥ל וּנְחֹ֖שֶׁת מִנְעָלֶ֑יךָ וּכְיָמֶ֖יךָ דָּבְאֶֽךָ׃ ",
        "versenonikud": "ברזל ונחשת מנעליך וכימיך דבאך "
    },
    {
        "bookchapter": "דברים",
        "chapter": "לג",
        "versechapter": "כו",
        "bookseder": "דברים",
        "seder": "כז",
        "verseseder": "כו",
        "parasha": "וזאת הברכה",
        "versenikud": "אֵ֥ין כָּאֵ֖ל יְשֻׁר֑וּן רֹכֵ֤ב שָׁמַ֙יִם֙ בְעֶזְרֶ֔ךָ וּבְגַאֲוָת֖וֹ שְׁחָקִֽים׃ ",
        "versenonikud": "אין כאל ישרון רכב שמים בעזרך ובגאותו שחקים "
    },
    {
        "bookchapter": "דברים",
        "chapter": "לג",
        "versechapter": "כז",
        "bookseder": "דברים",
        "seder": "כז",
        "verseseder": "כז",
        "parasha": "וזאת הברכה",
        "versenikud": "מְעֹנָה֙ אֱלֹ֣הֵי קֶ֔דֶם וּמִתַּ֖חַת זְרֹעֹ֣ת עוֹלָ֑ם וַיְגָ֧רֶשׁ מִפָּנֶ֛יךָ אוֹיֵ֖ב וַיֹּ֥אמֶר הַשְׁמֵֽד׃ ",
        "versenonikud": "מענה אלהי קדם ומתחת זרעת עולם ויגרש מפניך אויב ויאמר השמד "
    },
    {
        "bookchapter": "דברים",
        "chapter": "לג",
        "versechapter": "כח",
        "bookseder": "דברים",
        "seder": "כז",
        "verseseder": "כח",
        "parasha": "וזאת הברכה",
        "versenikud": "וַיִּשְׁכֹּן֩ יִשְׂרָאֵ֨ל בֶּ֤טַח בָּדָד֙ עֵ֣ין יַעֲקֹ֔ב אֶל־ אֶ֖רֶץ דָּגָ֣ן וְתִיר֑וֹשׁ אַף־ שָׁמָ֖יו יַֽעַרְפוּ טָֽל׃ ",
        "versenonikud": "וישכן ישראל בטח בדד עין יעקב אל ארץ דגן ותירוש אף שמיו יערפו טל "
    },
    {
        "bookchapter": "דברים",
        "chapter": "לג",
        "versechapter": "כט",
        "bookseder": "דברים",
        "seder": "כז",
        "verseseder": "כט",
        "parasha": "וזאת הברכה",
        "versenikud": "אַשְׁרֶ֨יךָ יִשְׂרָאֵ֜ל מִ֣י כָמ֗וֹךָ עַ֚ם נוֹשַׁ֣ע בַּֽיהוָ֔ה מָגֵ֣ן עֶזְרֶ֔ךָ וַאֲשֶׁר־ חֶ֖רֶב גַּאֲוָתֶ֑ךָ וְיִכָּֽחֲשׁ֤וּ אֹיְבֶ֙יךָ֙ לָ֔ךְ וְאַתָּ֖ה עַל־ בָּמוֹתֵ֥ימוֹ תִדְרֹֽךְ׃ ",
        "versenonikud": "אשריך ישראל מי כמוך עם נושע ביהוה מגן עזרך ואשר חרב גאותך ויכחשו איביך לך ואתה על במותימו תדרך "
    }
]