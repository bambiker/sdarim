[
    {
        "bookchapter": "יחזקאל",
        "chapter": "טז",
        "versechapter": "א",
        "bookseder": "יחזקאל",
        "seder": "ז",
        "verseseder": "לב",
        "versenikud": "וַיְהִ֥י דְבַר־ יְהוָ֖ה אֵלַ֥י לֵאמֹֽר׃ ",
        "versenonikud": "ויהי דבר יהוה אלי לאמר "
    },
    {
        "bookchapter": "יחזקאל",
        "chapter": "טז",
        "versechapter": "ב",
        "bookseder": "יחזקאל",
        "seder": "ז",
        "verseseder": "לג",
        "versenikud": "בֶּן־ אָדָ֕ם הוֹדַ֥ע אֶת־ יְרוּשָׁלִַ֖ם אֶת־ תּוֹעֲבֹתֶֽיהָ׃ ",
        "versenonikud": "בן אדם הודע את ירושלם את תועבתיה "
    },
    {
        "bookchapter": "יחזקאל",
        "chapter": "טז",
        "versechapter": "ג",
        "bookseder": "יחזקאל",
        "seder": "ז",
        "verseseder": "לד",
        "versenikud": "וְאָמַרְתָּ֞ כֹּה־ אָמַ֨ר אֲדֹנָ֤י יְהוִה֙ לִיר֣וּשָׁלִַ֔ם מְכֹרֹתַ֙יִךְ֙ וּמֹ֣לְדֹתַ֔יִךְ מֵאֶ֖רֶץ הַֽכְּנַעֲנִ֑י אָבִ֥יךְ הָאֱמֹרִ֖י וְאִמֵּ֥ךְ חִתִּֽית׃ ",
        "versenonikud": "ואמרת כה אמר אדני יהוה לירושלם מכרתיך ומלדתיך מארץ הכנעני אביך האמרי ואמך חתית "
    },
    {
        "bookchapter": "יחזקאל",
        "chapter": "טז",
        "versechapter": "ד",
        "bookseder": "יחזקאל",
        "seder": "ז",
        "verseseder": "לה",
        "versenikud": "וּמוֹלְדוֹתַ֗יִךְ בְּי֨וֹם הוּלֶּ֤דֶת אֹתָךְ֙ לֹֽא־ כָרַּ֣ת שָׁרֵּ֔ךְ וּבְמַ֥יִם לֹֽא־ רֻחַ֖צְתְּ לְמִשְׁעִ֑י וְהָמְלֵ֙חַ֙ לֹ֣א הֻמְלַ֔חַתְּ וְהָחְתֵּ֖ל לֹ֥א חֻתָּֽלְתְּ׃ ",
        "versenonikud": "ומולדותיך ביום הולדת אתך לא כרת שרך ובמים לא רחצת למשעי והמלח לא המלחת והחתל לא חתלת "
    },
    {
        "bookchapter": "יחזקאל",
        "chapter": "טז",
        "versechapter": "ה",
        "bookseder": "יחזקאל",
        "seder": "ז",
        "verseseder": "לו",
        "versenikud": "לֹא־ חָ֨סָה עָלַ֜יִךְ עַ֗יִן לַעֲשׂ֥וֹת לָ֛ךְ אַחַ֥ת מֵאֵ֖לֶּה לְחֻמְלָ֣ה עָלָ֑יִךְ וַֽתֻּשְׁלְכִ֞י אֶל־ פְּנֵ֤י הַשָּׂדֶה֙ בְּגֹ֣עַל נַפְשֵׁ֔ךְ בְּי֖וֹם הֻלֶּ֥דֶת אֹתָֽךְ׃ ",
        "versenonikud": "לא חסה עליך עין לעשות לך אחת מאלה לחמלה עליך ותשלכי אל פני השדה בגעל נפשך ביום הלדת אתך "
    },
    {
        "bookchapter": "יחזקאל",
        "chapter": "טז",
        "versechapter": "ו",
        "bookseder": "יחזקאל",
        "seder": "ז",
        "verseseder": "לז",
        "versenikud": "וָאֶעֱבֹ֤ר עָלַ֙יִךְ֙ וָֽאֶרְאֵ֔ךְ מִתְבּוֹסֶ֖סֶת בְּדָמָ֑יִךְ וָאֹ֤מַר לָךְ֙ בְּדָמַ֣יִךְ חֲיִ֔י וָאֹ֥מַר לָ֖ךְ בְּדָמַ֥יִךְ חֲיִֽי׃ ",
        "versenonikud": "ואעבר עליך ואראך מתבוססת בדמיך ואמר לך בדמיך חיי ואמר לך בדמיך חיי "
    },
    {
        "bookchapter": "יחזקאל",
        "chapter": "טז",
        "versechapter": "ז",
        "bookseder": "יחזקאל",
        "seder": "ז",
        "verseseder": "לח",
        "versenikud": "רְבָבָ֗ה כְּצֶ֤מַח הַשָּׂדֶה֙ נְתַתִּ֔יךְ וַתִּרְבִּי֙ וַֽתִּגְדְּלִ֔י וַתָּבֹ֖אִי בַּעֲדִ֣י עֲדָיִ֑ים שָׁדַ֤יִם נָכֹ֙נוּ֙ וּשְׂעָרֵ֣ךְ צִמֵּ֔חַ וְאַ֖תְּ עֵרֹ֥ם וְעֶרְיָֽה׃ ",
        "versenonikud": "רבבה כצמח השדה נתתיך ותרבי ותגדלי ותבאי בעדי עדיים שדים נכנו ושערך צמח ואת ערם ועריה "
    },
    {
        "bookchapter": "יחזקאל",
        "chapter": "טז",
        "versechapter": "ח",
        "bookseder": "יחזקאל",
        "seder": "ז",
        "verseseder": "לט",
        "versenikud": "וָאֶעֱבֹ֨ר עָלַ֜יִךְ וָאֶרְאֵ֗ךְ וְהִנֵּ֤ה עִתֵּךְ֙ עֵ֣ת דֹּדִ֔ים וָאֶפְרֹ֤שׂ כְּנָפִי֙ עָלַ֔יִךְ וָאֲכַסֶּ֖ה עֶרְוָתֵ֑ךְ וָאֶשָּׁ֣בַֽע לָ֠ךְ וָאָב֨וֹא בִבְרִ֜ית אֹתָ֗ךְ נְאֻ֛ם אֲדֹנָ֥י יְהוִ֖ה וַתִּ֥הְיִי לִֽי׃ ",
        "versenonikud": "ואעבר עליך ואראך והנה עתך עת דדים ואפרש כנפי עליך ואכסה ערותך ואשבע לך ואבוא בברית אתך נאם אדני יהוה ותהיי לי "
    },
    {
        "bookchapter": "יחזקאל",
        "chapter": "טז",
        "versechapter": "ט",
        "bookseder": "יחזקאל",
        "seder": "ז",
        "verseseder": "מ",
        "versenikud": "וָאֶרְחָצֵ֣ךְ בַּמַּ֔יִם וָאֶשְׁטֹ֥ף דָּמַ֖יִךְ מֵֽעָלָ֑יִךְ וָאֲסֻכֵ֖ךְ בַּשָּֽׁמֶן׃ ",
        "versenonikud": "וארחצך במים ואשטף דמיך מעליך ואסכך בשמן "
    },
    {
        "bookchapter": "יחזקאל",
        "chapter": "טז",
        "versechapter": "י",
        "bookseder": "יחזקאל",
        "seder": "ז",
        "verseseder": "מא",
        "versenikud": "וָאַלְבִּישֵׁ֣ךְ רִקְמָ֔ה וָאֶנְעֲלֵ֖ךְ תָּ֑חַשׁ וָאֶחְבְּשֵׁ֣ךְ בַּשֵּׁ֔שׁ וַאֲכַסֵּ֖ךְ מֶֽשִׁי׃ ",
        "versenonikud": "ואלבישך רקמה ואנעלך תחש ואחבשך בשש ואכסך משי "
    },
    {
        "bookchapter": "יחזקאל",
        "chapter": "טז",
        "versechapter": "יא",
        "bookseder": "יחזקאל",
        "seder": "ז",
        "verseseder": "מב",
        "versenikud": "וָאֶעְדֵּ֖ךְ עֶ֑דִי וָאֶתְּנָ֤ה צְמִידִים֙ עַל־ יָדַ֔יִךְ וְרָבִ֖יד עַל־ גְּרוֹנֵֽךְ׃ ",
        "versenonikud": "ואעדך עדי ואתנה צמידים על ידיך ורביד על גרונך "
    },
    {
        "bookchapter": "יחזקאל",
        "chapter": "טז",
        "versechapter": "יב",
        "bookseder": "יחזקאל",
        "seder": "ז",
        "verseseder": "מג",
        "versenikud": "וָאֶתֵּ֥ן נֶ֙זֶם֙ עַל־ אַפֵּ֔ךְ וַעֲגִילִ֖ים עַל־ אָזְנָ֑יִךְ וַעֲטֶ֥רֶת תִּפְאֶ֖רֶת בְּרֹאשֵֽׁךְ׃ ",
        "versenonikud": "ואתן נזם על אפך ועגילים על אזניך ועטרת תפארת בראשך "
    },
    {
        "bookchapter": "יחזקאל",
        "chapter": "טז",
        "versechapter": "יג",
        "bookseder": "יחזקאל",
        "seder": "ז",
        "verseseder": "מד",
        "versenikud": "וַתַּעְדִּ֞י זָהָ֣ב וָכֶ֗סֶף וּמַלְבּוּשֵׁךְ֙ ששי שֵׁ֤שׁ וָמֶ֙שִׁי֙ וְרִקְמָ֔ה סֹ֧לֶת וּדְבַ֛שׁ וָשֶׁ֖מֶן אכלתי אָכָ֑לְתְּ וַתִּ֙יפִי֙ בִּמְאֹ֣ד מְאֹ֔ד וַֽתִּצְלְחִ֖י לִמְלוּכָֽה׃ ",
        "versenonikud": "ותעדי זהב וכסף ומלבושך ששי שש ומשי ורקמה סלת ודבש ושמן אכלתי אכלת ותיפי במאד מאד ותצלחי למלוכה "
    },
    {
        "bookchapter": "יחזקאל",
        "chapter": "טז",
        "versechapter": "יד",
        "bookseder": "יחזקאל",
        "seder": "ח",
        "verseseder": "א",
        "versenikud": "וַיֵּ֨צֵא לָ֥ךְ שֵׁ֛ם בַּגּוֹיִ֖ם בְּיָפְיֵ֑ךְ כִּ֣י ׀ כָּלִ֣יל ה֗וּא בַּֽהֲדָרִי֙ אֲשֶׁר־ שַׂ֣מְתִּי עָלַ֔יִךְ נְאֻ֖ם אֲדֹנָ֥י יְהוִֽה׃ ",
        "versenonikud": "ויצא לך שם בגוים ביפיך כי  כליל הוא בהדרי אשר שמתי עליך נאם אדני יהוה "
    },
    {
        "bookchapter": "יחזקאל",
        "chapter": "טז",
        "versechapter": "טו",
        "bookseder": "יחזקאל",
        "seder": "ח",
        "verseseder": "ב",
        "versenikud": "וַתִּבְטְחִ֣י בְיָפְיֵ֔ךְ וַתִּזְנִ֖י עַל־ שְׁמֵ֑ךְ וַתִּשְׁפְּכִ֧י אֶת־ תַּזְנוּתַ֛יִךְ עַל־ כָּל־ עוֹבֵ֖ר לוֹ־ יֶֽהִי׃ ",
        "versenonikud": "ותבטחי ביפיך ותזני על שמך ותשפכי את תזנותיך על כל עובר לו יהי "
    },
    {
        "bookchapter": "יחזקאל",
        "chapter": "טז",
        "versechapter": "טז",
        "bookseder": "יחזקאל",
        "seder": "ח",
        "verseseder": "ג",
        "versenikud": "וַתִּקְחִ֣י מִבְּגָדַ֗יִךְ וַתַּֽעֲשִׂי־ לָךְ֙ בָּמ֣וֹת טְלֻא֔וֹת וַתִּזְנִ֖י עֲלֵיהֶ֑ם לֹ֥א בָא֖וֹת וְלֹ֥א יִהְיֶֽה׃ ",
        "versenonikud": "ותקחי מבגדיך ותעשי לך במות טלאות ותזני עליהם לא באות ולא יהיה "
    },
    {
        "bookchapter": "יחזקאל",
        "chapter": "טז",
        "versechapter": "יז",
        "bookseder": "יחזקאל",
        "seder": "ח",
        "verseseder": "ד",
        "versenikud": "וַתִּקְחִ֞י כְּלֵ֣י תִפְאַרְתֵּ֗ךְ מִזְּהָבִ֤י וּמִכַּסְפִּי֙ אֲשֶׁ֣ר נָתַ֣תִּי לָ֔ךְ וַתַּעֲשִׂי־ לָ֖ךְ צַלְמֵ֣י זָכָ֑ר וַתִּזְנִי־ בָֽם׃ ",
        "versenonikud": "ותקחי כלי תפארתך מזהבי ומכספי אשר נתתי לך ותעשי לך צלמי זכר ותזני בם "
    },
    {
        "bookchapter": "יחזקאל",
        "chapter": "טז",
        "versechapter": "יח",
        "bookseder": "יחזקאל",
        "seder": "ח",
        "verseseder": "ה",
        "versenikud": "וַתִּקְחִ֛י אֶת־ בִּגְדֵ֥י רִקְמָתֵ֖ךְ וַתְּכַסִּ֑ים וְשַׁמְנִי֙ וּקְטָרְתִּ֔י נתתי נָתַ֖תְּ לִפְנֵיהֶֽם׃ ",
        "versenonikud": "ותקחי את בגדי רקמתך ותכסים ושמני וקטרתי נתתי נתת לפניהם "
    },
    {
        "bookchapter": "יחזקאל",
        "chapter": "טז",
        "versechapter": "יט",
        "bookseder": "יחזקאל",
        "seder": "ח",
        "verseseder": "ו",
        "versenikud": "וְלַחְמִי֩ אֲשֶׁר־ נָתַ֨תִּי לָ֜ךְ סֹ֣לֶת וָשֶׁ֤מֶן וּדְבַשׁ֙ הֶֽאֱכַלְתִּ֔יךְ וּנְתַתִּ֧יהוּ לִפְנֵיהֶ֛ם לְרֵ֥יחַ נִיחֹ֖חַ וַיֶּ֑הִי נְאֻ֖ם אֲדֹנָ֥י יְהוִֽה׃ ",
        "versenonikud": "ולחמי אשר נתתי לך סלת ושמן ודבש האכלתיך ונתתיהו לפניהם לריח ניחח ויהי נאם אדני יהוה "
    },
    {
        "bookchapter": "יחזקאל",
        "chapter": "טז",
        "versechapter": "כ",
        "bookseder": "יחזקאל",
        "seder": "ח",
        "verseseder": "ז",
        "versenikud": "וַתִּקְחִ֞י אֶת־ בָּנַ֤יִךְ וְאֶת־ בְּנוֹתַ֙יִךְ֙ אֲשֶׁ֣ר יָלַ֣דְתְּ לִ֔י וַתִּזְבָּחִ֥ים לָהֶ֖ם לֶאֱכ֑וֹל הַמְעַ֖ט מתזנתך מִתַּזְנוּתָֽיִךְ׃ ",
        "versenonikud": "ותקחי את בניך ואת בנותיך אשר ילדת לי ותזבחים להם לאכול המעט מתזנתך מתזנותיך "
    },
    {
        "bookchapter": "יחזקאל",
        "chapter": "טז",
        "versechapter": "כא",
        "bookseder": "יחזקאל",
        "seder": "ח",
        "verseseder": "ח",
        "versenikud": "וַֽתִּשְׁחֲטִ֖י אֶת־ בָּנָ֑י וַֽתִּתְּנִ֔ים בְּהַעֲבִ֥יר אוֹתָ֖ם לָהֶֽם׃ ",
        "versenonikud": "ותשחטי את בני ותתנים בהעביר אותם להם "
    },
    {
        "bookchapter": "יחזקאל",
        "chapter": "טז",
        "versechapter": "כב",
        "bookseder": "יחזקאל",
        "seder": "ח",
        "verseseder": "ט",
        "versenikud": "וְאֵ֤ת כָּל־ תּוֹעֲבֹתַ֙יִךְ֙ וְתַזְנֻתַ֔יִךְ לֹ֥א זכרתי זָכַ֖רְתְּ אֶת־ יְמֵ֣י נְעוּרָ֑יִךְ בִּֽהְיוֹתֵךְ֙ עֵרֹ֣ם וְעֶרְיָ֔ה מִתְבּוֹסֶ֥סֶת בְּדָמֵ֖ךְ הָיִֽית׃ ",
        "versenonikud": "ואת כל תועבתיך ותזנתיך לא זכרתי זכרת את ימי נעוריך בהיותך ערם ועריה מתבוססת בדמך היית "
    },
    {
        "bookchapter": "יחזקאל",
        "chapter": "טז",
        "versechapter": "כג",
        "bookseder": "יחזקאל",
        "seder": "ח",
        "verseseder": "י",
        "versenikud": "וַיְהִ֕י אַחֲרֵ֖י כָּל־ רָעָתֵ֑ךְ א֣וֹי א֣וֹי לָ֔ךְ נְאֻ֖ם אֲדֹנָ֥י יְהוִֽה׃ ",
        "versenonikud": "ויהי אחרי כל רעתך אוי אוי לך נאם אדני יהוה "
    },
    {
        "bookchapter": "יחזקאל",
        "chapter": "טז",
        "versechapter": "כד",
        "bookseder": "יחזקאל",
        "seder": "ח",
        "verseseder": "יא",
        "versenikud": "וַתִּבְנִי־ לָ֖ךְ גֶּ֑ב וַתַּעֲשִׂי־ לָ֥ךְ רָמָ֖ה בְּכָל־ רְחֽוֹב׃ ",
        "versenonikud": "ותבני לך גב ותעשי לך רמה בכל רחוב "
    },
    {
        "bookchapter": "יחזקאל",
        "chapter": "טז",
        "versechapter": "כה",
        "bookseder": "יחזקאל",
        "seder": "ח",
        "verseseder": "יב",
        "versenikud": "אֶל־ כָּל־ רֹ֣אשׁ דֶּ֗רֶךְ בָּנִית֙ רָֽמָתֵ֔ךְ וַתְּתַֽעֲבִי֙ אֶת־ יָפְיֵ֔ךְ וַתְּפַשְּׂקִ֥י אֶת־ רַגְלַ֖יִךְ לְכָל־ עוֹבֵ֑ר וַתַּרְבִּ֖י אֶת־ תזנתך תַּזְנוּתָֽיִךְ׃ ",
        "versenonikud": "אל כל ראש דרך בנית רמתך ותתעבי את יפיך ותפשקי את רגליך לכל עובר ותרבי את תזנתך תזנותיך "
    },
    {
        "bookchapter": "יחזקאל",
        "chapter": "טז",
        "versechapter": "כו",
        "bookseder": "יחזקאל",
        "seder": "ח",
        "verseseder": "יג",
        "versenikud": "וַתִּזְנִ֧י אֶל־ בְּנֵֽי־ מִצְרַ֛יִם שְׁכֵנַ֖יִךְ גִּדְלֵ֣י בָשָׂ֑ר וַתַּרְבִּ֥י אֶת־ תַּזְנֻתֵ֖ךְ לְהַכְעִיסֵֽנִי׃ ",
        "versenonikud": "ותזני אל בני מצרים שכניך גדלי בשר ותרבי את תזנתך להכעיסני "
    },
    {
        "bookchapter": "יחזקאל",
        "chapter": "טז",
        "versechapter": "כז",
        "bookseder": "יחזקאל",
        "seder": "ח",
        "verseseder": "יד",
        "versenikud": "וְהִנֵּ֨ה נָטִ֤יתִי יָדִי֙ עָלַ֔יִךְ וָאֶגְרַ֖ע חֻקֵּ֑ךְ וָאֶתְּנֵ֞ךְ בְּנֶ֤פֶשׁ שֹׂנְאוֹתַ֙יִךְ֙ בְּנ֣וֹת פְּלִשְׁתִּ֔ים הַנִּכְלָמ֖וֹת מִדַּרְכֵּ֥ךְ זִמָּֽה׃ ",
        "versenonikud": "והנה נטיתי ידי עליך ואגרע חקך ואתנך בנפש שנאותיך בנות פלשתים הנכלמות מדרכך זמה "
    },
    {
        "bookchapter": "יחזקאל",
        "chapter": "טז",
        "versechapter": "כח",
        "bookseder": "יחזקאל",
        "seder": "ח",
        "verseseder": "טו",
        "versenikud": "וַתִּזְנִי֙ אֶל־ בְּנֵ֣י אַשּׁ֔וּר מִבִּלְתִּ֖י שָׂבְעָתֵ֑ךְ וַתִּזְנִ֕ים וְגַ֖ם לֹ֥א שָׂבָֽעַתְּ׃ ",
        "versenonikud": "ותזני אל בני אשור מבלתי שבעתך ותזנים וגם לא שבעת "
    },
    {
        "bookchapter": "יחזקאל",
        "chapter": "טז",
        "versechapter": "כט",
        "bookseder": "יחזקאל",
        "seder": "ח",
        "verseseder": "טז",
        "versenikud": "וַתַּרְבִּ֧י אֶת־ תַּזְנוּתֵ֛ךְ אֶל־ אֶ֥רֶץ כְּנַ֖עַן כַּשְׂדִּ֑ימָה וְגַם־ בְּזֹ֖את לֹ֥א שָׂבָֽעַתְּ׃ ",
        "versenonikud": "ותרבי את תזנותך אל ארץ כנען כשדימה וגם בזאת לא שבעת "
    },
    {
        "bookchapter": "יחזקאל",
        "chapter": "טז",
        "versechapter": "ל",
        "bookseder": "יחזקאל",
        "seder": "ח",
        "verseseder": "יז",
        "versenikud": "מָ֤ה אֲמֻלָה֙ לִבָּתֵ֔ךְ נְאֻ֖ם אֲדֹנָ֣י יְהוִ֑ה בַּעֲשׂוֹתֵךְ֙ אֶת־ כָּל־ אֵ֔לֶּה מַעֲשֵׂ֥ה אִשָּֽׁה־ זוֹנָ֖ה שַׁלָּֽטֶת׃ ",
        "versenonikud": "מה אמלה לבתך נאם אדני יהוה בעשותך את כל אלה מעשה אשה זונה שלטת "
    },
    {
        "bookchapter": "יחזקאל",
        "chapter": "טז",
        "versechapter": "לא",
        "bookseder": "יחזקאל",
        "seder": "ח",
        "verseseder": "יח",
        "versenikud": "בִּבְנוֹתַ֤יִךְ גַּבֵּךְ֙ בְּרֹ֣אשׁ כָּל־ דֶּ֔רֶךְ וְרָמָתֵ֥ךְ עשיתי עָשִׂ֖ית בְּכָל־ רְח֑וֹב וְלֹא־ הייתי הָיִ֥ית כַּזּוֹנָ֖ה לְקַלֵּ֥ס אֶתְנָֽן׃ ",
        "versenonikud": "בבנותיך גבך בראש כל דרך ורמתך עשיתי עשית בכל רחוב ולא הייתי היית כזונה לקלס אתנן "
    },
    {
        "bookchapter": "יחזקאל",
        "chapter": "טז",
        "versechapter": "לב",
        "bookseder": "יחזקאל",
        "seder": "ח",
        "verseseder": "יט",
        "versenikud": "הָאִשָּׁ֖ה הַמְּנָאָ֑פֶת תַּ֣חַת אִישָׁ֔הּ תִּקַּ֖ח אֶת־ זָרִֽים׃ ",
        "versenonikud": "האשה המנאפת תחת אישה תקח את זרים "
    },
    {
        "bookchapter": "יחזקאל",
        "chapter": "טז",
        "versechapter": "לג",
        "bookseder": "יחזקאל",
        "seder": "ח",
        "verseseder": "כ",
        "versenikud": "לְכָל־ זֹנ֖וֹת יִתְּנוּ־ נֵ֑דֶה וְאַ֨תְּ נָתַ֤תְּ אֶת־ נְדָנַ֙יִךְ֙ לְכָל־ מְאַֽהֲבַ֔יִךְ וַתִּשְׁחֳדִ֣י אוֹתָ֗ם לָב֥וֹא אֵלַ֛יִךְ מִסָּבִ֖יב בְּתַזְנוּתָֽיִךְ׃ ",
        "versenonikud": "לכל זנות יתנו נדה ואת נתת את נדניך לכל מאהביך ותשחדי אותם לבוא אליך מסביב בתזנותיך "
    },
    {
        "bookchapter": "יחזקאל",
        "chapter": "טז",
        "versechapter": "לד",
        "bookseder": "יחזקאל",
        "seder": "ח",
        "verseseder": "כא",
        "versenikud": "וַיְהִי־ בָ֨ךְ הֵ֤פֶךְ מִן־ הַנָּשִׁים֙ בְּתַזְנוּתַ֔יִךְ וְאַחֲרַ֖יִךְ לֹ֣א זוּנָּ֑ה וּבְתִתֵּ֣ךְ אֶתְנָ֗ן וְאֶתְנַ֛ן לֹ֥א נִתַּן־ לָ֖ךְ וַתְּהִ֥י לְהֶֽפֶךְ׃ ",
        "versenonikud": "ויהי בך הפך מן הנשים בתזנותיך ואחריך לא זונה ובתתך אתנן ואתנן לא נתן לך ותהי להפך "
    },
    {
        "bookchapter": "יחזקאל",
        "chapter": "טז",
        "versechapter": "לה",
        "bookseder": "יחזקאל",
        "seder": "ח",
        "verseseder": "כב",
        "versenikud": "לָכֵ֣ן זוֹנָ֔ה שִׁמְעִ֖י דְּבַר־ יְהוָֽה׃ ",
        "versenonikud": "לכן זונה שמעי דבר יהוה "
    },
    {
        "bookchapter": "יחזקאל",
        "chapter": "טז",
        "versechapter": "לו",
        "bookseder": "יחזקאל",
        "seder": "ח",
        "verseseder": "כג",
        "versenikud": "כֹּֽה־ אָמַ֞ר אֲדֹנָ֣י יְהֹוִ֗ה יַ֣עַן הִשָּׁפֵ֤ךְ נְחֻשְׁתֵּךְ֙ וַתִּגָּלֶ֣ה עֶרְוָתֵ֔ךְ בְּתַזְנוּתַ֖יִךְ עַל־ מְאַהֲבָ֑יִךְ וְעַל֙ כָּל־ גִּלּוּלֵ֣י תוֹעֲבוֹתַ֔יִךְ וְכִדְמֵ֣י בָנַ֔יִךְ אֲשֶׁ֥ר נָתַ֖תְּ לָהֶֽם׃ ",
        "versenonikud": "כה אמר אדני יהוה יען השפך נחשתך ותגלה ערותך בתזנותיך על מאהביך ועל כל גלולי תועבותיך וכדמי בניך אשר נתת להם "
    },
    {
        "bookchapter": "יחזקאל",
        "chapter": "טז",
        "versechapter": "לז",
        "bookseder": "יחזקאל",
        "seder": "ח",
        "verseseder": "כד",
        "versenikud": "לָ֠כֵן הִנְנִ֨י מְקַבֵּ֤ץ אֶת־ כָּל־ מְאַהֲבַ֙יִךְ֙ אֲשֶׁ֣ר עָרַ֣בְתְּ עֲלֵיהֶ֔ם וְאֵת֙ כָּל־ אֲשֶׁ֣ר אָהַ֔בְתְּ עַ֖ל כָּל־ אֲשֶׁ֣ר שָׂנֵ֑את וְקִבַּצְתִּי֩ אֹתָ֨ם עָלַ֜יִךְ מִסָּבִ֗יב וְגִלֵּיתִ֤י עֶרְוָתֵךְ֙ אֲלֵהֶ֔ם וְרָא֖וּ אֶת־ כָּל־ עֶרְוָתֵֽךְ׃ ",
        "versenonikud": "לכן הנני מקבץ את כל מאהביך אשר ערבת עליהם ואת כל אשר אהבת על כל אשר שנאת וקבצתי אתם עליך מסביב וגליתי ערותך אלהם וראו את כל ערותך "
    },
    {
        "bookchapter": "יחזקאל",
        "chapter": "טז",
        "versechapter": "לח",
        "bookseder": "יחזקאל",
        "seder": "ח",
        "verseseder": "כה",
        "versenikud": "וּשְׁפַטְתִּיךְ֙ מִשְׁפְּטֵ֣י נֹאֲפ֔וֹת וְשֹׁפְכֹ֖ת דָּ֑ם וּנְתַתִּ֕יךְ דַּ֥ם חֵמָ֖ה וְקִנְאָֽה׃ ",
        "versenonikud": "ושפטתיך משפטי נאפות ושפכת דם ונתתיך דם חמה וקנאה "
    },
    {
        "bookchapter": "יחזקאל",
        "chapter": "טז",
        "versechapter": "לט",
        "bookseder": "יחזקאל",
        "seder": "ח",
        "verseseder": "כו",
        "versenikud": "וְנָתַתִּ֨י אוֹתָ֜ךְ בְּיָדָ֗ם וְהָרְס֤וּ גַבֵּךְ֙ וְנִתְּצ֣וּ רָמֹתַ֔יִךְ וְהִפְשִׁ֤יטוּ אוֹתָךְ֙ בְּגָדַ֔יִךְ וְלָקְח֖וּ כְּלֵ֣י תִפְאַרְתֵּ֑ךְ וְהִנִּיח֖וּךְ עֵירֹ֥ם וְעֶרְיָֽה׃ ",
        "versenonikud": "ונתתי אותך בידם והרסו גבך ונתצו רמתיך והפשיטו אותך בגדיך ולקחו כלי תפארתך והניחוך עירם ועריה "
    },
    {
        "bookchapter": "יחזקאל",
        "chapter": "טז",
        "versechapter": "מ",
        "bookseder": "יחזקאל",
        "seder": "ח",
        "verseseder": "כז",
        "versenikud": "וְהֶעֱל֤וּ עָלַ֙יִךְ֙ קָהָ֔ל וְרָגְמ֥וּ אוֹתָ֖ךְ בָּאָ֑בֶן וּבִתְּק֖וּךְ בְּחַרְבוֹתָֽם׃ ",
        "versenonikud": "והעלו עליך קהל ורגמו אותך באבן ובתקוך בחרבותם "
    },
    {
        "bookchapter": "יחזקאל",
        "chapter": "טז",
        "versechapter": "מא",
        "bookseder": "יחזקאל",
        "seder": "ח",
        "verseseder": "כח",
        "versenikud": "וְשָׂרְפ֤וּ בָתַּ֙יִךְ֙ בָּאֵ֔שׁ וְעָשׂוּ־ בָ֣ךְ שְׁפָטִ֔ים לְעֵינֵ֖י נָשִׁ֣ים רַבּ֑וֹת וְהִשְׁבַּתִּיךְ֙ מִזּוֹנָ֔ה וְגַם־ אֶתְנַ֖ן לֹ֥א תִתְּנִי־ עֽוֹד׃ ",
        "versenonikud": "ושרפו בתיך באש ועשו בך שפטים לעיני נשים רבות והשבתיך מזונה וגם אתנן לא תתני עוד "
    },
    {
        "bookchapter": "יחזקאל",
        "chapter": "טז",
        "versechapter": "מב",
        "bookseder": "יחזקאל",
        "seder": "ח",
        "verseseder": "כט",
        "versenikud": "וַהֲנִחֹתִ֤י חֲמָתִי֙ בָּ֔ךְ וְסָ֥רָה קִנְאָתִ֖י מִמֵּ֑ךְ וְשָׁ֣קַטְתִּ֔י וְלֹ֥א אֶכְעַ֖ס עֽוֹד׃ ",
        "versenonikud": "והנחתי חמתי בך וסרה קנאתי ממך ושקטתי ולא אכעס עוד "
    },
    {
        "bookchapter": "יחזקאל",
        "chapter": "טז",
        "versechapter": "מג",
        "bookseder": "יחזקאל",
        "seder": "ח",
        "verseseder": "ל",
        "versenikud": "יַ֗עַן אֲשֶׁ֤ר לֹֽא־ זכרתי זָכַרְתְּ֙ אֶת־ יְמֵ֣י נְעוּרַ֔יִךְ וַתִּרְגְּזִי־ לִ֖י בְּכָל־ אֵ֑לֶּה וְגַם־ אֲנִ֨י הֵ֜א דַּרְכֵּ֣ךְ ׀ בְּרֹ֣אשׁ נָתַ֗תִּי נְאֻם֙ אֲדֹנָ֣י יְהוִ֔ה וְלֹ֤א עשיתי עָשִׂית֙ אֶת־ הַזִּמָּ֔ה עַ֖ל כָּל־ תּוֹעֲבֹתָֽיִךְ׃ ",
        "versenonikud": "יען אשר לא זכרתי זכרת את ימי נעוריך ותרגזי לי בכל אלה וגם אני הא דרכך  בראש נתתי נאם אדני יהוה ולא עשיתי עשית את הזמה על כל תועבתיך "
    },
    {
        "bookchapter": "יחזקאל",
        "chapter": "טז",
        "versechapter": "מד",
        "bookseder": "יחזקאל",
        "seder": "ח",
        "verseseder": "לא",
        "versenikud": "הִנֵּה֙ כָּל־ הַמֹּשֵׁ֔ל עָלַ֥יִךְ יִמְשֹׁ֖ל לֵאמֹ֑ר כְּאִמָּ֖ה בִּתָּֽהּ׃ ",
        "versenonikud": "הנה כל המשל עליך ימשל לאמר כאמה בתה "
    },
    {
        "bookchapter": "יחזקאל",
        "chapter": "טז",
        "versechapter": "מה",
        "bookseder": "יחזקאל",
        "seder": "ח",
        "verseseder": "לב",
        "versenikud": "בַּת־ אִמֵּ֣ךְ אַ֔תְּ גֹּעֶ֥לֶת אִישָׁ֖הּ וּבָנֶ֑יהָ וַאֲח֨וֹת אֲחוֹתֵ֜ךְ אַ֗תְּ אֲשֶׁ֤ר גָּֽעֲ֙לוּ֙ אַנְשֵׁיהֶ֣ן וּבְנֵיהֶ֔ן אִמְּכֶ֣ן חִתִּ֔ית וַאֲבִיכֶ֖ן אֱמֹרִֽי׃ ",
        "versenonikud": "בת אמך את געלת אישה ובניה ואחות אחותך את אשר געלו אנשיהן ובניהן אמכן חתית ואביכן אמרי "
    },
    {
        "bookchapter": "יחזקאל",
        "chapter": "טז",
        "versechapter": "מו",
        "bookseder": "יחזקאל",
        "seder": "ח",
        "verseseder": "לג",
        "versenikud": "וַאֲחוֹתֵ֨ךְ הַגְּדוֹלָ֤ה שֹֽׁמְרוֹן֙ הִ֣יא וּבְנוֹתֶ֔יהָ הַיּוֹשֶׁ֖בֶת עַל־ שְׂמֹאולֵ֑ךְ וַאֲחוֹתֵ֞ךְ הַקְּטַנָּ֣ה מִמֵּ֗ךְ הַיּוֹשֶׁ֙בֶת֙ מִֽימִינֵ֔ךְ סְדֹ֖ם וּבְנוֹתֶֽיהָ׃ ",
        "versenonikud": "ואחותך הגדולה שמרון היא ובנותיה היושבת על שמאולך ואחותך הקטנה ממך היושבת מימינך סדם ובנותיה "
    },
    {
        "bookchapter": "יחזקאל",
        "chapter": "טז",
        "versechapter": "מז",
        "bookseder": "יחזקאל",
        "seder": "ח",
        "verseseder": "לד",
        "versenikud": "וְלֹ֤א בְדַרְכֵיהֶן֙ הָלַ֔כְתְּ וּבְתוֹעֲבֽוֹתֵיהֶ֖ן עשיתי עָשִׂ֑ית כִּמְעַ֣ט קָ֔ט וַתַּשְׁחִ֥תִי מֵהֵ֖ן בְּכָל־ דְּרָכָֽיִךְ׃ ",
        "versenonikud": "ולא בדרכיהן הלכת ובתועבותיהן עשיתי עשית כמעט קט ותשחתי מהן בכל דרכיך "
    },
    {
        "bookchapter": "יחזקאל",
        "chapter": "טז",
        "versechapter": "מח",
        "bookseder": "יחזקאל",
        "seder": "ח",
        "verseseder": "לה",
        "versenikud": "חַי־ אָ֗נִי נְאֻם֙ אֲדֹנָ֣י יְהוִ֔ה אִם־ עָֽשְׂתָה֙ סְדֹ֣ם אֲחוֹתֵ֔ךְ הִ֖יא וּבְנוֹתֶ֑יהָ כַּאֲשֶׁ֣ר עָשִׂ֔ית אַ֖תְּ וּבְנוֹתָֽיִךְ׃ ",
        "versenonikud": "חי אני נאם אדני יהוה אם עשתה סדם אחותך היא ובנותיה כאשר עשית את ובנותיך "
    },
    {
        "bookchapter": "יחזקאל",
        "chapter": "טז",
        "versechapter": "מט",
        "bookseder": "יחזקאל",
        "seder": "ח",
        "verseseder": "לו",
        "versenikud": "הִנֵּה־ זֶ֣ה הָיָ֔ה עֲוֺ֖ן סְדֹ֣ם אֲחוֹתֵ֑ךְ גָּא֨וֹן שִׂבְעַת־ לֶ֜חֶם וְשַׁלְוַ֣ת הַשְׁקֵ֗ט הָ֤יָה לָהּ֙ וְלִבְנוֹתֶ֔יהָ וְיַד־ עָנִ֥י וְאֶבְי֖וֹן לֹ֥א הֶחֱזִֽיקָה׃ ",
        "versenonikud": "הנה זה היה עון סדם אחותך גאון שבעת לחם ושלות השקט היה לה ולבנותיה ויד עני ואביון לא החזיקה "
    },
    {
        "bookchapter": "יחזקאל",
        "chapter": "טז",
        "versechapter": "נ",
        "bookseder": "יחזקאל",
        "seder": "ח",
        "verseseder": "לז",
        "versenikud": "וַֽתִּגְבְּהֶ֔ינָה וַתַּעֲשֶׂ֥ינָה תוֹעֵבָ֖ה לְפָנָ֑י וָאָסִ֥יר אֶתְהֶ֖ן כַּאֲשֶׁ֥ר רָאִֽיתִי׃ ",
        "versenonikud": "ותגבהינה ותעשינה תועבה לפני ואסיר אתהן כאשר ראיתי "
    },
    {
        "bookchapter": "יחזקאל",
        "chapter": "טז",
        "versechapter": "נא",
        "bookseder": "יחזקאל",
        "seder": "ח",
        "verseseder": "לח",
        "versenikud": "וְשֹׁ֣מְר֔וֹן כַּחֲצִ֥י חַטֹּאתַ֖יִךְ לֹ֣א חָטָ֑אָה וַתַּרְבִּ֤י אֶת־ תּוֹעֲבוֹתַ֙יִךְ֙ מֵהֵ֔נָּה וַתְּצַדְּקִי֙ אֶת־ אחותך אֲחוֹתַ֔יִךְ בְּכָל־ תּוֹעֲבוֹתַ֖יִךְ אֲשֶׁ֥ר עשיתי עָשִֽׂית׃ ",
        "versenonikud": "ושמרון כחצי חטאתיך לא חטאה ותרבי את תועבותיך מהנה ותצדקי את אחותך אחותיך בכל תועבותיך אשר עשיתי עשית "
    },
    {
        "bookchapter": "יחזקאל",
        "chapter": "טז",
        "versechapter": "נב",
        "bookseder": "יחזקאל",
        "seder": "ח",
        "verseseder": "לט",
        "versenikud": "גַּם־ אַ֣תְּ ׀ שְׂאִ֣י כְלִמָּתֵ֗ךְ אֲשֶׁ֤ר פִּלַּלְתְּ֙ לַֽאֲחוֹתֵ֔ךְ בְּחַטֹּאתַ֛יִךְ אֲשֶׁר־ הִתְעַ֥בְתְּ מֵהֵ֖ן תִּצְדַּ֣קְנָה מִמֵּ֑ךְ וְגַם־ אַ֥תְּ בּ֙וֹשִׁי֙ וּשְׂאִ֣י כְלִמָּתֵ֔ךְ בְּצַדֶּקְתֵּ֖ךְ אַחְיוֹתֵֽךְ׃ ",
        "versenonikud": "גם את  שאי כלמתך אשר פללת לאחותך בחטאתיך אשר התעבת מהן תצדקנה ממך וגם את בושי ושאי כלמתך בצדקתך אחיותך "
    },
    {
        "bookchapter": "יחזקאל",
        "chapter": "טז",
        "versechapter": "נג",
        "bookseder": "יחזקאל",
        "seder": "ח",
        "verseseder": "מ",
        "versenikud": "וְשַׁבְתִּי֙ אֶת־ שְׁבִ֣יתְהֶ֔ן אֶת־ שבית שְׁב֤וּת סְדֹם֙ וּבְנוֹתֶ֔יהָ וְאֶת־ שבית שְׁב֥וּת שֹׁמְר֖וֹן וּבְנוֹתֶ֑יהָ ושבית וּשְׁב֥וּת שְׁבִיתַ֖יִךְ בְּתוֹכָֽהְנָה׃ ",
        "versenonikud": "ושבתי את שביתהן את שבית שבות סדם ובנותיה ואת שבית שבות שמרון ובנותיה ושבית ושבות שביתיך בתוכהנה "
    },
    {
        "bookchapter": "יחזקאל",
        "chapter": "טז",
        "versechapter": "נד",
        "bookseder": "יחזקאל",
        "seder": "ח",
        "verseseder": "מא",
        "versenikud": "לְמַ֙עַן֙ תִּשְׂאִ֣י כְלִמָּתֵ֔ךְ וְנִכְלַ֕מְתְּ מִכֹּ֖ל אֲשֶׁ֣ר עָשִׂ֑ית בְּנַחֲמֵ֖ךְ אֹתָֽן׃ ",
        "versenonikud": "למען תשאי כלמתך ונכלמת מכל אשר עשית בנחמך אתן "
    },
    {
        "bookchapter": "יחזקאל",
        "chapter": "טז",
        "versechapter": "נה",
        "bookseder": "יחזקאל",
        "seder": "ח",
        "verseseder": "מב",
        "versenikud": "וַאֲחוֹתַ֗יִךְ סְדֹ֤ם וּבְנוֹתֶ֙יהָ֙ תָּשֹׁ֣בְןָ לְקַדְמָתָ֔ן וְשֹֽׁמְרוֹן֙ וּבְנוֹתֶ֔יהָ תָּשֹׁ֖בְןָ לְקַדְמָתָ֑ן וְאַתְּ֙ וּבְנוֹתַ֔יִךְ תְּשֻׁבֶ֖ינָה לְקַדְמַתְכֶֽן׃ ",
        "versenonikud": "ואחותיך סדם ובנותיה תשבן לקדמתן ושמרון ובנותיה תשבן לקדמתן ואת ובנותיך תשבינה לקדמתכן "
    },
    {
        "bookchapter": "יחזקאל",
        "chapter": "טז",
        "versechapter": "נו",
        "bookseder": "יחזקאל",
        "seder": "ח",
        "verseseder": "מג",
        "versenikud": "וְל֤וֹא הָֽיְתָה֙ סְדֹ֣ם אֲחוֹתֵ֔ךְ לִשְׁמוּעָ֖ה בְּפִ֑יךְ בְּי֖וֹם גְּאוֹנָֽיִךְ׃ ",
        "versenonikud": "ולוא היתה סדם אחותך לשמועה בפיך ביום גאוניך "
    },
    {
        "bookchapter": "יחזקאל",
        "chapter": "טז",
        "versechapter": "נז",
        "bookseder": "יחזקאל",
        "seder": "ח",
        "verseseder": "מד",
        "versenikud": "בְּטֶרֶם֮ תִּגָּלֶ֣ה רָעָתֵךְ֒ כְּמ֗וֹ עֵ֚ת חֶרְפַּ֣ת בְּנוֹת־ אֲרָ֔ם וְכָל־ סְבִיבוֹתֶ֖יהָ בְּנ֣וֹת פְּלִשְׁתִּ֑ים הַשָּׁאט֥וֹת אוֹתָ֖ךְ מִסָּבִֽיב׃ ",
        "versenonikud": "בטרם תגלה רעתך כמו עת חרפת בנות ארם וכל סביבותיה בנות פלשתים השאטות אותך מסביב "
    },
    {
        "bookchapter": "יחזקאל",
        "chapter": "טז",
        "versechapter": "נח",
        "bookseder": "יחזקאל",
        "seder": "ח",
        "verseseder": "מה",
        "versenikud": "אֶת־ זִמָּתֵ֥ךְ וְאֶת־ תּוֹעֲבוֹתַ֖יִךְ אַ֣תְּ נְשָׂאתִ֑ים נְאֻ֖ם יְהוָֽה׃ ",
        "versenonikud": "את זמתך ואת תועבותיך את נשאתים נאם יהוה "
    },
    {
        "bookchapter": "יחזקאל",
        "chapter": "טז",
        "versechapter": "נט",
        "bookseder": "יחזקאל",
        "seder": "ח",
        "verseseder": "מו",
        "versenikud": "כִּ֣י כֹ֤ה אָמַר֙ אֲדֹנָ֣י יְהוִ֔ה ועשית וְעָשִׂ֥יתִי אוֹתָ֖ךְ כַּאֲשֶׁ֣ר עָשִׂ֑ית אֲשֶׁר־ בָּזִ֥ית אָלָ֖ה לְהָפֵ֥ר בְּרִֽית׃ ",
        "versenonikud": "כי כה אמר אדני יהוה ועשית ועשיתי אותך כאשר עשית אשר בזית אלה להפר ברית "
    },
    {
        "bookchapter": "יחזקאל",
        "chapter": "טז",
        "versechapter": "ס",
        "bookseder": "יחזקאל",
        "seder": "ט",
        "verseseder": "א",
        "versenikud": "וְזָכַרְתִּ֨י אֲנִ֧י אֶת־ בְּרִיתִ֛י אוֹתָ֖ךְ בִּימֵ֣י נְעוּרָ֑יִךְ וַהֲקִמוֹתִ֥י לָ֖ךְ בְּרִ֥ית עוֹלָֽם׃ ",
        "versenonikud": "וזכרתי אני את בריתי אותך בימי נעוריך והקמותי לך ברית עולם "
    },
    {
        "bookchapter": "יחזקאל",
        "chapter": "טז",
        "versechapter": "סא",
        "bookseder": "יחזקאל",
        "seder": "ט",
        "verseseder": "ב",
        "versenikud": "וְזָכַ֣רְתְּ אֶת־ דְּרָכַיִךְ֮ וְנִכְלַמְתְּ֒ בְּקַחְתֵּ֗ךְ אֶת־ אֲחוֹתַ֙יִךְ֙ הַגְּדֹל֣וֹת מִמֵּ֔ךְ אֶל־ הַקְּטַנּ֖וֹת מִמֵּ֑ךְ וְנָתַתִּ֨י אֶתְהֶ֥ן לָ֛ךְ לְבָנ֖וֹת וְלֹ֥א מִבְּרִיתֵֽךְ׃ ",
        "versenonikud": "וזכרת את דרכיך ונכלמת בקחתך את אחותיך הגדלות ממך אל הקטנות ממך ונתתי אתהן לך לבנות ולא מבריתך "
    },
    {
        "bookchapter": "יחזקאל",
        "chapter": "טז",
        "versechapter": "סב",
        "bookseder": "יחזקאל",
        "seder": "ט",
        "verseseder": "ג",
        "versenikud": "וַהֲקִימוֹתִ֥י אֲנִ֛י אֶת־ בְּרִיתִ֖י אִתָּ֑ךְ וְיָדַ֖עַתְּ כִּֽי־ אֲנִ֥י יְהוָֽה׃ ",
        "versenonikud": "והקימותי אני את בריתי אתך וידעת כי אני יהוה "
    },
    {
        "bookchapter": "יחזקאל",
        "chapter": "טז",
        "versechapter": "סג",
        "bookseder": "יחזקאל",
        "seder": "ט",
        "verseseder": "ד",
        "versenikud": "לְמַ֤עַן תִּזְכְּרִי֙ וָבֹ֔שְׁתְּ וְלֹ֨א יִֽהְיֶה־ לָּ֥ךְ עוֹד֙ פִּתְח֣וֹן פֶּ֔ה מִפְּנֵ֖י כְּלִמָּתֵ֑ךְ בְּכַפְּרִי־ לָךְ֙ לְכָל־ אֲשֶׁ֣ר עָשִׂ֔ית נְאֻ֖ם אֲדֹנָ֥י יְהוִֽה׃ ",
        "versenonikud": "למען תזכרי ובשת ולא יהיה לך עוד פתחון פה מפני כלמתך בכפרי לך לכל אשר עשית נאם אדני יהוה "
    }
]